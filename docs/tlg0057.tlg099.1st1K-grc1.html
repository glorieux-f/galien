<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:25"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg099">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg099.1st1K-grc1.xml">In Hippocratis Prognosticum</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg099.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">18b</span>, <span class="biblScope">1-317</span>, <span class="date">1830</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb1" id="pb1">[p. 1]</a>
                <section id="body-1-1" class="div textpart book level3">
                  <section id="body-1-1-1" class="div textpart chapter level4">
                    <h4 class="head textpart">ΙΠΠΟΚΡΑΤΟΥΣ ΠΡΟΓΝΩΣΤΙΚΟΝ <br class="lb"/>ΚΑΙ ΓΑΛΗΝΟΥ ΕΙΣ ΤΑΥΤΟ <br class="lb"/>ΥΠΟΜΝΗΜΑ Α.<a class="bookmark" href="#body-1-1-1"> §</a></h4>
                    <blockquote class="quote lemma"><span class="milestone">583</span>Τὸν ἰητρὸν δοκέει μοι ἄριστον εἶναι πρόνοιαν
							<br class="lb"/>ἐπιτηδεύειν.</blockquote>
                    <p class="p autofirst">Ὅτι μὲν οὖν ἀντὶ τῆς προγνώσεως εἴρηκε τὴν πρόνοιαν <br class="lb"/>ἄντικρυς δῆλον· ἐπιφέρων
							γοῦν φησι, προγινώσκων γὰρ καὶ <br class="lb"/>προλέγων παρὰ τοῖσι νοσέουσιν. ἐδέησε δὲ αὐτῷ τοῦ
							προοιμίου <br class="lb"/>κατὰ τοῦτο τὸ σύγγραμμα, καίτοι γε οὐ πάνυ τι προοιμίοις 
<a class="pb" href="#pb2" id="pb2">[p. 2]</a>

							χρωμένῳ, διά τινας ὡς εἰκὸς ἰατροὺς τῶν κατ’ αὐτὸν <br class="lb"/>οἷοι καὶ νῦν εἰσι τῶν
							μεθοδικοὺς ἑαυτοὺς ὀνομαζόντων, ἰατροῦ <br class="lb"/>μὲν ἔργον εἶναι φάσκοντες ἤτοι φυλάττειν
							τὴν οὖσαν <br class="lb"/>ὑγείαν, ὡς ἐπὶ τῶν ὑγιαινόντων ἢ ἀναλαμβάνειν τὴν διεφθαρμένην, <br class="lb"/>ὡς
							ἐπὶ τῶν νοσούντων. μάντεως δὲ τὸ προλέγειν <br class="lb"/>τὸ γενησόμενον. ἐπιδείκνυσιν οὖν ὁ
							Ἱπποκράτης διὰ τοῦ <br class="lb"/>προοιμίου χρήσιμον ἰατρῷ τὸ προγινώσκειν ὑπάρχειν, εἰς
							<br class="lb"/>τρία κεφάλαια <span class="milestone">118</span>τὸν λόγον ἀνάγων, ἓν μὲν, ὅτι
							τοὺς <br class="lb"/>νοσοῦντας εὐπειθεστέρους ἕξει τοῖς ὑφ’ ἑαυτοῦ προσταττομένοις, <br class="lb"/>δεύτερον
							δὲ ὅτι προειδὼς τὰ συμβησόμενα τοῖς <br class="lb"/>κάμνουσιν, ἐκ πολλοῦ πρὸς αὐτὰ παρασκευάσεται
								<span class="milestone">584</span>
							<br class="lb"/>καὶ τρίτον, ὅτι θανάτου τῶν νοσούντων αὐτὸς ἀναίτιος <br class="lb"/>ὑπολειφθήσεται.
							βούλεται δ’ οὐδὲν ἧττον ὑπάρχειν αὐτῷ <br class="lb"/>τοῦτο, τὸ καὶ τῆς ὑγείας αἴτιον νομίζεσθαι.
							προσχῶμεν <br class="lb"/>οὖν ἤδη ταῖς ῥήσεσιν, ἐξ ὧν ἕκαστον τῶν εἰρημένων κεφαλαίων
							<br class="lb"/>κατασκευάζει. </p>
                  </section>
                  <a class="pb" href="#pb3" id="pb3">[p. 3]</a>
                  <section id="body-1-1-2" class="div textpart chapter level4">
                    <blockquote class="quote lemma">Προγινώσκων γὰρ καὶ προλέγων παρὰ τοῖσι νοσέουσι τά <br class="lb"/>τε
							παρεόντα καὶ τὰ προγεγονότα καὶ τὰ μέλλοντα ἔσεσθαι, <br class="lb"/>ὁκόσα τε παραλείπουσιν οἱ
							ἀσθενέοντες ἐκδιηγεύμενος, <br class="lb"/>πιστεύοιτ’ ἂν μᾶλλον γινώσκειν τὰ τῶν νοσεόντων
							<br class="lb"/>πρήγματα· ὥστε τολμᾷν ἐπιτρέπειν τοὺς ἀνθρώπους σφέας <br class="lb"/>ὡυτοὺς τῷ
							ἰητρῷ.</blockquote>
                    <p class="p autofirst">Τὸ πρῶτον τῶν κεφαλαίων ἐν τούτῳ τῷ λόγῳ κατασκευάζει, <br class="lb"/>τολμᾷν φάσκων τοὺς
							ἀνθρώπους ἐπιτρέπειν ἑαυτοὺς <br class="lb"/>τῷ ἰατρῷ, διὰ τὴν τῆς προῤῥήσεως ἐπιτυχίαν. ἕπεται
							<br class="lb"/>γὰρ ταύτῃ τὸ πιστεύεσθαι γινώσκειν τὸν ἰατρὸν ἀκριβῶς <br class="lb"/>ἅπαντα τῶν νοσούντων
							τὰ πράγματα, τουτέστιν ὁποία τίς <br class="lb"/>ποτε τούτοις ἡ κατασκευὴ τοῦ νοσήματος ὑπάρχει,
							ὥστ’ <br class="lb"/>εἶναι τὸ συνεχὲς τῆς ἀποδείξεως ὧδέ πως περαινόμενον. ὁ <br class="lb"/>ἰατρὸς ἐξ ὧν
							προλέγει πιστεύεται γινώσκειν τὴν φύσιν τοῦ <br class="lb"/>νοσήματος. ὁ πιστευόμενος γινώσκειν
							τὴν φύσιν τοῦ νοσήματος <br class="lb"/>εὐπειθεστέρους ἔχει τοὺς κάμνοντας. ὁ τοὺς κάμνοντας
							<br class="lb"/>εὐπειθεστέρους ἔχων μᾶλλον ἰᾶται τὰς νόσους. ὁκόσα <br class="lb"/>τε παραλείπουσιν οἱ
							ἀσθενέοντες ἐκδιηγεύμενος. παραλείπουσιν 
<a class="pb" href="#pb4" id="pb4">[p. 4]</a>
 οἱ ἀσθενοῦντες οὐχ ἅ μηδ’ ὅλως
							ἐπίστανται, καθάπερ <br class="lb"/>ἔνιοι τῶν ἐξηγητῶν γράφουσι, τοὺς ἐν τῷ βάθει τοῦ
							<br class="lb"/>σώματος τόπους πεπονθότας ἢ τὰς αἰτίας τε καὶ διαθέσεις <br class="lb"/>αὐτῶν· ἀλλὰ τῶν μὲν
							αἰτίων τὰ προκαταρκτικὰ λεγόμενα <br class="lb"/>μόνα, τῶν δὲ περὶ τὸ σῶμα συμπτωμάτων τὰ
							φαινόμενα, <br class="lb"/>οἷον ἐρυθρὰ τὰ μῆλα τοῖς περιπνευμονικοῖς, ἔνια γὰρ τῶν <br class="lb"/>τοιούτων
							παραλείπουσι· τούτων μὲν οὖν ὅσα κατὰ τὴν διήγησιν <br class="lb"/>οἱ κάμνοντες οὐκ εἶπον, ἐὰν
							ἀκούσωσι παρὰ τῶν ἰατρῶν, <br class="lb"/>εὐλόγως αὐτοὺς θαυμάζουσι. τίνι δὲ μεθόδῳ χρώμενοι
							<br class="lb"/>τοῦτο πράξωμεν ἐπιδείξω τοῦ λόγου προϊόντος. </p>
                  </section>
                  <section id="body-1-1-3" class="div textpart chapter level4">
                    <blockquote class="quote lemma">Τὴν δὲ θεραπείην ἄριστ’ ἄν ποιέοιτο, προειδὼς τὰ ἐσόμενα
							<br class="lb"/>ἐκ τῶν παρεόντων παθημάτων. ὑγιέας μὲν γὰρ <br class="lb"/>ποιέειν ἅπαντας τοὺς ἀσθενέοντας
							ἀδύνατον. τοῦτο γὰρ <br class="lb"/>τοῦ προγινώσκειν τὰ μέλλοντα ἀποβήσεσθαι κρέσσον <br class="lb"/>ἂν
							ἦν.</blockquote>
                    <a class="pb" href="#pb5" id="pb5">[p. 5]</a>
                    <p class="p autofirst">Τὴν δευτέραν χρείαν ἐνταῦθα διεξέρχεται τῆς προγνώσεως. <br class="lb"/>ἐκ γὰρ τοῦ γινώσκειν
							ἀκριβῶς τὴν διάθεσιν τοῦ <br class="lb"/>κάμνοντος ἔνια μὲν κωλύσει τῶν εἰωθότων αὐτῇ παθημάτων
							<br class="lb"/>ἀκολουθεῖν, ἐνίων δὲ κωλύσει τὸ μέγεθος. ἅπασι δὲ <br class="lb"/>κοινῆ καλῶς ἀντιτάξεται
							προπαρασκευαζόμενος, ὡς ἀγαθὸς <br class="lb"/>κυβερνήτης, μέλλοντος ἔσεσθαι χειμῶνος. </p>
                  </section>
                  <section id="body-1-1-4" class="div textpart chapter level4">
                    <blockquote class="quote lemma"><span class="milestone">585</span>Ἐπειδὴ δὲ οἱ ἄνθρωποι ἀποθνήσκουσιν οἱ μὲν
							<br class="lb"/>πρὶν ἢ καλέσαι τὸν ἰητρὸν, ὑπὸ ἰσχύος τῆς νούσου κατεχόμενοι, <br class="lb"/>οἱ δὲ καὶ
							ἐσκαλεσάμενοι παραχρῆμα ἐτελεύτησαν, <br class="lb"/>οἱ μὲν ἡμέρην μίην ζήσαντες, οἱ δὲ ὀλίγῳ
							πλέονα χρόνον, <br class="lb"/>πρὶν ἢ τὸν ἰητρὸν τῇ τέχνῃ πρὸς ἕκαστον νούσημα
							<br class="lb"/>ἀνταγωνίσασθαι· γνόντα οὖν χρὴ τῶν παθέων τῶν τοιουτέων <br class="lb"/>τὰς φύσιας, ὁκόσον
							ὑπὲρ τὴν δύναμίν εἰσι τῶν <br class="lb"/>σωμάτων· ἅμα δὲ καὶ εἴ τι θεῖον ἔνεστιν ἐν τῇσι
							νούσοισι <br class="lb"/>καὶ τουτέου τὴν πρόνοιαν ἐκμανθάνειν. χρὴ δὲ <br class="lb"/>τὰς διαφορὰς τῶν
							νουσημάτων ἀεὶ τῶν ἐπιδημούντων ταχέως ﻿
<a class="pb" href="#pb6" id="pb6">[p. 6]</a>
 ἐνθυμέεσθαι καὶ μὴ λανθάνειν τῆς
							ὥρης τὴν κατάστασιν. <br class="lb"/>οὕτω γὰρ ἂν θαυμάζοιτό τε δικαίως καὶ ἰητρὸς <br class="lb"/>ἀγαθὸς ἂν
							εἴη. καὶ γὰρ οὓς οἷόν τε περιγίνεσθαι, <br class="lb"/>τούτους ἔτι μᾶλλον δύναιτ’ ἂν ὀρθῶς
							διαφυλάσσειν ἐκ <br class="lb"/>πλείονος χρόνου προβουλευόμενος πρὸς ἕκαστα καὶ τοὺς
							<br class="lb"/>ἀποθανουμένους τε καὶ σωθησομένους προγινώσκων τε <br class="lb"/>καὶ προαγορεύων, ἀναίτιος
							ἂν εἴη.</blockquote>
                    <p class="p autofirst">Ἐν τούτῳ τῷ λόγῳ τὰ προειρημένα δύο κεφάλαια τῆς <br class="lb"/>κατὰ τὴν πρόγνωσιν χρείας ἔτι
							κατασκευάζει. τὸ δὲ τρίτον <br class="lb"/>αὐτοῖς προσέθηκεν, ἀναίτιον εἶναι λέγων τὸν ἰατρὸν,
							<br class="lb"/>ἐὰν τοὺς σωθησομένους τε καὶ τεθνηξομένους προλέγῃ· νεανίσκον <br class="lb"/>γοῦν τις
							ἰατρὸς ἔναγχος ἀρξάμενον νοτίζεσθαι συγκοπτικῶς <br class="lb"/>ἀγνοήσας εἰς βαλανεῖον εἰσήγαγεν,
							εἶθ’ ἱδρώτων <br class="lb"/>πολλῶν γενομένων ἐγεγήθη μὲν ὡς ἐστοχασμένος ἀκριβῶς <br class="lb"/>τοῦ
							καιροῦ, μικρὸν δὲ ὕστερον ἀποθανόντος πρὸς τῶν <br class="lb"/>οἰκείων ὡς αὐτὸς ἀποκτείνας
							ἐνεκαλεῖτο. ἄχρι μὲν οὖν 
<a class="pb" href="#pb7" id="pb7">[p. 7]</a>
 τοῦδε τὴν διήγησιν ἐποιησάμην τοῦ προοιμίου, πλὴν
							τοῦ <br class="lb"/>κατὰ τὸ θεῖον σημαινομένου, διὰ βραχυτάτων, ὅπερ εἶδος <br class="lb"/>ἐξηγήσεως λόγων
							ἁρμόττει τοῖς πεπαιδευμένοις μὲν τὰ πρῶτα, <br class="lb"/>σπεύδουσι δὲ ἐπὶ τὸ χρήσιμον τοῦ
							βιβλίου. τοῖς δέ γε <br class="lb"/>ἤτοι λέξεως Ἑλληνικῆς ἀήθεσιν ἢ καὶ τοῖς τῆς ἐν λόγοις
							<br class="lb"/>ἀκολουθίας ἀμαθέσιν ἢ τῶν μὲν χρησιμωτάτων μὲν ἀμελοῦσι, <br class="lb"/>διατρίβουσι δὲ καὶ
							νῦν ἑκόντες ἐν τοῖς σοφιστικωτέροις <br class="lb"/>τῶν λόγων, ἕτερος ἰδιαίτερος ἐξηγήσεώς ἐστι
							τρόπος, <br class="lb"/>ὁ διὰ μακροτέρων περαινόμενος, ὃν ὑπερβαίνειν ὅλον ἔξεστι <br class="lb"/>τοῖς ἐπὶ
							τὸ χρήσιμον σπεύδουσιν ἐπιλείψασι τὸ μεταξὺ τοῦ <br class="lb"/>βιβλίου, μέχρι περ ἂν ἐπ’ ἐκείνην
							ἀφίκωνται τὴν ῥῆσιν, ἧς <br class="lb"/>ἡ ἀρχή· σκέπτεσθαι δὲ ὧδε χρὴ ἐν τοῖσι ὀξέσι νουσήμασι.
							<br class="lb"/>τὸν ἰητρὸν δοκέει ἄριστον εἶναι πρόνοιαν ἐπιτηδεύειν. οὐ <br class="lb"/>κατὰ τὸ κοινὸν ἔθος
							τῶν Ἑλλήνων ὁ Ἱπποκράτης δοκεῖ <br class="lb"/>κεχρῆσθαι τῷ τῆς προνοίας ὀνόματι. τὴν γάρ τοι
							φροντίδα <br class="lb"/>καὶ τὴν ἐπιμέλειαν οὕτως ὀνομάζουσιν, ὥσπερ ἀμέλει <br class="lb"/>καὶ ὁ Εὐριπίδης
							ἐδήλωσεν εἰπών·</p>
                    <a class="pb" href="#pb8" id="pb8">[p. 8]</a>
                    <div class="lg">
                      <div class="l first">ἡ δὲ καὶ θνήσκουσ’ ὅμως</div>
                      <div class="l">πολλὴν πρόνοιαν εἶχεν εὐσχήμως πεσεῖν.</div>
                    </div>
                    <p class="p autofirst">καὶ μὲν δὴ καὶ τὸ προνοεῖσθαι ῥῆμα κατὰ πάσας τὰς ἐγκλίσεις <br class="lb"/>ἅπειρον τῷ πλήθει
							παρὰ τοῖς Ἕλλησίν ἐστιν ἐπὶ <br class="lb"/>τοῦ φροντίζειν τινὸς ἢ προπαρασκευάζειν ἀεὶ τὸ
							συμφέρον <br class="lb"/>λεγόμενον· ἀλλὰ καὶ τὸ προνοίᾳ τὸν κόσμον διοικεῖσθαι, τοῦτο <br class="lb"/>δὴ τὸ
							πολυθρύλητον πρόβλημα, ταὐτὸν ἐνδείκνυται σημαινόμενον. <br class="lb"/>ὁ δέ γε Ἱππο<span class="milestone">586</span>κράτης οὐχ οὕτως, ἀλλά <br class="lb"/>γε ἀντὶ τῆς προγνώσεως εἶπε τὴν
							πρόνοιαν, ἐμοὶ δοκεῖν <br class="lb"/>οὐχ ἁπλῶς, ἀλλ’ ἀπό τινος κοινοῦ σημαινομένου κατ’
							ἀμφοτέρας <br class="lb"/>τὰς προσηγορίας. ἀπὸ γάρ τοι τοῦ νοῆσαι τὰ <br class="lb"/>πράγματα πρὶν ἔσεσθαι
							τό τε προνοῆσαι ῥῆμα παρ’ Ὁμήρῳ <br class="lb"/>καὶ τὸ τῆς προνοίας ὄνομα γέγονε παρὰ τούτῳ, ἀπ’
							αὐτοῦ <br class="lb"/>δὲ τούτου καὶ τὸ προγνῶναι καὶ ἡ <span class="milestone">119</span>πρόγνωσις. <br class="lb"/>ὅσα μὲν οὖν αἰσθητά εἰσι φύσει, τῷ λογισμῷ δ’ αὐτὰ θηρεύομεν
							<br class="lb"/>πρὸ τοῦ θεάσασθαι, προνοεῖν ταῦτα δεόντως ἂν 
<a class="pb" href="#pb9" id="pb9">[p. 9]</a>
 εἴποιμεν, ἐνδεικνύμενοι
							διὰ τοῦ ῥήματος τὸ πρὶν ἔσεσθαι <br class="lb"/>νοεῖν. διὰ τοῦτο καὶ τῶν πραγμάτων τὰ μὲν
							ἐξαίφνης <br class="lb"/>ἀκούσια καὶ ἀπρονόητα, τὰ δὲ ἐκ τοῦ βουλεύεσθαι μετὰ <br class="lb"/>προνοίας
							λέγουσι πεπρᾶχθαι. τοιοῦτον γοῦν ἐστι καὶ τὸ <br class="lb"/>παρὰ τῷ Σόλωνι· δικάζειν δὲ τὴν
							βουλὴν τὴν ἐν Ἀρείῳ <br class="lb"/>πάγῳ φόνου καὶ τραύματος καὶ πυρκαϊᾶς ἐκ προνοίας καὶ
							<br class="lb"/>φάρμακον ἐάν τις ἀποκτείνῃ δούς. καὶ μέντοι καὶ παρὰ <br class="lb"/>τοῖς ῥήτορσι τοῖς
							παλαιοῖς παμπόλλη χρῆσίς ἐστι τῶν <br class="lb"/>τοιούτων ὀνομάτων τε καὶ ῥημάτων ἐν οἷς τὰ κατὰ
							πρόνοιαν <br class="lb"/>ἀντιδιαιροῦνται τοῖς ἄνευ τοῦ προβουλεύεσθαι γιγνομένοις, <br class="lb"/>οἷον ἄκων
							εἴ τις ἐπήρωσεν ἢ εἰ θυμωθεὶς ἐπάταξεν, <br class="lb"/>οὐ γὰρ ἐκ προνοίας γεγονέναι ταῦτά φασιν.
							εἰ δὲ προβουλευσάμενος <br class="lb"/>ἐκ πολλοῦ καὶ προδιασκεψάμενος ὅπως πραχθείη <br class="lb"/>τοὔργον
							ἐποίησεν, ἐκ προνοίας ἤδη τοῦτο πεπρᾶχθαι <br class="lb"/>λέγουσι. κοινὸν οὖν τοῦτο ἤδη
							σημαίνεται παρὰ τοῖς Ἕλλησιν <br class="lb"/>ἐκ τοῦ τῆς προνοίας ὀνόματος ἀγαθῶν τε καὶ κακῶν 
<a class="pb" href="#pb10" id="pb10">[p. 10]</a>
 ἔργων, οὐχ ὡς ἔνιοι νομίζουσιν, ἐπὶ τῶν ἀγαθῶν μόνων <br class="lb"/>εἴωθε λέγεσθαι.
							καὶ γὰρ καὶ αὐτὸ τοῦτο τὸ πρόβλημα, <br class="lb"/>πότερον τύχῃ τινὶ τὰ κατὰ τὸν κόσμον
							διοικεῖται ἢ προνοίᾳ, <br class="lb"/>κατὰ τὸ κοινὸν εἴρηται σημαινόμενον, ὡς δῆλον ἐκ τῆς πρὸς
							<br class="lb"/>τὴν τύχην ἀντιθέσεως. ἔνιοι δ᾽ οὐ τύχην, ἀλλὰ τὸ αὐτόματον <br class="lb"/>ἀντιδιαιροῦνται
							τῇ προνοίᾳ, ταὐτὸν σημαίνοντες ἑκατέρᾳ <br class="lb"/>τῇ προσηγορίᾳ. καὶ μέντοι καὶ λέγεται
							πολλάκις ὑπὸ <br class="lb"/>τῶν φιλοσόφων ὁ κόσμος διοικεῖσθαι τῇ τοῦ βελτίστου <br class="lb"/>προνοίᾳ,
							προστιθέντων αὐτῶν τῇ τοῦ βελτίστου, διότι τὸ <br class="lb"/>τῆς προνοίας ὄνομα κοινὸν
							ἐπίστανται, χείρονός τε καὶ <br class="lb"/>βελτίονος. εἶπερ οὖν ἡ πρόνοια κατὰ τοῦτο τὸ κοινὸν
							εἴρηται, <br class="lb"/>δῆλον ὡς ἀπὸ τοῦ πρὶν ἔσεσθαι νοεῖν ὠνόμασται. <br class="lb"/>τὴν αὐτὴν δὲ καὶ τὸ
							τῆς προγνώσεως ὄνομα γένεσιν ἔσχηκεν. <br class="lb"/>ὅσα γὰρ αἰσθητὰ κατὰ τὴν ἑαυτῶν ὑπάρχοντα
							φύσιν <br class="lb"/>ἐκ τινων σημείων ἂν εὑρίσκωμεν, εἰκότως ταῦτα προνοεῖν <br class="lb"/>φαμεν, ὡς εἰ
							καὶ πρὸ τοῦ θεάσασθαι νοεῖν ἔφαμεν. καί <br class="lb"/>μοι δοκεῖ ἡ ἀντιθέτως λεγομένη τῇ τύχῃ,
							πρόνοια μὴ εἰρῆται 
<a class="pb" href="#pb11" id="pb11">[p. 11]</a>
 κατὰ τὸ κοινὸν σημαινόμενον. ἡ γὰρ οὕτως λεγομένη
							<br class="lb"/>πρόνοια τῶν ἀγαθῶν λέγεται μόνων. ἡ γὰρ τοῦ παντὸς <br class="lb"/>πρόνοια οὐκ ἔστι κακῶν
							ἔργων καὶ διὰ τοῦτο τῶν κατὰ <br class="lb"/>τοὺς τρεῖς χρόνους ἡ πρόγνωσίς ἐστιν, οὐ μόνον τῶν
							κατὰ <br class="lb"/>τὸν μέλλοντα. μάντις δ’ οὐδὲν ἧττόν ἐστι θαυμαστὸς, ὃς <br class="lb"/>ὡς ὄντα τὰ
							γεγονότα λέγοι, μὴ θεασάμενος, τοῦ τὰ μέλλοντα <br class="lb"/>γενήσεσθαι λέγοντος, οὕτω δὲ καὶ ὁ
							τὰ νῦν πραττόμενα <br class="lb"/>πρὶν θεάσασθαι λέγων οὐδὲν ἧττον ἐκείνων ἀγαθός <br class="lb"/>ἐστι
							μάντις. τοῦτο οὖν καὶ αὐτὸς ὁ Ἱπποκράτης ἐνεδείξατο <br class="lb"/>λέγων. προγινώσκων γὰρ καὶ
							προλέγων, παρὰ τοῖσι νοσέουσι <br class="lb"/>τά τε παρεόντα καὶ τὰ προγεγονότα καὶ τὰ μέλλοντα
							ἔσεσθαι. <br class="lb"/>τῆς αὐτῆς γοῦν τέχνης ἐστὶ καὶ τὰ προγεγονότα <br class="lb"/>μὴ θεασάμενον εἰπεῖν
							ὡς ἐγένετο καὶ τὰ παρόντα καὶ τὰ <br class="lb"/>μέλλοντα ἔσεσθαι. τῇ χρείᾳ δ’ ἀλλήλων πάμπολυ
							διαφέρει. <br class="lb"/>τῶν μὲν γὰρ ἔσεσθαι μελλόντων ἡ πρόγνωσις χρησιμωτάτη. <br class="lb"/>τῶν δ’ ἤδη
							γεγονότων ἄχρηστος μὲν εἰς τὰ ἄλλα· μόνῳ δὲ <br class="lb"/>τῷ <span class="milestone">587</span>δεῖξαι βουλομένῳ τὴν ἑαυτοῦ τέχνην ἰατρῷ χρησίμη <br class="lb"/>τετύχηκεν οὖσα. ταῦτα μὲν οὖν
							εἰ καὶ μὴ τῆς ἰατρικῆς ﻿
<a class="pb" href="#pb12" id="pb12">[p. 12]</a>
 τέχνης ἐστὶν ἴδια, τῆς γοῦν ἐξηγήσεώς ἐστιν
							οἰκεῖα, <br class="lb"/>τὰ σημαινόμενα τῶν ἐν τοῖς συγγράμμασιν ὀνομάτων ἐξαπλούσης. <br class="lb"/>ἐκ
							περιττοῦ δ’ ὡς πρὸς τὴν ἐξήγησιν καὶ πρὸς <br class="lb"/>ἄλλο τι χρήσιμά ἐστιν, ὅσα λέγουσιν
							ἔνιοι τῶν ἐξηγητῶν, <br class="lb"/>εἰς τὸ τοῦ συγγραφέως ἦθος, ὥσπερ κἀνταῦθα τὸ μέτριον
							<br class="lb"/>ἐπαινοῦντες ἐν τῷ φάναι, δοκέει μοι ἄριστον εἶναι. δυνατὸν <br class="lb"/>γὰρ αὐτῷ φασιν
							εἰρηκέναι τὸν ἰητρὸν ἄριστόν ἐστι πρόνοιαν <br class="lb"/>ἐπιτηδεύειν. ὁ δὲ κἀνταῦθα τὸ δοκέει
							μοι προσέθηκε, <br class="lb"/>καίτοι μέλλων ἀποδείξεις γράφειν τῆς ἀποφάσεως. <br class="lb"/>ἃ δ’ οἱ περὶ
							τὸν Ἡρόφιλον εἰρήκασι διορίζοντες τὴν πρόγνωσιν <br class="lb"/>τῆς προῤῥήσεως, οὐ μόνον ἄχρηστά
							ἐστιν ἢ ἀνοίκεια <br class="lb"/>τὰ σημαινόμενα, ἀλλὰ καὶ σοφιστικὰ καὶ ψευδῆ. καίτοι
							<br class="lb"/>δοκοῦσί γε διαφορὰς πραγμάτων διδάσκειν, οὐ σημαινόμενα <br class="lb"/>νομοθετεῖν,
							ἁμαρτάνοντες ἐν αὐτῷ τούτῳ πρῶτον, ὅτι <br class="lb"/>ἀγνοοῦσι περὶ σημαινομένων ποιούμενοι τὸν
							λόγον, οὐ περὶ <br class="lb"/>πραγμάτων φύσεως ἰατρικῇ χρησίμων· ἡ γάρ τοι γνῶσις <br class="lb"/>ἡ κατὰ τὸ
							τῆς προγνώσεως ὄνομα περιεχομένη λέγεται μὲν <br class="lb"/>ὡς τὰ πολλὰ κατὰ τὸ βέβαιον, ἔστι δ’
							ὅτε μὴν, εἰ καὶ 
<a class="pb" href="#pb13" id="pb13">[p. 13]</a>
 λείπει τι πρὸς τὸ βεβαιότατον αὐτῇ, καὶ τόθ’ ὡσαύτως
							ὀνομάζεται. <br class="lb"/>διόπερ ἐνίοτε καὶ μετὰ προσθήκης λέγουσιν οἱ <br class="lb"/>διηγούμενοι τὰ κατ’
							αὐτὴν, ἔστιν ὅτε μὲν ἀκριβῆ γνῶσιν, <br class="lb"/>ἐνίοτε δὲ ἀσφαλῆ, καί ποτε βεβαίαν ἢ καὶ
							διηνεκῆ προσαγορεύοντες, <br class="lb"/>ἐξ αὐτῆς τῆς προσθήκης ἐνδεικνύμενοι τὸ μὴ
							<br class="lb"/>σημαίνεσθαι τὸ βέβαιον ἀεὶ πρὸς τοῦ τῆς γνώσεως ὀνόματος. <br class="lb"/>οὕτως οὖν καὶ ἡ
							πρόγνωσίς ἐστι διττή· βεβαία μὲν, <br class="lb"/>ὅτι μετὰ τὸν χειμῶνα γενήσεται τὸ ἔαρ, εἶθ’
							ἑξῆς θέρος, <br class="lb"/>εἶτα φθινόπωρον, οὐ βεβαία δὲ ἐν οἷς ὁ Ἄρατος ἔγραψεν <br class="lb"/>ἐπὶ τῆς
							σελήνης·</p>
                    <div class="lg">
                      <div class="l first">Εἰ δέ κέν οἱ κεράων τὸ μετήορον εὖ ἐπινεύοι,</div>
                      <div class="l">Δεῖ δέχθαι βορέω, ὅτε δ’ ὕπτιά εἰσι, νότοιο.</div>
                    </div>
                    <p class="p autofirst">ὡς τὸ πολὺ μὲν γὰρ οὕτως ἀποβαίνειν τετήρηται, γίνεταί <br class="lb"/>γε μὴν ἔσθ’ ὅτε καὶ οὐχ
							οὕτως. οἱ δὲ περὶ τὸν Ἡρόφιλον <br class="lb"/>ἡγοῦνται τὴν μὲν πρόγνωσιν τὸ βέβαιον ἔχειν, τὴν
							πρόῤῥησιν <br class="lb"/>δὲ οὐκέτι. πολλὰ γὰρ τῶν προῤῥηθέντων οὐ γίνεσθαί <br class="lb"/>φασιν, ὥσπερ
							δυναμένου τινὸς προειπεῖν ἄνευ τοῦ προγνῶναι 
<a class="pb" href="#pb14" id="pb14">[p. 14]</a>
 ἢ ἄλλο τι τὸ διὰ τῆς φωνῆς
							ἑρμηνευόμενον, ὅ τι μὴ <br class="lb"/>τὸ κατὰ τὴν ψυχὴν γινωσκόμενον. εἰ δ’ οὐ γινωσκόμενον
							<br class="lb"/>ἐθέλοιεν ὀνομάζειν αὐτὸ, πάντως γε δοξαζόμενον ἐροῦσιν, ὡς <br class="lb"/>προηγήσασθαι κατὰ
							τὴν ψυχὴν τοῦ προλέγοντος, εἰ καὶ μὴ <br class="lb"/>πρόγνωσιν, ἀλλὰ προδόξασιν. οὐ μὴν
							ὀνομάζουσί γε προδόξασιν <br class="lb"/>οἱ Ἕλληνες, ὥσπερ οὐδ’ οἱ περὶ τὸν Ἡρόφιλον αὐτοὶ,
							<br class="lb"/>καίτοι πλεῖστα βαρβαρίζοντες. ἢ νομοθετήτωσαν οὖν <br class="lb"/>λέγεσθαί τι προδόξασιν
							ἕτερόν τι τῆς προγνώσεως ἅμα τῷ <br class="lb"/>καὶ τοὺς ἀνθρώπους πεῖσαι παραδέξασθαι τὴν
							νομοθεσίαν <br class="lb"/>αὐτῶν, ἢ τοῦτο πρᾶξαι μὴ δυνάμενοι τὰ σημαινόμενα τῶν <br class="lb"/>ὀνομάτων ὡς
							εἴθισται νοείτωσαν. εἴθισται δὲ καὶ τὴν ὡς <br class="lb"/>τὸ πολὺ περὶ τῶν μελλόντων ἔσεσθαι
							ἐλπίδα καὶ τὴν ἀσφαλῆ <br class="lb"/>καλεῖσθαι πρόγνωσιν. ἀγαθῶν δὲ ἰατρῶν ἐστιν ἔργον <br class="lb"/>οὐ
							τὰ τοιαῦτα ζητεῖν, ἀλλ’ ὅπως ἂν ὁ προλέγων τὰ συμβησόμενα <br class="lb"/>τοῖς κάμνουσι
							πλειστάκις μὲν ἐπιτυγχάνει, ὀλιγάκις <br class="lb"/>δὲ ἀποτυγχάνει. φωνὴ μὲν γὰρ μία ἐστὶν ἡ ὡς
							ἐπὶ τὸ <br class="lb"/>πολὺ, παμπόλλη δὲ τοῖς πράγμασιν ὑπάρχει διαφορὰ κατὰ 
<a class="pb" href="#pb15" id="pb15">[p. 15]</a>
 τὸ
							μᾶλλόν τε καὶ ἧττον. εἰ γοῦν τις ἐν εἴκοσι προῤῥήσεσιν <br class="lb"/>ἅπαξ ἀποτύχῃ, τοῦ μὲν
							διηνεκοῦς ἀφήμαρτεν, ἀμείνων δέ <br class="lb"/>ἐστι τοῦ δὶς ἀποτυχόντος κἀκεῖνος τοῦ τρὶς, ὥσπερ
							γε πάλιν <br class="lb"/>ἐκεῖνος τοῦ τετράκις, καίτοι γε πάντες κοινὸν ἐσχήκασι <br class="lb"/>τὸ τυχεῖν ὡς
							τὸ πολύ. τὰς μὲν δὴ τοιαύτας διδασκαλίας <br class="lb"/>ἐξ ὧν ἄν τις ὁρμώμενος ἑτέρου μᾶλλον
							ἐπιτυγχάνει προσίεσθαι <br class="lb"/>δεῖ, τὰς δ’ ἐν τοῖς σημαινομένοις περιεργίας ἀποτρέπεσθαί
							<br class="lb"/>τε καὶ φεύγειν, ἃς Πρόδικος, ὁ τηλικοῦτος σοφιστὴς <br class="lb"/>ἀσπαζόμενος, ἐπαχθεὶς
							τοῖς πεπαιδευμένοις ἐγίνετο καὶ <br class="lb"/>ἐσκώπτετο συνεχῶς ὑπὸ τοῦ παρὰ τῷ Πλάτωνι
							Σωκράτους, <br class="lb"/>καίτοι γε τἄλλα ἐπαινούμενος· ἴσως δὲ κακῶς ἐποίησα <br class="lb"/>τὴν ἀρχὴν
							μνημονεύσας τῶν περὶ τὸν Ἡρόφιλον, ἄμεινον <br class="lb"/>γάρ ἐστι δηλοῦν τἀληθῆ ὅτι τάχιστα
							τοῖς σπεύδουσιν ἐπὶ <br class="lb"/>τὰ τῆς τέχνης ἔργα καὶ μὴ κατατρίβειν αὐτοὺς <span class="milestone">120</span>
							<br class="lb"/>διττῶς, ἑνὶ μὲν χρόνῳ διδάσκοντα τοὺς λήρους τῶν σοφιστῶν, <br class="lb"/>ἑτέρῳ δ’
								<span class="milestone">588</span>ἐξελέγχοντα. κάλλιον οὖν μοι δοκεῖ ﻿
<a class="pb" href="#pb16" id="pb16">[p. 16]</a>

							διὰ τῶνδε τῶν ὑπομνημάτων αὐτὰ τὰ χρήσιμα μόνα διελθεῖν, <br class="lb"/>ἐξετάσαι δὲ αὖθις ἐπὶ
							σχολῆς πλείονος ἐν ἑτέρᾳ <br class="lb"/>πραγματείᾳ καὶ διασκέψασθαι περὶ τῶν ὑπὸ Ἡροφίλου πρὸς
							<br class="lb"/>τὸ προγνωστικὸν Ἱπποκράτους ἀντειρημένων. ὁκόσα τε <br class="lb"/>παραλείπουσιν οἱ
							ἀσθενέοντες ἐκδιηγεύμενος πιστεύοιτ’ ἂν <br class="lb"/>μᾶλλον γινώσκειν τὰ τῶν νοσεόντων
							πρήγματα. ἔδει τοὺς <br class="lb"/>ἐξηγεῖσθαί τι τῶν τοιούτων ἐπιχειροῦντας ἔργῳ πρότερον
							<br class="lb"/>ἐπιδειξαμένους αὐτοὺς τολμᾷν οὕτω γράφειν. ἕτοιμον γὰρ <br class="lb"/>ὃ βούλεταί τις
							γράψαι, δύσκολον δὲ δεῖξαι τοιαύτην θεωρίαν, <br class="lb"/>ἐξ ἧς ἐπιτεύξεται, πολλὰ παρὰ τοῖς
							κάμνουσι λέγων, <br class="lb"/>οὐ τῶν μελλόντων ἔσεσθαι μόνον, ἀλλὰ καὶ τῶν προγεγονότων,
							<br class="lb"/>οἷς αὐτὸς οὐ παρεγένετο, καὶ τῶν νῦν ὄντων περὶ <br class="lb"/>τοὺς κάμνοντας, ἃ μήτε
							ἤκουσε παρ’ αὐτῶν μηδέπω μήτ’ <br class="lb"/>οἶδεν αὐτὸς, ὥσπερ καὶ ἡμεῖς ἐν οἶς ἐροῦμεν,
							εἰκότως ἂν <br class="lb"/>εἴημεν πιστοὶ τοῖς ἔργοις αὐτοῖς προαποδεδειγμένοι τὸ τῆς <br class="lb"/>θεωρίας
							ἀληθές. ὅπως δὲ μὴ δὶς ἀναγκαζοίμην περὶ τῶν <br class="lb"/>αὐτῶν γράφειν ἔν τε τῇ τοῦ προοιμίου
							νῦν ἐξηγήσει καὶ 
<a class="pb" href="#pb17" id="pb17">[p. 17]</a>
 μετὰ ταῦτα ἐν τῇ τῶν κατὰ μέρος ἄμεινον εἶναί μοι δοκεῖ
							<br class="lb"/>φυλάττειν ἅπαντα τὰ τοιαῦτα ταῖς μελλούσαις ἡμῖν <br class="lb"/>γενήσεσθαι τῶν κατὰ τόδε τὸ
							βιβλίον ἰατρικῶν ῥήσεων ἐξηγήσεσι, <br class="lb"/>καὶ μάλισθ’ ὅτι μηδ’ ἐποίησέ τις αὐτὸ τῶν
							ἐξηγησαμένων <br class="lb"/>τὸ βιβλίον ἀναγκαιότατον ὑπάρχον. ὃ γὰρ ἀξιοῖ <br class="lb"/>τὸν ἰατρὸν ἀσκεῖν
							ὁ Ἱπποκράτης, ὅσον ἐπὶ τούτοις παραλέλοιπε <br class="lb"/>μὴ δείξας ὅπως ἐχρῆν τῶν προγεγονότων
							ἢ παρόντων <br class="lb"/>μὲν, οὐκ ἐγνωσμένων δὲ δι’ αἰσθήσεων ἡμῖν τὴν πρόγνωσιν
							<br class="lb"/>ποιεῖσθαι. ἅμα δὲ καὶ εἴ τι θεῖον ἔνεστιν ἐν τῇσι <br class="lb"/>νούσοισι, καὶ τούτου τὴν
							πρόνοιαν ἐκμανθάνειν, τί ποτ’ <br class="lb"/>ἐστὶ τὸ θεῖον, οὗ κελεύων ποιεῖσθαι τὴν πρόγνωσιν
							διαπεφώνηται <br class="lb"/>τοῖς ἐξηγησαμένοις τὸ βιβλίον. ἔνιοι μὲν γὰρ <br class="lb"/>οἴονται διὰ θεῶν
							τινα ὀργὴν γίγνεσθαι τοῖς ἀνθρώποις <br class="lb"/>νοσήματα καὶ λέγουσί γε μαρτυρίαν τῆς δόξης
							ταύτης παρὰ <br class="lb"/>τῶν γραψάντων τὰς καλουμένας ἱστορίας ἄνευ λόγων, μηκέτ’
							<br class="lb"/>ἐπιδεικνύντες, εἰ τῆς δόξης ταύτης μετεῖχεν ὁ Ἱπποκράτης, <br class="lb"/>ὅπερ ἦν ἔργον
							ἀγαθῶν ἐξηγητῶν. οὐ γὰρ ἁπλῶς <br class="lb"/>πρόκειται λέγειν ἐν ταῖς ἐξηγήσεσιν ὅ τι περ ἂν
							ἡμῖν ἀληθὲς 
<a class="pb" href="#pb18" id="pb18">[p. 18]</a>
 εἶναι δοκῇ, ἀλλὰ τὸ κατὰ τὴν τοῦ συγγραφέως γνώμην, <br class="lb"/>κἂν
							ψευδὲς ᾖ. φαίνεται γοῦν ὁ Ἱπποκράτης οὐδὲ καθ’ ἕν <br class="lb"/>τῶν ἑαυτοῦ συγγραμμάτων εἰς
							θεούς ποτε ἀναφέρων αἰτίαν <br class="lb"/>νοσήματος, ὅς γε καὶ τοὺς βλητοὺς καλουμένους, οὓς ἀπό
							<br class="lb"/>τινος ὁρμηθέντες οὕτως ὠνόμασαν οἱ παλαιοὶ, διῆλθεν ἐν <br class="lb"/>τῷ περὶ διαίτης
							ὀξέων. τοῦτο μὲν οὖν τὸ σύγγραμμα τῶν <br class="lb"/>ὁμολογουμένων γνησίων ἐστίν· ἐν δὲ τῷ περὶ
							ἱερῆς νόσου <br class="lb"/>καὶ πλείω γέγραπται πρὸς ἔλεγχον τῶν οἰομένων ὑπὸ θεῶν <br class="lb"/>γίνεσθαι
							τὰ νοσήματα. μήτ’ οὖν οἰόμεθα τὴν ἐπιληψίαν <br class="lb"/>θεῖον εἶναι νόσημα μηδὲ τὸν ἔρωτα·
							καὶ γὰρ καὶ τοῦτόν <br class="lb"/>τινες ὑπολαμβάνοντες ἀληθῆ μὲν ἔγραψαν ἱστορίαν, ὡς
							<br class="lb"/>Ἐρασίστρατος ἐφώρασε, δι’ ἔρωτα τὸν τοῦ βασιλέως ἀῤῥωστοῦντα <br class="lb"/>υἱὸν, θεῖον δ’
							οὐκ ἐδίδαξαν οὔθ’ ὑπὸ Ἐρασιστράτου <br class="lb"/>καλούμενον οὔθ’ ὑπὸ Ἱπποκράτους οὔθ’ ὑπ’ ἄλλου
							<br class="lb"/>τινὸς ἰατροῦ τὸν ἔρωτα· τοὺς δ’ ἤτοι καταλεπτυνομένους <br class="lb"/>ἢ ἀχροοῦντας ἢ
							ἀγρυπνοῦντας ἢ καὶ πυρέξαντας ἐπὶ προφάσεσιν <br class="lb"/>ἐρωτικαῖς ἐν ἐκείνῳ τοῦ λόγου τῷ
							κεφαλαίῳ περιλαμβάνουσιν <br class="lb"/>οἱ παλαιοὶ, καθὸ περὶ τῶν προκαταρχόντων 
<a class="pb" href="#pb19" id="pb19">[p. 19]</a>

							αἰτίων διεξέρχεται. πλεόνων γὰρ ὄντων ἐν τούτοις γενῶν, <br class="lb"/>ἓν ἐξ αὐτῶν ἐστι καὶ ἡ
							λύπη. λυποῦνται δὲ οἱ μὲν ἀποθανόντων <br class="lb"/>τέκνων ἢ οἰκείων ἢ συγγενῶν ἢ φίλων, οἱ δὲ
							<br class="lb"/>προσδοκῶντες ἑαυτοὺς ἢ μόνους παθεῖν ἢ καὶ τὴν πατρίδα <br class="lb"/>πᾶσαν ἀνάστατον
							ἔσεσθαι, λυποῦνται δὲ καὶ οἱ φιλοχρήματοι <br class="lb"/>χρημάτων στερούμενοι καὶ οἱ φιλότιμοι
							τιμῆς καὶ <br class="lb"/>τῶν ἄλλων ὡς ἕκαστος. ἐκ τούτων οὖν εἰσι καὶ οἱ δι’ ἔρωτα
							<br class="lb"/>λυπούμενοι θεῖον οὐδὲν πεπονθότες, ἀλλ’ ἀνθρώπινον πάθος, <br class="lb"/>εἰ μὴ ἄρα τις οὕτω
							πείθεται τοῖς μυθολογουμένοις, <br class="lb"/>ὡς νομίζειν ὑπὸ δαίμονός τινος μικροῦ καὶ
							νεογενοῦς λαμπάδας <br class="lb"/>ἔχοντος καιομένας εἰς τοῦτο ἄγεσθαι τὸ πάθος ἐνίους <br class="lb"/>τῶν
							ἀνθρώπων. ὁ δὲ τὸ τῶν κρισίμων γένος ἡμερῶν εἰπὼν <br class="lb"/>εἶναι θεῖον ἑαυτοῦ τι πάθος
							ὡμολόγησεν, οὐ μὴν Ἱπποκράτους <br class="lb"/>γε τὴν γνώμην ἔδειξεν, οὔτε γὰρ ἁπλῶς ὅσα
							ἀγνώστους <br class="lb"/>ἢ παραλόγους ἔχει τὰς αἰτίας, θεῖα προσαγορεύομεν, <br class="lb"/>ἀλλ’ εἴπερ ἄρα
							θαυμαστὰ μόνον. <span class="milestone">589</span>οὔθ’ Ἱπποκράτης <br class="lb"/>ἠγνόει τὰς
							αἰτίας τῶν κρινουσῶν ἡμερῶν, ὡς ἐν τοῖς περὶ 
<a class="pb" href="#pb20" id="pb20">[p. 20]</a>
 κρισίμων ἡμερῶν ὑφ’ ἡμῶν
							ἐπιδέδεικται. ὅπερ οὖν εἶπον <br class="lb"/>ἔμπροσθεν ὡς οὐ χρὴ μνημονεύειν ἐν τοῖσδε τοῖς
							ὑπομνήμασι <br class="lb"/>τῶν μοχθηρῶς εἰρημένων ἁπάντων, ἀλλ’ ὅσα πιθανοῦ <br class="lb"/>τινος ἔχεται·
							διὸ καὶ τὰ κακῶς ὑπὸ Ἡροφίλου γεγραμμένα <br class="lb"/>πρὸς τὰς Ἱπποκράτους προγνώσεις
							ἀνεβαλλόμην ἐπισκέψασθαι· <br class="lb"/>τοῦτο καὶ νῦν καὶ καθ’ ὅλον τὸν ἐφεξῆς λόγον αὐτός
							<br class="lb"/>τε ποιήσω καὶ τοὺς ἐντυγχάνοντας ἀξιώσω πράττειν, ὡς <br class="lb"/>μὴ μέμφεσθαί μοι
							παραλιπόντι πολλὰ τῶν τοῖς ἐξηγηταῖς <br class="lb"/>εἰρημένων μοχθηρῶς. εἰ δ’ ἐπιμελῶς
							ἀναγνώσονται τὰ πρὸς <br class="lb"/>ἡμῶν εἰρημένα, δυνήσονται καὶ καθ’ ἑαυτοὺς ἐκεῖνα
							δοκιμάζειν. <br class="lb"/>ἐάσαντες οὖν ἤδη τοὺς ληρήσαντας ὑπὲρ τοῦ θείου <br class="lb"/>πειραθῶμεν αὐτοὶ
							κατὰ τὴν Ἱπποκράτους γνώμην εὑρεῖν τὸ <br class="lb"/>λεγόμενον. ὅτι μὲν οὖν ἕν τι τῶν κατὰ τὴν
							ἰατρικὴν τέχνην <br class="lb"/>εἶναι χρὴ τὸ θεῖον τοῦτο καὶ μὴ μόνον ἐπῃνῆσθαι τὴν <br class="lb"/>γνῶσιν
							αὐτοῦ πρὸς Ἱπποκράτους, ἀλλὰ καὶ δεδεῖχθαι, πρόδηλον <br class="lb"/>παντί. ληρώδης γὰρ ἂν εἴη
							συγγραφεὺς ἐπαινῶν <br class="lb"/>πράγματος γνῶσιν, ὃ μηδ’ ὅλως ἐδίδαξεν, ὥστε τῶν ὑφ’
							Ἱπποκράτους <br class="lb"/>γεγραμμένων ἕν τι καὶ τὴν τοῦ θείου πρόγνωσιν ﻿
<a class="pb" href="#pb21" id="pb21">[p. 21]</a>
 εἶναι
							χρή. λέγωμεν οὖν ἤδη θαῤῥοῦντες οὐκ ἄλλο τι τοῦτ <br class="lb"/>εἶναι παρὰ τὴν τοῦ περιέχοντος
							ἡμᾶς ἀέρος κατάστασιν, <br class="lb"/>ὑπὲρ ἧς ἐν ἀφορισμοῖς οὕτως ἔγραψεν· ἢν μὲν ὁ χειμὼν
							<br class="lb"/>αὐχμηρός τε καὶ βόρειος γένηται, τὸ δ’ ἔαρ ἔπομβρον καὶ <br class="lb"/>νότιον, ἀνάγκη τοῦ
							θέρεος τοὺς πυρετοὺς ὀξεῖς καὶ ὀφθαλμίας <br class="lb"/>καὶ δυσεντερίας γίνεσθαι, μάλιστα τῇσι
							γυναιξὶ καὶ <br class="lb"/>τοῖσιν ὑγρὰς ἔχουσι τὰς φύσιας. ταῦτα καὶ τὰ τούτοις ἐφεξῆς
							<br class="lb"/>γεγραμμένα προγνώσεις εἰσὶ τῶν ἐκ τῆς τοῦ περιέχοντος <br class="lb"/>αἰτίας ἐν ἡμῖν
							γινομένων, ὑπὲρ ὧν ἐν μὲν τοῖς ἀφορισμοῖς <br class="lb"/>ἐν κεφαλαίοις βραχέσιν ἐδίδαξεν, ἐν δὲ
							τοῖς τῶν ἐπιδημιῶν <br class="lb"/>βιβλίοις ἐπὶ πλεῖστον διῆλθεν, ἐν μέντοι τῷ <br class="lb"/>προγνωστικῷ
							τῷδε παρέλιπε, καίτοι ταύτης τῆς θεωρίας <br class="lb"/>ὄνια. βέλτιον οὖν ἦν ἐζητηκέναι τὴν
							αἰτίαν τοῦ παραλιπεῖν <br class="lb"/>τὸ περὶ θεῖον λέγειν τοῦ ψευδῶς ἐξηγεῖσθαι. δοκεῖ <br class="lb"/>δέ
							μοι διὰ μέγεθος τῆς πραγματείας μὴ προσθεῖναι τῷδε <br class="lb"/>τῷ βιβλίῳ τὴν περὶ τῶν
							ἐπιδημίων νοσημάτων διδασκαλίαν. <br class="lb"/>συντελέσας οὖν αὐτὸ κατὰ τὴν τελευτὴν ἔγραψε
							ταυτὶ, <br class="lb"/>χρὴ δὲ καὶ τὰς φορὰς τῶν νοσημάτων ἀεὶ τῶν ἐπιδημεόντων 
<a class="pb" href="#pb22" id="pb22">[p. 22]</a>

							ταχέως ἐνθυμέεσθαι καὶ μὴ λανθάνειν τῆς ὥρης τὴν <br class="lb"/>κατάστασιν. ὅτι μὲν οὖν χρὴ
							γινώσκειν τὸν ἰατρὸν, εἴπερ <br class="lb"/>τι καὶ ἄλλο τῶν εἰς τὰς προγνώσεις διαφερόντων, οὕτω
							καὶ <br class="lb"/>τὸ περὶ τῆς τῶν ἐπιδημίων νοσημάτων γενέσεως ἐδήλωσεν, <br class="lb"/>ἰδίαν δ’ αὐτοῖς
							ἀνέθηκε διδασκαλίαν, ἐν ἀφορισμοῖς μὲν, <br class="lb"/>ὡς εἴρηται, διὰ βραχέων κεφαλαίων
							διδάξας, ἐν δὲ τοῖς τῶν <br class="lb"/>ἐπιδημιῶν ἐπὶ πλέον ἐξεργασάμενος, ὅθεν εἰκότως ἔνιοι τῶν
							<br class="lb"/>ἐξηγητῶν ἐφεξῆς τῷδε τῷ βιβλίῳ τὰ τῶν ἐπιδημιῶν ἐξηγήσαντο <br class="lb"/>καὶ ἡμεῖς οὕτω
							ποιήσομεν. </p>
                  </section>
                  <section id="body-1-1-5" class="div textpart chapter level4">
                    <blockquote class="quote lemma">Σκέπτεσθαι δὲ χρὴ ᾧδε ἐν τοῖσιν ὀξέσι νοσήμασι· πρῶτον
							<br class="lb"/>μὲν τὸ πρόσωπον τοῦ νοσέον<span class="milestone">121</span>τος, εἰ ὅμοιόν ἐστι
							<br class="lb"/>τοῖσι τῶν ὑγιαινόντων, μάλιστα δὲ εἰ αὐτῷ ἑωυτῷ, οὕτω <br class="lb"/>γὰρ ἂν εἴη ἄριστον. τὸ
							δὲ ἐναντιώτατον τοῦ ὁμοίου <br class="lb"/>δεινότατον.</blockquote>
                    <a class="pb" href="#pb23" id="pb23">[p. 23]</a>
                    <p class="p autofirst"><span class="milestone">590</span>Ὅτι μὲν οὖν ὁ λόγος αὐτῷ περὶ τῶν ὀξέων
							<br class="lb"/>νοσημάτων ἐν τούτῳ τῷ βιβλίῳ γεγένηται σαφῶς ἐδήλωσεν. <br class="lb"/>ἄρχεται δὲ τῆς
							διδασκαλίας ἀπὸ τῶν κατὰ τὸ πρόσωπον <br class="lb"/>σημείων, ὡς ἂν πρώτων τε φαινομένων καὶ
							μεγάλην ἐχόντων <br class="lb"/>δύναμιν. ὅτι μὲν οὖν πρῶτα φαίνεται ταῦτα πρόδηλον <br class="lb"/>παντί·
							ὅτι δὲ καὶ μεγάλην ἔχει δύναμιν εἰς πρόγνωσιν <br class="lb"/>ἐφεξῆς μαθήσῃ. πρῶτον δ’
							ἀναμνήσθητί μοι τοῦ κοινοῦ <br class="lb"/>τῆς τέχνης ὅλης αὐτοῦ προοιμίου γραφέντος ἐν τῷ κατ’
							<br class="lb"/>ἰητρεῖον ἢ ὅμοια ἢ ἀνόμοια ἐξ ἀρχῆς ἀπὸ τῶν μεγίστων, <br class="lb"/>εἶτα ἀπὸ τῶν ῥηΐστων,
							ἀπὸ τῶν πάντη πάντως προερχομένων, <br class="lb"/>ἃ καὶ ἰδεῖν τῇ ὄψει καὶ τῇ ἁφῇ καὶ τῇ ἀκοῇ καὶ
							τῇ <br class="lb"/>γλώσσῃ καὶ τῇ γνώμῃ ἐστὶν αἰσθέσθαι, οὐ γὰρ ἡ πρόγνωσις <br class="lb"/>μόνον, ἀλλὰ καὶ ἡ
							τῶν ποιητέων ἔνδειξις ἀπὸ τουτέων <br class="lb"/>ἄρχεται. περὶ οὖν τῶν ποιητέων ἐν τοῖς τῆς
							θεραπευτικῆς <br class="lb"/>εἴρηται μεθόδου γράμμασι· περὶ δὲ τῶν προγνώσεων ἐνταυθοῖ
							<br class="lb"/>σκόπει πάλιν ἀναμνησθεὶς ὡς οὐ τὰ μέλλοντα μόνον, <br class="lb"/>ἀλλὰ καὶ τὰ προγεγονότα
							καὶ τὰ νῦν ὄντα κατὰ τὸ <br class="lb"/>σῶμα διά τινων σημείων εὑρίσκειν ἐκ τοῦ προγνωστικοῦ 
<a class="pb" href="#pb24" id="pb24">[p. 24]</a>
 μέρους τῆς τέχνης ἐστίν. ἀλλὰ τὴν γε τῶν ἐνεστώτων γνῶσιν <br class="lb"/>ἰδίᾳ
							προσηγορίᾳ καλεῖν εἰθίσμεθα διάγνωσιν. ἐπισκέπτεσθαι <br class="lb"/>δὲ κελεύει τὸ πρόσωπον τοῦ
							νοσέοντος ἐξ ἀρχῆς <br class="lb"/>εἰ ὅμοιον ἢ ἀνόμοιόν ἐστι τῷ τῶν ὑγιαινόντων, ἔτι δὲ μᾶλλον
							<br class="lb"/>εἰ αὐτὸ ἑωυτῷ. καὶ γὰρ καὶ τοῦτο τὸ σημεῖον τῶν <br class="lb"/>Ἱπποκράτους δογμάτων ἐστὶν,
							ὡς μὴ μόνον ἀπὸ τῆς κοινῆς <br class="lb"/>φύσεως ἁπάντων, ἀλλὰ καὶ τῆς ἰδίας ἑκάστου σκέπτεσθαι
							<br class="lb"/>πάντα κατὰ τὴν τέχνην. καὶ γὰρ ὁπότε παραβάλλειν ἠξίου <br class="lb"/>τὰ πεπονθότα μόρια
							τοῖς ὑγιαίνουσι, συνεβούλευε μὴ τὰ <br class="lb"/>ἀλλότρια καθορᾷν, ἀλλὰ τοῦ πεπονθότος αὐτοῦ.
							ἄριστον <br class="lb"/>μὲν οὖν ἐστι πρόσωπον ἀνθρώπου κάμνοντος ὅταν ὁμοιότατον <br class="lb"/>ἑαυτῷ
							διαμένῃ, χαλεπώτατον δὲ ὅταν ἐναντιώτατον γένηται. <br class="lb"/>τὰ δὲ ἐν τῷ μεταξὺ τοῦ ἀρίστου
							τε καὶ χειρίστου <br class="lb"/>οἷα σὸν ἔργον ἤδη σκοπεῖσθαι καὶ ἄκρων ἀφωρισμένων. <br class="lb"/>τὰ μὲν
							γὰρ καὶ ἐγγυτέρω τοῦ ἀρίστου βελτίω, τὰ δ’ ἐγγυτέρω <br class="lb"/>τοῦ χειρίστου χείρω. μέσα δ’
							ἀμφοῖν ἐστι τὰ μηδετέρου <br class="lb"/>πλέον ἀφιστάμενα. τὸ μὲν οὖν ἄριστον πρόσωπον <br class="lb"/>ἑνὶ
							κεφαλαίῳ περιλαβὼν ἐδήλωσε. τὸ γὰρ ὁμοιότατον τῷ 
<a class="pb" href="#pb25" id="pb25">[p. 25]</a>
 κατὰ φύσιν ἄριστον, τὸ
							δ’ ἐναντιώτατον ὡς ἂν οὐδὲ σύντροφον <br class="lb"/>ἡμῖν ὑπάρχον. τὸ δὲ προγινωσκόμενον αὐτὸς ἐκ
							<br class="lb"/>τῶν κατὰ μέρος ἐδίδαξε γνωρισμάτων, ὧν ἕκαστον ἰδίᾳ προχειριοῦμαι <br class="lb"/>διὰ τῶν
							ἐφεξῆς γεγραμμένων. </p>
                  </section>
                  <section id="body-1-1-6" class="div textpart chapter level4">
                    <blockquote class="quote lemma">Εἴη δ’ ἂν τὸ τοιόνδε ῥὶς ὀξεῖα.</blockquote>
                    <p class="p autofirst">Τῶν κακῶν σημείων ἕν τι τοῦτο πρῶτον ἔγραψε τὴν <br class="lb"/>ὀξεῖαν ῥῖνα, χρὴ δ’ ὡς πρὸς τὴν
							κατὰ φύσιν ἑκάστου παραβάλλοντα, <br class="lb"/>καθότι προείρηται, σκοπεῖσθαι. τοῦ τε γὰρ σιμοῦ
							<br class="lb"/>φύσει φανεῖται πάντως ἡ ῥὶς ἑαυτῆς ὀξυτέρα, καθάπερ <br class="lb"/>καὶ τοῦ γρυποῦ καὶ
							δηλονότι καὶ τοῦ τὴν εὐθεῖαν ἔχοντος. <br class="lb"/>ἀλλὰ χρή σε μεμνημένον εἰς ὅσον ἀποκεχώρηκε
							τῆς κατὰ <br class="lb"/>φύσιν ἰδέας, εἰς τοσοῦτον μοχθηρὰν αὐτὴν εἶναι νομίζειν. <br class="lb"/>ὀξυνομένη
							δὲ ἡ ῥὶς ἐναργῶς ὁρᾶται καὶ τοῖς ἐν χρονίᾳ νόσῳ <br class="lb"/>καταλεπτυνθεῖσι καὶ τοῖς ὑπὸ
							καμάτου τεταλαιπωρημένοις ﻿
<a class="pb" href="#pb26" id="pb26">[p. 26]</a>
 ἢ ὁπωσοῦν ἐκλυομένοις ἢ λειποψυχοῦσι καὶ δὴ
							καὶ τοῖς <br class="lb"/>τεθνεῶσιν ἅπασιν, ὥστ’ εἰκότως ἄν τις ἐπιλογίσαιτο τῷ κοινῷ <br class="lb"/>πάντων
							ἀνθρώπων χρώμενος λόγῳ, <span class="milestone">591</span>μοχθηρὸν εἶναι τὸ
							<br class="lb"/>σημεῖον ἐν κακῇ διαθέσει γινόμενον. ἥτις δὲ ἐστιν ἡ διάθεσις <br class="lb"/>αὕτη, καθ’ ἣν ἡ
							ῥὶς ὀξύνεται, δογματικῆς ἤδη θεωρίας <br class="lb"/>ἔργον ἀναλογισμῷ μόνῳ φωραθῆναι δυναμένης.
							ἀναλογισμὸς <br class="lb"/>δ’ ἐστὶ λόγος ἐκ τοῦ φαινομένου ὁρμώμενος καὶ <br class="lb"/>τοῦ ἀδήλου
							κατάληψιν ποιούμενος· ἐπιλογισμὸς δὲ ὁ κοινὸς <br class="lb"/>καὶ συμφωνούμενος παρὰ πάντων
							λόγος. ἀλλὰ πρῶτον ἐπιλογιστικῶς <br class="lb"/>τῶν εἰρημένων σημείων σκεψώμεθα ὑπὲρ ἑκάστου.
							<br class="lb"/>πολὺ γὰρ ἄμεινόν ἐστι διὰ συμφωνουμένου καὶ κοινοῦ <br class="lb"/>πάντων ἀνθρώπων λόγου
							ποιήσασθαι τὴν πρώτην διδασκαλίαν <br class="lb"/>ἤπερ εὐθέως ἐπὶ τὸν ἀναλογισμὸν ἔρχεσθαι. </p>
                  </section>
                  <section id="body-1-1-7" class="div textpart chapter level4">
                    <blockquote class="quote lemma">Ὀφθαλμοὶ κοῖλοι, κρόταφοι συμπεπτωκότες, ὦτα ψυχρὰ καὶ
							<br class="lb"/>συνεσταλμένα καὶ οἱ λοβοὶ τῶν ὤτων ἀπεστραμμένοι καὶ <br class="lb"/>τὸ δέρμα τὸ περὶ τὸ
							μέτωπον σκληρόν τε καὶ περιτεταμένον 
<a class="pb" href="#pb27" id="pb27">[p. 27]</a>
 καὶ καρφαλέον ἐὸν καὶ τὸ χρῶμα τοῦ
							ξύμπαντος <br class="lb"/>προσώπου χλωρόν τε ἢ καὶ μέλαν ἐὸν καὶ πέλιον ἢ
							<br class="lb"/>μολυβδῶδες.</blockquote>
                    <p class="p autofirst">Καὶ ταῦτα πάντα τὰ σημεῖα περὶ τὸ πρόσωπον γίνεται, <br class="lb"/>κατά τε τὰς χρονίας νόσους
							καὶ τοὺς καμάτους καὶ <br class="lb"/>τὰς λειποψυχίας καὶ πολὺ μᾶλλον ἔτι κατὰ τοὺς θανάτους.
							<br class="lb"/>εὐεπιλόγιστον οὖν ἐστι τὰ ἀνόμοια τοῖς κατὰ φύσιν κακοῦ <br class="lb"/>τινος εἶναι
							δηλωτικὰ, κειμένου γε τοῦ κατ’ ἀρχὰς εὐθέως <br class="lb"/>ὁμολογουμένου, ὡς τὰ μὲν ἐναντιώτατα
							τοῖς κατὰ φύσιν <br class="lb"/>ὀλέθρια, τὰ δὲ ὅμοια σωτήριά ἐστι σημεῖα. ταῦτα μὲν οὖν
							<br class="lb"/>ἐπιλογιστικῶς ἡμῖν ὑπὲρ αὐτῶν εἰρήσθω. σκεψώμεθα δ’ <br class="lb"/>ἀκριβῶς ὑπὲρ ὅλης αὐτῶν
							τῆς φύσεως. γίνονται τοίνυν <br class="lb"/>αἱ τοιαῦται διαθέσεις ἤτοι διά τινα αἰτίαν
							συντήκουσάν τε <br class="lb"/>καὶ διαφθείρουσαν τὰ σαρκώδη μόρια τῶν ζώων ἢ δι’ ἀῤῥωστίαν
							<br class="lb"/>τῆς ἐμφύτου θερμασίας μηκέτ’ ἀποτείνεσθαι δυναμένης <br class="lb"/>αὐτῆς ἐπὶ τὰ πέρατα τοῦ
							σώματος, ἀλλ’ ἐν τοῖς <br class="lb"/>σπλάγχνοις μόνοις ὀλίγης διασωζομένης. ἀκολουθεῖ δὲ τούτῳ
								
<a class="pb" href="#pb28" id="pb28">[p. 28]</a>
 δηλονότι καὶ τὸ μήθ’ αἵματος ἔτι μήτε πνεύματος ἐπιῤῥεῖν <br class="lb"/>τοῖς
							ἄκροις τοῦ σώματος, ὅσον ἔμπροσθεν ἐπέῤῥει κατὰ <br class="lb"/>φύσιν ἐχόντων. διὰ τοῦτ’ οὖν ἐν
							τῷ προσώπῳ φαίνεται <br class="lb"/>μεγίστη σαφῶς ἡ τοῦ κατὰ φύσιν ἐξαλλαγή. παρακειμένων
							<br class="lb"/>γὰρ ἀλλήλοις τῶν τε ὀστεΐνων μορίων καὶ τῶν ὑγροτέρων τε <br class="lb"/>καὶ σαρκωδῶν, εἶτα
							τῶν μὲν ὀστεΐνων διὰ τὸ γεῶδες τῆς <br class="lb"/>οὐσίας ὁμοίων διαμενόντων, τῶν δὲ ὑγροτέρων
							καὶ σαρκωδῶν <br class="lb"/>συντήκεσθαί τε ῥᾳδίως δυναμένων καὶ συμπίπτειν εἰς <br class="lb"/>ἑαυτὰ, διά
							τε τὴν ἔνδειαν τοῦ πνεύματος καὶ τοῦ αἵματος <br class="lb"/>εὐφορωτάτη ἡ διάθεσις γίνεται. τῆς
							μὲν γὰρ ῥινὸς κατὰ <br class="lb"/>τὰ καλούμενα πτερύγια μόνα σαρκοειδής ἐστιν ἡ οὐσία, τὸ
							<br class="lb"/>δ’ ἄλλο πᾶν ὀστῶδες. εἰκότως οὖν ὅταν ἤτοι τετηκὸς ᾖ <br class="lb"/>τὸ σαρκῶδες ἢ κενωθὲν
							συνιζήσῃ, τὸ πέρας αὐτῆς φαίνεται <br class="lb"/>λεπτόν· οὕτω δὲ κἂν ψυχθῇ σφοδρῶς, ὃ δὴ τοῖς
							ἀποθνήσκουσιν <br class="lb"/>ἤδη συμβαίνει. πιλουμένης γὰρ ἐν τῇ ψύξει τῆς <br class="lb"/>οὐσίας τῶν
							σαρκωδῶν μορίων ἰσχνὴ κατ’ ἄκρας ἑαυτῆς εἰκότως <br class="lb"/>γίνεται. καὶ μὴν οὐκ ἄλλην τινὰ
							ὀξεῖαν ὀνομάζομεν <br class="lb"/>ῥῖνα πλὴν τῆς κατὰ τὸ πέρας ἰσχνῆς. οὕτως μὲν οὖν ἡ 
<a class="pb" href="#pb29" id="pb29">[p. 29]</a>
 ῥὶς ὀξεῖα φαίνεται, κοῖλοι δὲ ὀφθαλμοὶ διὰ τὰς αὐτὰς αἰτίας. <br class="lb"/>ἀλλ’ ὅσῳ τῆς
							ἄκρας ῥινός εἰσιν ὑγρότεροί τε καὶ <br class="lb"/>μαλακώτεροι, τοσούτῳ θᾶττον κοιλαίνονται.
								<span class="milestone">592</span>ἀλλὰ <br class="lb"/>καὶ πνεύματος ψυχικοῦ παμπόλλου
							μετέχουσι καὶ θερμασίας <br class="lb"/>οὐκ ὀλίγης, ὧν ἀπολειπόντων αὐτοὺς εἰκότως συστέλλονται.
							<br class="lb"/>τοῦτο δέ ἐστιν ὀφθαλμῶν κοιλότης. οὕτω δὲ καὶ οἱ κρόταφοι <br class="lb"/>συμπίπτουσιν, ὅτι
							μόνοι τῆς ὅλης κεφαλῆς ἔχουσι <br class="lb"/>μῦς, οὓς ὀνομάζουσι κροταφί<span class="milestone">122</span>τας. ἡ δ’ ὅλη πᾶσα <br class="lb"/>κεφαλὴ παντάπασιν ἄσαρκός ἐστιν, ὦτα
							δὲ ψυχρὰ καὶ <br class="lb"/>συνεσταλμένα, διότι χονδρώδη καὶ ἄσαρκα καὶ ὀλίγαιμά ἐστι.
							<br class="lb"/>τάχιστα οὖν καταψύχεται παρεσκευασμένα πρὸς τὸ πάθος <br class="lb"/>ὑπὸ τῆς οἰκείας φύσεως.
							διὰ τίνα δὲ αἰτίαν ἀποστρέφεσθαι <br class="lb"/>συμβαίνει τοὺς λοβοὺς αὐτῶν; ἢ ὅτι μαλακωτέραν
							ἔχουσι <br class="lb"/>τὴν οὐσίαν, οὐχ ὥσπερ τὸ ἄλλο σύμπαν, ὅπερ ἀκριβῶς λεπτὸς <br class="lb"/>χόνδρος
							ἐστὶ, λεπτῷ δέρματι σκεπόμενος, ὥσθ’ ὑπὸ <br class="lb"/>τῶν εἰρημένων ἔμπροσθεν αἰτίων οἱ λοβοὶ
							λεπτύνονταί τε <br class="lb"/>καὶ συστρέφονται καὶ ξηραίνονται καὶ πήγνυνται. ταῦτα 
<a class="pb" href="#pb30" id="pb30">[p. 30]</a>

							δὲ πάσχοντες ὀπίσω τείνονται μᾶλλον ἐπὶ τὰς ἀρχὰς τῶν <br class="lb"/>τὴν αἴσθησιν αὐτοῖς
							παρεχόντων νεύρων. τὸ μὲν γὰρ σπᾶσθαι <br class="lb"/>τοῖς ἱμαντώδεσιν ἅπασι ξηραινομένοις
							κοινόν. ἴδιον <br class="lb"/>δ’ ἑκάστῳ τῶν ἐν τῷ σώματι μορίων ἐπ’ ἐκεῖνο τὸ μέρος
							<br class="lb"/>διαστρέφεσθαί τε καὶ περισπᾶσθαι μᾶλλον, ἔνθα τῶν ἐμφυομένων <br class="lb"/>αὐτῷ νεύρων
							ἐστὶν ἡ ἀρχή. θεάσασθαι γοῦν ἐστιν <br class="lb"/>ἐναργῶς τοῦτο καὶ κατὰ τοὺς δακτύλους. ἐὰν μὲν
							ὁ ἔνδον <br class="lb"/>τένων ὑπό τινος αἰτίου ταθῇ, καμπτομένους τοὺς δακτύλους <br class="lb"/>σαφῶς ἐστιν
							ἰδεῖν, ἐὰν δὲ ὁ ἔξωθεν, ἐκτεινομένους. διὰ δὲ <br class="lb"/>τήνδε τὴν αὐτὴν ξηρότητά τε καὶ
							πῆξιν ὅλον τὸ δέρμα τὸ <br class="lb"/>περὶ τὸ πρόσωπον πᾶν σκληρόν τε φαίνεται καὶ
							περιτεταμένον, <br class="lb"/>ἐναργέστερον δὲ ὁρᾶται τὸ πάθος αὐτοῦ κατὰ τὸ <br class="lb"/>μέτωπον, ὅτι
							σαρκοειδὴς οὐσία λεπτὴ κατὰ τοῦτο τὸ μέρος <br class="lb"/>ὑποβέβληται τῷ δέρματι. πάσχει δὲ ὑπὸ
							τῶν εἰρημένων <br class="lb"/>αἰτίων ἡ σαρκώδης μᾶλλον φύσις τῆς δερματώδους. ἡ δὲ <br class="lb"/>τῆς
							χροιᾶς μεταβολὴ μοχθηροτάτη μέν ἐστιν, ἡ ἐπὶ τὸ μέλαν, <br class="lb"/>ὡς ἂν ἀποψυχομένου τοῦ
							αἵματος, ὥσπερ ὅταν ἐκτὸς <br class="lb"/>ἐκχυθὲν θρομβωθῇ, μετριωτέρα δὲ ἡ ἐπὶ τὸ χλωρόν,
							εἰώθασι ﻿
<a class="pb" href="#pb31" id="pb31">[p. 31]</a>
 δὲ οὕτως ὀνομάζειν οἱ παλαιοὶ ποτὲ μὲν τὸ ὠχρὸν, <br class="lb"/>ἐνίοτε δὲ
							ὡς οἱ πολλοὶ κράμβας τε καὶ θριδακίνας καλοῦσι <br class="lb"/>χλωρὰς, ὅπερ χρῶμα μελάντερόν
							ἐστιν ἐρυθροῦ καὶ οἷον <br class="lb"/>ἀρχή τις τοῦ μελαίνεσθαί τε καὶ πελιδνοῦσθαι ψύξεως
							ἐργαζομένης <br class="lb"/>αὐτὸ, καθάπερ καὶ τὸ μέλαν, ὥστ’ εἰκότως καὶ <br class="lb"/>τὸ πρόσωπον, ἐν ᾧ
							πάντ’ ἐστὶ τὰ προειρημένα, προσαγορεύεται <br class="lb"/>νεκρῶδες. καὶ τοῦτο ἐν μὲν τοῖς
							κεχρονισμένοις νοσήμασι <br class="lb"/>πολλάκις ὁρᾶται γιγνόμενον, ὀλιγάκις δ’ ἐν ἀρχῇ. διὸ
							<br class="lb"/>καὶ κινδυνωδέστατόν ἐστιν, ὡς ἂν μηδὲ τὴν ἀπὸ τοῦ χρόνου <br class="lb"/>πρόφασιν ἔχον. ἐπὶ
							μακρῷ μὲν γὰρ χρόνῳ συντακῆναί τε <br class="lb"/>τὸ σῶμα καὶ ψύχεσθαι τῶν ἀκρωτηρίων τινὰ
							θαυμαστὸν <br class="lb"/>οὐδέν. ἐν ἀρχῇ δὲ καὶ μάλιστ’ ἐν ὀξεῖ νοσήματι πάντως <br class="lb"/>ὀλέθριον, εἰ
							μὴ διά τινα αἰτίαν ἑτέραν ᾖ τοῦτο γεγονὸς, <br class="lb"/>ὁποῖαι δ’ εἰσὶν αἱ τοῦτο ποιεῖν
							δυνάμεναι κατὰ τὴν ἑξῆς <br class="lb"/>ῥῆσιν αὐτὸς ἐδίδαξε. νυνὶ δὲ ὃ χρὴ προσθεῖναί με
							παραλελεῖφθαι <br class="lb"/>δοκοῦν ὑπ’ αὐτοῦ πρότερον ἄκουσον. ὥσπερ γὰρ <br class="lb"/>ἐν τοῖς χρονίοις
							νοσήμασι τοιοῦτον γίνεσθαι πρόσωπον οὐκ 
<a class="pb" href="#pb32" id="pb32">[p. 32]</a>
 ἂν εἴη μεγάλως ὀλέθριον, οὕτως
							οὐδ’ ἐν ψυχρῷ χωρίῳ καὶ <br class="lb"/>χειμῶνι καὶ καταστάσει ψυχρᾷ καὶ γεροντικῇ, καθάπερ
							ἐμάθομεν <br class="lb"/>ἐν ἀφορισμοῖς, ὡς ἐν τῇσι νούσοισιν ἧσσον κινδυνεύουσιν <br class="lb"/>οἷσιν ἂν
							οἰκείη τῆς φύσιος καὶ τῆς ἡλικίης καὶ <br class="lb"/>τῆς ἕξιος καὶ τῆς ὥρης ἡ νοῦσος ᾖ μᾶλλον ἢ
							οἷσιν ἂν μὴ <br class="lb"/>οἰκείη κατά τι τουτέων ᾖ. </p>
                  </section>
                  <section id="body-1-1-8" class="div textpart chapter level4">
                    <blockquote class="quote lemma"><span class="milestone">593</span>Ἢν μὲν οὖν ἐν ἀρχῇ τῆς νούσου τὸ πρόσωπον
							<br class="lb"/>τοιοῦτον ᾖ καὶ μήπω οἷόν τε ᾖ τοῖσιν ἄλλοισι σημείοισι <br class="lb"/>ξυντεκμαίρεσθαι,
							ἐπανερέσθαι χρὴ, μὴ ἠγρύπνηκεν ὁ ἄνθρωπος <br class="lb"/>ἢ τὰ τῆς κοιλίης ἐξυγρασμένα εἴη
							ἰσχυρῶς ἢ <br class="lb"/>λιμῶδές τι ἔχῃ αὐτόν. καὶ ἢν μέν τι τουτέων ὁμολογέῃ, <br class="lb"/>ἧσσον
							νομίζειν δεινὸν εἶναι. κρίνεται δὲ τὰ τοιαῦτα ἐν <br class="lb"/>ἡμέρῃ τε καὶ νυκτὶ, ἢν διὰ
							ταύτας τὰς προφάσιας τὸ <br class="lb"/>πρόσωπον τοιοῦτον ᾖ. ἢν δὲ μηδὲν τουτέων φησὶν εἶναι
							<br class="lb"/>μηδ’ ἐν τῷ χρόνῳ τῷ προειρημένῳ καταστῇ, εἰδέναι <br class="lb"/>χρὴ τοῦτο τὸ σημεῖον
							θανατῶδες ἐόν.</blockquote>
                    <a class="pb" href="#pb33" id="pb33">[p. 33]</a>
                    <p class="p autofirst">Ὀλέθριον μὲν ἐσχάτως ἐστὶ καὶ ἀνίατον νόσημα, καθ’ <br class="lb"/>ὃ νεκρῶδες εὐθὺς ἐν ἀρχῇ τὸ
							πρόσωπον ἐγένετο χωρὶς τῆς <br class="lb"/>ἔξωθεν αἰτίας. τούτου δ’ ἧττόν ἐστι κινδυνῶδες, εἰ διά
							<br class="lb"/>τινα αἰτίαν προφανῆ, καθάπερ εἰ τύχοι διὰ σφοδρὰν ἀγρυπνίαν <br class="lb"/>ἢ ἔνδειαν τροφῆς
							ἢ ῥεῦμα γαστρός. ἄμεινον μὲν γὰρ <br class="lb"/>μηδ’ ὑπὸ τῶν τοιούτων αἰτίων ἐσχάτως καταλύεσθαι
							τὴν <br class="lb"/>δύναμιν ἐν ἀρχῇ τοῦ νοσήματος. ἧττον δέ ἐστι κινδυνῶδες, <br class="lb"/>εἰ διά τι
							τούτων εἴη γεγονὸς, ἀλλ’ οὐ διὰ τὴν τοῦ νοσήματος <br class="lb"/>κακοήθειαν. ἥτις δέ ἐστιν ἡ
							διάθεσις τοῦ σώματος, <br class="lb"/>ἐν ᾗ τοιοῦτον ἀποτελεῖται τὸ πρόσωπον, εὐθὺς ἐν ταῖς
							πρώταις <br class="lb"/>ἡμέραις ἤδη σοι φράσω σαφῶς διὰ βραχέων. ὁπόταν <br class="lb"/>ἀῤῥωστία τῆς
							καθεκτικῆς τοῦ ζώου δυνάμεως εἰς ταὐτὸν <br class="lb"/>ἀφίκηται λεπτότητι χυμῶν ἅμα θερμῷ
							πυρετῷ, διὰ μὲν τὴν <br class="lb"/>ἀῤῥωστίαν ἀποκρίνεταί τι συνεχῶς ἀόρατον ὑπὸ σμικρότητος
							<br class="lb"/>ἔξω τοῦ δέρματος ὡσανεὶ λεπτομερῶν ἀποῤῥεόντων <br class="lb"/>χυμῶν, ὁ δὲ πυρετὸς ἔτι δὴ
							καὶ μᾶλλον ἐκδαπανᾷ μὲν <br class="lb"/>τοὺς λεπτοτάτους χυμοὺς, ἐπιλεπτύνει δὲ τοὺς ἧττον
							τοιούτους, <br class="lb"/>ὡς μὴ διαλείπειν τὴν κένωσιν, ἀλλ’ ἐοικέναι συνεχέσιν 
<a class="pb" href="#pb34" id="pb34">[p. 34]</a>

							ἐμέτοις ἢ διαῤῥοίαις γαστρὸς ἢ τῇ δι’ οὔρων ἀμέτρῳ κενώσει. <br class="lb"/>πλὴν ἐκεῖναι μὲν αἱ
							κενώσεις αἰσθηταὶ καὶ ταύτῃ διαφέρουσιν. <br class="lb"/>ἣν δὲ νῦν ἐγὼ διηγησάμην διὰ λεπτότητα
							τῶν <br class="lb"/>κενουμένων ἀόρατός ἐστιν. οὔκουν οὐδὲ συνέστη ποτὲ τὸ <br class="lb"/>τοιοῦτον πρόσωπον
							ἐπὶ φλεγματώδει νοσήματι, καθάπερ <br class="lb"/>οὐδ’ ἐπὶ πληθωρικῷ διὰ πλεονεξίαν αἵματος, ἀλλ’
							ἔνδειάν <br class="lb"/>τε μᾶλλον εἶναι δεῖ κατὰ τὸ σῶμα καὶ κόπους τινὰς προηγεῖσθαι <br class="lb"/>καὶ
							φροντίδας. ἐπὶ τοιούτῳ γὰρ ἀθροίζεται χυμὸς <br class="lb"/>πικρόχολος. εἰ δὲ καὶ τὸ χωρίον εἴη
							θερμὸν καὶ ἡ ὥρα <br class="lb"/>τοῦ ἔτους θερινὴ καὶ ἡ κατάστασις θερμὴ καὶ ξηρὰ, τότε <br class="lb"/>δὴ
							καὶ μᾶλλον ἕτοιμον ἁλῶναι τοιαύτῃ διαθέσει, καὶ πολὺ <br class="lb"/>μᾶλλον, εἰ χολωδέστερος ὁ
							ἄνθρωπος εἴη φύσει. καὶ μὴν καὶ <br class="lb"/>ῥᾳδίως ἔνιοι διαφοροῦνταί τε καὶ διαπνέονται καὶ
							οἱ τὸ <br class="lb"/>στόμα τῆς γαστρὸς ἔχοντες ἀσθενές. ἅπερ εἰ καὶ αὐτὰ <br class="lb"/>συνέλθοι τοῖς
							προειρημένοις ἑτοιμότατον, ἁλῶναι τὸ τοιοῦτον <br class="lb"/>σῶμα τῇ τὸ νεκρῶδες πρόσωπον
							ἐργαζομένῃ διαθέσει. <br class="lb"/>τοῦτ’ οὖν γινώσκων τις οὐκ εἰς πρόγνωσιν μόνον, ἀλλὰ καὶ
							<br class="lb"/>εἰς θεραπείας εὕρεσιν ὁδηγήσεται σκοπὸν ἔχων στηρίζειν 
<a class="pb" href="#pb35" id="pb35">[p. 35]</a>
 τὴν δύναμιν
							εὐστομάχοις τροφαῖς. ἀλλὰ τοῦτο μὲν ὡς ὁδοῦ <br class="lb"/>τι πάρεργον οὐ σμικρὸν εἰρήσθω. περὶ
							δὲ τῶν ἔξωθεν αἰτίων <br class="lb"/>ἐπισκεπτέον ἀκριβέστερον. ἔστι δὲ ὧν μὲν αὐτὸς ὀνομαστὶ
							<br class="lb"/>ἐμνημόνευσε, λιμὸς, ἀγρυπνία καὶ διάῤῥοια. προσθεῖναι <br class="lb"/>δ’ ἔξεστί σοι καὶ τὰ
							τούτοις ὅμοια, κένωσιν ἄμετρον <br class="lb"/>αἵματος ἐκ ῥινῶν ἢ μήτρας ἢ αἱμοῤῥοΐδος ἢ
							τραύματος ἢ <br class="lb"/>ὁπωσοῦν ἑτέρως. <span class="milestone">594</span>ἔτι τε λύπην
							σφοδρὰν, ἐφ’ αἷς <br class="lb"/>τισιν αἰτίαις συστῇ. τάχα δ’ εὔλογον ταύτην ὑπολαμβάνειν
							<br class="lb"/>εἰρῆσθαι δυνάμει πρὸς Ἱπποκράτους ἐν τῷ τῆς ἀγρυπνίας <br class="lb"/>λόγῳ. γίνεται μὲν γὰρ
							καὶ δι’ ἄλλας αἰτίας ἀγρυπνία, γίνεται <br class="lb"/>μὲν δὴ καὶ διὰ λύπην, ὡς ἐπὶ πλέον ἥκειν
							λύπης <br class="lb"/>ἀγρυπνίαν καὶ διὰ τοῦτο περιέχειν αὐτὴν εἰκότως λεχθήσεται. <br class="lb"/>οὕτω δὲ
							καὶ ἡ γαστὴρ ἰσχυρῶς ὑπελθοῦσα παράδειγμά <br class="lb"/>σοι πάσης ἀμέτρου κενώσεως ἔστω. τῷ γε
							μὴν ἐπιμελῶς <br class="lb"/>τοῖς <span class="milestone">123</span>ἔργοις τῆς τέχνης ὡμιληκότι
							καὶ τρίβωνι <br class="lb"/>τῆς ἑκάστου τῶν πραγμάτων ἰδέας ἐμφαίνεται πολλάκις ἡ <br class="lb"/>ποιήσασα
							τὸ πρόσωπον τοιοῦτον αἰτία. δύσρητα δ’ αὐτῶν <br class="lb"/>ἐστι τὰ γνωρίσματα καὶ διὰ τοῦτο
							διδάσκειν αὐτὰ λόγῳ, κἂν ﻿
<a class="pb" href="#pb36" id="pb36">[p. 36]</a>
 εἰδῶσιν οἱ πολλοὶ τῶν ἰατρῶν ἀφίστανται. πρὸς
							ἡμῶν δ’ <br class="lb"/>εἵρηται πάντα κατὰ τὰς οἰκείας πραγματείας, ὥστε καὶ σὺ <br class="lb"/>μαθὼν αὐτὰ
							δυνήσῃ ποτὲ καὶ αὐτὸς εἰσελθὼν πρὸς ἄῤῥωστον <br class="lb"/>ἀποφήνασθαι περὶ τῆς τὸ τοιοῦτον
							πρόσωπον ἐργασαμένης <br class="lb"/>αἰτίας, καὶ μᾶλλον εἰ καὶ προηγησαμένην ἅπασαν <br class="lb"/>δίαιταν
							εἰδείης τοῦ κάμνοντος, ἐπεσκεμμένος δ’ ἔτι περὶ <br class="lb"/>τῆς κράσεως εἴης αὐτοῦ, καὶ πολὺ
							μᾶλλον, εἰ καὶ τῆς τῶν <br class="lb"/>ἀρτηριῶν κινήσεως ἐμπειρίαν ἔχοις, ἔτι τε τῆς τοῦ πυρετοῦ
							<br class="lb"/>ποιότητος. ὑποκείσθω γάρ τις ἕνεκα παραδείγματος ὥρᾳ <br class="lb"/>θέρους ἐν καταστάσει
							θερμῇ καὶ ξηρᾷ χολώδης φύσει νεανίσκος <br class="lb"/>ἐκ ταλαιπωρίας τε καὶ ἐνδείας καὶ λύπης
							ἠργμένος <br class="lb"/>νοσεῖν. ἔστω δὲ αὐτοῦ καὶ ἡ θερμασία δάκνουσα σφοδρῶς <br class="lb"/>τὴν ἁφὴν
							ἡμῶν, τὸ δ’ οὖρον χολῶδες, ὅ τε σφυγμὸς <br class="lb"/>ἀῤῥωστίαν δυνάμεως ἐνδεικνύμενος,
							ὑπόπτευσον τὸν τοιοῦτον <br class="lb"/>ἐν τῇ προκειμένῃ κατὰ τὸν λόγον τόνδε γενήσεσθαι
							καταστάσει, <br class="lb"/>δι’ ἣν τὸ πρόσωπον νεκρῶδες ἐν τάχει ἕξει, μὴ <br class="lb"/>φθάνον γε
							προσηκόντως τρέφεσθαι. μὴ τοίνυν ἔστω ταῦτα <br class="lb"/>περὶ τὸν κάμνοντα μήτε προγεγονότα
							μήτε κατὰ τὴν πρώτην 
<a class="pb" href="#pb37" id="pb37">[p. 37]</a>
 καὶ δευτέραν ἡμέραν πεφηνότα. τῇ τρίτῃ δ’ ἀφικομένῳ
							<br class="lb"/>σοι φαινέσθω τὸ πρόσωπον, οἷον εἴρηται νῦν ὑφ’ Ἱπποκράτους. <br class="lb"/>ἴσθι τοῦτον ἐπί
							τινι τῶν ἔξωθεν αἰτίων οὕτω <br class="lb"/>πεπονθέναι. διάσκεψαι οὖν παρὰ σαυτῷ τί ποτε μᾶλλον
							<br class="lb"/>αὐτῷ ἐνδέχεται γεγονέναι, πότερον ἔκκρισίν τινα πολλὴν ἢ <br class="lb"/>ἀγρυπνίαν. ἐπ’
							ἐνδείᾳ μὲν γὰρ οὐδ’ ἂν ἐγένετο τοιοῦτον <br class="lb"/>ἀθρόως, ἄνευ τοῦ τά τε προηγησάμενα τῆς
							νόσου τοιαῦτα <br class="lb"/>ὑπάρχειν, οἷα λέλεκται, καὶ τὴν φύσιν εἶναι τοιοῦτον οἷος
							<br class="lb"/>εἴρηται. εἰ μὲν οὖν κατὰ τὴν προτεραίαν αὐτὸς ἑωρακὼς <br class="lb"/>εἴης αὐτὸν, οὐδ’ ἂν
							ἔλαθέ σε μέλλουσα γενήσεσθαι πολλή <br class="lb"/>τις ἔκκρισις αὐτομάτη. βεβαιότατα γὰρ αὐτῆς
							ἐστι τὰ γνωρίσματα <br class="lb"/>καὶ λέλεκται πρὸς ἡμῶν ἔν τε τοῖς περὶ κρίσεων <br class="lb"/>ὑπομνήμασι
							καὶ τῆς διὰ τῶν σφυγμῶν προγνώσεως, ὥστε <br class="lb"/>ἔξεστί σοι παραχρῆμα θεασαμένῳ τὸν
							ἅνθρωπον ἀποφήνασθαι <br class="lb"/>σφοδρὰν ἀγρυπνίαν γεγονέναι. καὶ γὰρ δὴ καὶ τοὺς
							<br class="lb"/>ὀφθαλμοὺς αὐτοῦ θεάσῃ ξηροὺς ἱκανῶς ἐπὶ ταῖς ἀμέτροις <br class="lb"/>αἰσθηταῖς κενώσεσιν οὐ
							γινομένους τοιούτους ὥσπερ ἐπ’ <br class="lb"/>ἀγρυπνίᾳ. ὄψει δὲ καὶ τὰ βλέφαρα δυσχερῶς
							ἀνατεινόμενα 
<a class="pb" href="#pb38" id="pb38">[p. 38]</a>
 καὶ τοιαύτην ἔχοντα τὴν ἰδέαν ἐν τῷ καταφέρεσθαι καὶ
							<br class="lb"/>ἀστήρικτα ὑπάρχειν, οἷα τοῖς κωματώδεσι γίγνεται. καὶ μὲν <br class="lb"/>δὴ καὶ πρῶτόν σοι
							τότε φαινομένου τοῦ κάμνοντος, ἔμπροσθεν <br class="lb"/>δὲ οὐδ’ ὅλως ἑωραμένου, τά τε τοιαῦτα
							γνωρίσματα <br class="lb"/>καὶ τὰ τῶν σφυγμῶν ἐνδείξεταί τινα διάκρισιν. ἐπὶ μὲν <br class="lb"/>ἀμέτροις
							ἐκκρίσεσι σώζοντός τι κἂν ὀλίγον ἐστὶ γνώρισμα <br class="lb"/>τῆς ἰδέας τοῦ δηλοῦντος αὐτὰς, ἐπὶ
							δὲ ταῖς ἀγρυπνίαις <br class="lb"/>χορδῆς τεταμένης ἔμφασιν ἔχοντος. τῷ δ’ ἐξ ἐνδείας μόνης
							<br class="lb"/>εἰς τὴν εἰρημένην τοῦ προσώπου διάθεσιν ἀφικομένῳ, <br class="lb"/>τῶν εἰρημένων γνωρισμάτων
							οὐδέτερα πάρεστιν, οὔτε τὰ <br class="lb"/>τῆς ἐκκρίσεως οὔτε τὰ τῆς ἀγρυπνίας, ὥστε ἐκ
							συμβεβηκότων <br class="lb"/>μᾶλ<span class="milestone">595</span>λον ἤπερ ἐξ οἰκείων σημείων
							ἐπ’ ἐκείνων <br class="lb"/>ἡ πρόγνωσις ἔσται σοι τοῦ δι’ ἔνδειαν τροφῆς εἰς τοιαύτην <br class="lb"/>αὐτὸν
							ἦχθαι διάθεσιν. ἔτι δὲ μᾶλλον ἐὰν ὁ πυρετὸς τὴν <br class="lb"/>ἰδιότητα τῆς διαφορητικῆς
							θερμασίας ἀκριβῶς ἐπισκεπτομένῳ <br class="lb"/>σοι μὴ προσβάλλῃ, ὡς ἐάν γε φαίνηται τοιαύτη, δι’
							<br class="lb"/>ἐκείνην μᾶλλον ἤ τι τῶν ἔξωθεν ὑποπτεύειν ἰσχνὸν οὕτω <br class="lb"/>γεγονέναι τὸ πρόσωπον.
							χρονίζειν δὲ προσῆκεν ἁπτόμενον 
<a class="pb" href="#pb39" id="pb39">[p. 39]</a>
 ὅλην τὴν χεῖρα περιβάλλοντα μὴ τῷ καρπῷ
							μόνῳ τοῦ κάμνοντος, <br class="lb"/>ἀλλὰ καὶ τοῖς ἀνωτέρω μορίοις ἀκριβῶς προσέχοντα <br class="lb"/>τὸν
							νοῦν, εἰ μὴ δριμεῖα μόνον ἐστὶν, ἀλλὰ συναναφέρει πολλὴν <br class="lb"/>οὐσίαν ἅμα ἑαυτῇ
							σωματοειδῆ, καθάπερ τινὰ φλόγα <br class="lb"/>διεξερχομένην, τό τε δέρμα τῆς σῆς χειρὸς ᾗ ψαύεις
							τοῦ <br class="lb"/>κάμνοντος δέρματος, ἐγκαταβαίνουσάν τε σαφῶς τῷ βάθει. <br class="lb"/>τοιοῦτοι γάρ
							εἰσιν οἱ τὸ προειρημένον πρόσωπον ἐργαζόμενοι <br class="lb"/>πυρετοί. ταῦτα δ’, ὡς ἔφην, δύσρητα
							μέν ἐστιν, οὐ μὴν <br class="lb"/>ἄῤῥητά γε παντάπασιν οὐδὲ δυσδιάγνωστα τοῖς γυμνασθεῖσιν
							<br class="lb"/>ἀμφ’ αὐτά. καὶ πολλάκις ὑπ’ ἐμοῦ τεθεαμένοις τὰ <br class="lb"/>τοιαῦτα προλεγόμενα πάντα
							πολύ τε μᾶλλον ἀσκοῦσι γνωρίζειν <br class="lb"/>ἐπὶ τῶν ἔργων ἃ διὰ τῶν προγνωστικῶν ἐδιδάχθησαν
							<br class="lb"/>πραγματειῶν. ἐκ μὲν τοῦ θεάσασθαι τὰ προλεγόμενα <br class="lb"/>τὸ δυνατὸν αὐτῶν ἔργῳ
							μεμαθηκότες, οὐ προαπογινώσκοντες <br class="lb"/>δὲ ἃ ἐν ἀρχῇ φαίνεται δυσδιάγνωστα. διδύμους
							γὰρ <br class="lb"/>ἀδελφοὺς ὁμοιοτάτους ἅπαξ ἢ δὶς θεασάμενος οὐ διαγινώσκει <br class="lb"/>τις, τῶν δ’
							οἰκείων οὐδεὶς ἀγνοεῖ. ταῦτα μὲν οὖν εἰρήσθω 
<a class="pb" href="#pb40" id="pb40">[p. 40]</a>
 μοι προτροπῆς ἕνεκα τῶν νέων
							καὶ μᾶλλον ὅσοι μὴ <br class="lb"/>τεθέανται προλεγόμενα τὰ τοιαῦτα πάνθ’ ὑφ’ ἡμῶν. οὐ <br class="lb"/>γὰρ
							μόνον ἀγρυπνίαν ἔχουσιν εἰπεῖν, ἀλλὰ καὶ ὅτι διὰ λύπην <br class="lb"/>ἐπὶ τῷδέ τινι γεγενημένην.
							οὐδὲ γὰρ ὁ Ἐρασίστρατος <br class="lb"/>ἰδὼν κορώνας πετομένας ἢ κόρακας ἐφώρασε τὸν ἔρωτα
							<br class="lb"/>τοῦ νεανίσκου, οὐ μὴν οὐδ’, ὥς τινες ἔγραψαν, ἐρωτικὸν <br class="lb"/>σφυζουσῶν ᾔσθετο τῶν
							ἀρτηριῶν τοῦ νεανίσκου. οὐδεὶς γάρ <br class="lb"/>ἐστι σφυγμὸς ἴδιος ἔρωτος ἐξαίρετος, ἀλλ’
							ὥσπερ κἀμοί <br class="lb"/>ποτε ἐφάνη τῷ καρπῷ μὲν ἐπιβεβληκότι τοῦ νοσοῦντος τὴν <br class="lb"/>χεῖρα,
							γυναικὸς δέ τινος ὀφθείσης τῶν κατὰ τὴν οἰκίαν, <br class="lb"/>αὐτίκα μέντοι ἀνώμαλός τε καὶ
							ἄτακτος γινόμενος, ὀλίγῳ δὲ <br class="lb"/>ὕστερον εἰς τὸ κατὰ φύσιν ἐπανελθὼν ἅμα τῷ διαχωρῆσαι
							<br class="lb"/>τὴν ὀφθεῖσαν. ὁ γὰρ οὕτω τρεπόμενος σφυγμὸς κοινὸν <br class="lb"/>ἐνδείκνυται ταραχῶδές τι
							πάθος ἐν τῇ τοῦ κάμνοντος γεγονέναι <br class="lb"/>ψυχῇ. τὸ δὲ ταραχῶδες τοῦτο διακρίνειν
							προσήκει, <br class="lb"/>διὰ τῶν ἅμα τούτῳ λεγομένων ἢ ὁρωμένων. καὶ γὰρ αὖ <br class="lb"/>καὶ λεγομένων
							τινῶν εἰς ἀνωμαλίαν οἱ σφυγμοὶ τρέπονται, ﻿
<a class="pb" href="#pb41" id="pb41">[p. 41]</a>
 τῶν ἀῤῥώστων ταραττομένων ἐφ’
							οἷς ἤκουσαν. ἀλλὰ περὶ <br class="lb"/>μὲν τούτων ἰδίᾳ μοι γέγραπται κατὰ μίαν πραγματείαν, ἣ
							<br class="lb"/>περὶ τοῦ προγινώσκειν ἐπιγέγραπται, νυνὶ δὲ ἐπὶ τὸ προκείμενον <br class="lb"/>ἐπανίωμεν. ἦν
							δὲ τὸ προκείμενον ὅτι πολλὰ τῶν <br class="lb"/>προγεγονότων τε καὶ παρόντων ἰατρὸς δύναται παρὰ
							τοῖς <br class="lb"/>κάμνουσι λέγων θαυμάζεσθαι, καθάπερ καὶ τὰ νῦν προκείμενα <br class="lb"/>κατὰ τὸν νῦν
							λόγον, ἀγρυπνίαν, διάῤῥοιαν, λιμόν. <br class="lb"/>ἐνίοτε δὲ τὸ μὲν ἓν ἐξ αὐτῶν ἀφωρισμένως
							εἰπεῖν δύσκολον <br class="lb"/>γίνεται. ὅτι δὲ ἐκ τῶν δυοῖν θάτερον ἢ ἐκ τῶν τριῶν γε
							<br class="lb"/>πάντως ἕν τι δυνατὸν ἔσται βεβαίως προγνῶναι. φέρει δὲ <br class="lb"/>καὶ τοῦτο παρὰ τοῖς
							ἀκούσασιν ἔπαινον, ἐν ἐπερωτήσει τῆς <br class="lb"/>προγνώσεως γινομένης ᾧδέ πως. ἆρά γε δι’
							ἀγρυπνίαν σφοδρὰν <br class="lb"/>ἢ ἔνδειαν τροφῆς οὕτω λελέπτυνται; πολλάκις μὲν γὰρ
							<br class="lb"/>ὁμολογοῦσιν ἀμφότερα καὶ θαυμάζουσι διττῶς τὸν ἰατρὸν, <br class="lb"/>ἐνίοτε δὲ τὸ ἕτερον
							αὐτῶν ἀποκρίνονται θαυμάζοντες ἔτι <br class="lb"/>καὶ οὕτω. <span class="milestone">596</span>τοῦτ’ οὖν ἐστι τὸ πρὸς Ἱπποκράτους <br class="lb"/>εἰρημένον. ἐπανερέσθαι δὲ μὴ ἠγρύπνησεν ὁ
							ἄνθρωπος ἢ <br class="lb"/>πολλὰ διεχώρησεν ἢ λιμώττει. εἶτα τί φησι; καὶ ἢν μέν 
<a class="pb" href="#pb42" id="pb42">[p. 42]</a>
 τι
							τουτέων ὁμολογέῃ, ἧσσον δεινὸν εἷναι νομίζειν δεόντως. <br class="lb"/>βέλτιον μὲν γὰρ ἦν οὕτως
							ἰσχυρὰν εἶναι τὴν δύναμιν, ὡς <br class="lb"/>ὑπὸ μηδενὸς τῶν ἔξωθεν αἰτίων νικᾶσθαι. ἧττον
								<span class="milestone">124</span>
							<br class="lb"/>μέντοι δεινὸν, εἰ διά τι τούτων καὶ μὴ διὰ τὴν τοῦ νοσήματος <br class="lb"/>κακοήθειαν ἡ
							τοσαύτη γίνεται σύντηξις. ἀλλ’ ἐπειδὴ <br class="lb"/>δυνατόν ἐστιν ἄμφω συνελθεῖν, αἰτίαν τέ
							τινα τῶν ἔξωθεν, <br class="lb"/>ὡς εἴρηται, λυποῦσαν τὸ σῶμα καὶ πυρετὸν συντηκτικὸν, ὁ
							<br class="lb"/>διορισμός σοι γινέσθω διὰ τῆς ἐπιούσης ἡμέρας τε καὶ νυκτός. <br class="lb"/>εἰ μὲν γὰρ ἀπὸ
							μόνης τῆς ἔξωθεν αἰτίας εἴη γεγονὸς <br class="lb"/>οἷον εἴρηται τὸ πρόσωπον, ἐπανορθώσεως ἐν
							ἡμέρᾳ καὶ νυκτὶ <br class="lb"/>τεύξεται· εἰ δὲ ἀπὸ τῆς ἐν τῷ σώματι διαθέσεως, ἤτοι <br class="lb"/>μενεῖ
							τοιοῦτον ἢ καὶ χεῖρον ἔσται. ταυτὶ μὲν οὖν ἅπαντα <br class="lb"/>φαίνεται δεόντως εἰρῆσθαι τῷ
							Ἱπποκράτει. διὰ τί δὲ εἶπεν, <br class="lb"/>ἢν μὲν οὖν ἐν ἀρχῇ τῆς νόσου τοιοῦτον τὸ πρόσωπον
							<br class="lb"/>ᾖ καὶ μή πω οἶόν τε τοῖσιν ἄλλοισι σημείοισι συντεκμαίρεσθαι, <br class="lb"/>ἐφεξῆς
							σκεψώμεθα. δυοῖν γὰρ θάτερον, ἢ ὡς οὐ γινομένων <br class="lb"/>αὐτῶν ἐν ἀρχαῖς ἢ ὡς οὐδὲν
							βέβαιον δηλούντων, <br class="lb"/>οὐχ οἷόν τέ ἐστι χρῆσθαι τοῖς τοιούτοις σημείοις εἰς τοὺς 
<a class="pb" href="#pb43" id="pb43">[p. 43]</a>
 τῶν ἀμφιβόλων διορισμούς. ἐγὼ τοίνυν φημὶ μήτε γίγνεσθαι <br class="lb"/>διὰ παντὸς
							ταῦτα μήτ’ εἰ γίγνοιτο βέβαιον δηλοῦν. <br class="lb"/>ὅ τι δὲ τοῦτο οὕτως ἔχει κατὰ τὴν ἐξήγησιν
							αὐτῶν διδάξω <br class="lb"/>διὰ τῆς ἐχομένης ῥήσεως ταύτης. </p>
                  </section>
                  <section id="body-1-1-9" class="div textpart chapter level4">
                    <blockquote class="quote lemma">Ἢν δὲ καὶ παλαιοτέρου ἐόντος τοῦ νουσήματος ἢ τριταίου <br class="lb"/>ἢ
							τεταρταίου τὸ πρόσωπον τοιοῦτον ᾖ, περὶ τουτέων <br class="lb"/>ἐπανερέσθαι περὶ ὧν καὶ πρότερον
							ἐκέλευσα, καὶ τἄλλα <br class="lb"/>σημεῖα σκέπτεσθαι, τά τε ἐν τῷ ξύμπαντι προσώπῳ καὶ <br class="lb"/>τὰ
							ἐν τῷ σώματι καὶ τὰ ἐν τοῖσιν ὀφθαλμοῖσιν.</blockquote>
                    <p class="p autofirst">Τὸ τῆς ἀρχῆς ὄνομα δηλοῖ μὲν καὶ τὴν πρώτην εἰσβολὴν <br class="lb"/>τοῦ νοσήματος οὐδὲν οὔπω
							πλάτος ἔχουσαν, δηλοῖ <br class="lb"/>δὲ καὶ τὴν εἴς τινα χρόνον ἐκτεταμένην οὐ πολὺν τοῦτον,
							<br class="lb"/>ἔτι τε πρὸς τούτοις τὸν πρῶτον καιρὸν τοῦ νοσήματος. ἐφ’ <br class="lb"/>ᾧ καὶ δεύτερον
							ἀριθμοῦσι τὸν τῆς ἀναβάσεως καὶ τρίτον <br class="lb"/>τὸν τῆς ἀκμῆς καὶ τέταρτον τὸν τῆς
							παρακμῆς. εἰπὼν οὖν 
<a class="pb" href="#pb44" id="pb44">[p. 44]</a>
 ὁ Ἱπποκράτης ὀλίγον ἔμπροσθεν· ἢν μὲν οὖν ἐν ἀρχῇ τῆς
							<br class="lb"/>νόσου τὸ πρόσωπον τοιοῦτον ᾖ, κατ’ ἐκείνην μὲν αὐτὴν λέξιν <br class="lb"/>οὐκ ἐδήλωσε,
							τίνος τῶν εἰρημένων τριῶν ἀρχῶν μνημονεύει. <br class="lb"/>νυνὶ δὲ γράψας, ἢν δὲ καὶ παλαιοτέρου
							ἐόντος τοῦ <br class="lb"/>νοσήματος ἢ τριταίου ἢ τεταρταίου τὸ πρόσωπον τοιοῦτον <br class="lb"/>ᾖ, δῆλος
							ἐγένετο περὶ τῆς κατὰ πλάτος ἀρχῆς προειρηκώς· <br class="lb"/>αὕτη γὰρ μέχρι τῆς τρίτης ἡμέρας
							ἐκτείνεται. τηνικαῦτ’ <br class="lb"/>οὖν οἷς εἶπεν ἔμπροσθεν, προστιθέναι ἀξιοῖ τὸν ἀπὸ τῶν
							<br class="lb"/>ἄλλων σημείων διορισμόν, ὑπὲρ ὧν εἰρήκει καὶ μή πω οἷόν <br class="lb"/>τε τοῖσιν ἄλλοισι
							σημείοισι συντεκμαίρεσθαι. καταλέγει δὲ <br class="lb"/>ἐφεξῆς αὐτὰ διὰ τῶν ἐχομένων ῥήσεων
							τούτων. </p>
                  </section>
                  <section id="body-1-1-10" class="div textpart chapter level4">
                    <blockquote class="quote lemma"><span class="milestone">597</span>Ἢν γὰρ τὴν αὐγὴν φεύγωσιν ἢ δακρύωσιν ἀπροαιρέτως
							<br class="lb"/>ἢ διαστρέφωνται ἢ θάτερος θατέρου ἐλάσσων γίνηται ἢ τὰ <br class="lb"/>λευκὰ ἐρυθρὰ ἴσχωσιν
							ἢ πέλια ἢ μέλανα φλέβιά ἐν αὐτέοισιν <br class="lb"/>ἔχωσιν ἢ λῆμαι ἐόντες φαίνωνται περὶ τὰς
							ὄψιας <br class="lb"/>ἢ καὶ ἐναιωρεύμενοι ἢ ἐξίσκοντες ἢ ἔγκοιλοι ἰσχυρῶς γινόμενοι 
<a class="pb" href="#pb45" id="pb45">[p. 45]</a>

							ἢ αἱ βλεφαρίδες καμπύλαι ἢ ἰσχυραὶ αἴολαι ἢ αἱ <br class="lb"/>ὄψιες αὐχμῶσαι καὶ ἀλαμπεῖς
							ἱστάμεναι καὶ τὸ πρόσωπον <br class="lb"/>πέλιον καὶ φοβερὸν ἰδεῖν· καὶ οἱ ὀδόντες πέλιοι
							γίνονται· <br class="lb"/>ἢ τὸ χρῶμα τοῦ ξύμπαντος προσώπου ἠλλοιωμένον ᾖ, <br class="lb"/>ταῦτα πάντα κακὰ
							νομίζειν καὶ ὀλέθρια εἶναι.</blockquote>
                    <p class="p autofirst">Τὰ εἰρημένα συμπτώματα κοινὸν μὲν ἔχει τὸ παρὰ <br class="lb"/>φύσιν εἶναι. διαφέρει δ’ ἀλλήλων
							τῷ τὰ μὲν ἁπλῶς ἐναντία <br class="lb"/>τοῖς κατὰ φύσιν ὑπάρχειν, ἔνια δ’, ὡς αὐτὸς ἔμπροσθεν
							<br class="lb"/>εἶπεν, ἐναντιώτατα. διὸ καὶ κατὰ τὸν κοινὸν ἐπιλογισμὸν <br class="lb"/>ἅπαντα μὲν ὀλέθρια
							νομισθήσονται, κατὰ δὲ τὴν ποσότητα <br class="lb"/>τῆς ἐναντιώσεως, ἧττόν τε καὶ μᾶλλον ἕξει
							τοῦτο. τάς γε <br class="lb"/>μὴν διαθέσεις ἐφ’ αἷς γίνεται κατὰ τὴν ἀκολουθίαν τῶν ἀφ’
							<br class="lb"/>Ἱπποκράτους δογμάτων ἄμεινόν ἐστιν ἐπισκέψασθαι· τὸ <br class="lb"/>τοίνυν φεύγειν τὴν
							αὐγὴν, ὅπερ ἐστὶν ἀποστρέφεσθαι, δι’ <br class="lb"/>ἀσθένειαν γίνεται τῆς ὀπτικῆς δυνάμεως,
							ἐνίοτε μὲν ἐπὶ <br class="lb"/>τῇ τῶν ὀργάνων διαθέσει καμνούσης, ὥσπερ ἐν ταῖς ὀφθαλμίαις, ﻿
<a class="pb" href="#pb46" id="pb46">[p. 46]</a>
 ἐνίοτε δ’ αὐτῆς καθ’ αὑτὴν, ἡνίκα ὀλέθριόν ἐστι τὸ <br class="lb"/>σημεῖον. οὕτω δὲ
							καὶ τὸ δακρύειν, ἔαν μὲν ἤτοι δι’ ὀφθαλμίαν <br class="lb"/>ἢ διά τι ῥεῦμα καταφερόμενον ἐκ τῆς
							κεφαλῆς γίνηται, <br class="lb"/>παρὰ φύσιν μέν ἐστιν, οὐ μὴν θάνατόν γε σημαίνει <br class="lb"/>πάντως,
							ἐὰν δὲ δι’ ἀῤῥωστίαν τῆς καθεκτικῆς δυνάμεως, <br class="lb"/>ὀλέθριόν τέ ἐστι καὶ θανατῶδες. αἵ
							γε μὴν διαστροφαὶ <br class="lb"/>τῶν ὀφθαλμῶν σπωμένων γίνονται τῶν κινούντων αὐτοὺς <br class="lb"/>μυῶν,
							ὅπερ ἐὰν μὲν αὐτῶν ᾖ μόνον ἐκείνων πάθος, οὐδὲν <br class="lb"/>ἄτοπον, ἐὰν δὲ τῆς ἀρχῆς τῶν
							νεύρων, ὅπερ ἐστὶν ἐγκέφαλος, <br class="lb"/>ἐσχάτως ὀλέθριον. αἰσθάνονται γὰρ τῶν κατὰ τὴν
							<br class="lb"/>ἀρχὴν παθημάτων οἱ πλησιάζοντες μύες πρότεροι τῶν ἄλλων, <br class="lb"/>ἐνίοτε μὲν οἱ κατὰ
							τοὺς ὀφθαλμοὺς ὑπὲρ, ὧν νῦν λέγει, <br class="lb"/>ποτὲ δὲ καὶ οἱ κροταφῖται καλούμενοι, περὶ ὧν
							ἐν τῷ <br class="lb"/>περὶ ἄρθρων ἐδίδαξε· καὶ μὴν τὸ γενέσθαι τινὰ τῶν ὀφθαλμῶν <br class="lb"/>τοῦ κατὰ
							φύσιν ἐλάττω ὀλέθριον σύμπτωμα. νεκροῦσθαι <br class="lb"/>γὰρ δηλοῖ τὴν διοικοῦσαν αὐτὸν
							δύναμιν. τὸ δὲ τὰ <br class="lb"/>λευκὰ τῶν ὀφθαλμῶν ἐρυθρὰ φαίνεσθαι, καθάπερ ἐν ὀφθαλμίαις
							<br class="lb"/>τέ τισι καὶ τῶν μεθυσθέντων ἐνίοις, ἐνδεικτικόν ἐστι 
<a class="pb" href="#pb47" id="pb47">[p. 47]</a>
 τοῦτο τοῦ κατὰ
							τὸν ἐγκέφαλον καὶ μήνιγγας πλήθους. ἔστι <br class="lb"/>δ’ ὅτε καὶ φλεγμονῆς ἐν αὐτοῖς
							γεγενημένης, ἑκατέρως γὰρ <br class="lb"/>ἀποθλίβεται τὸ αἷμα πρὸς τὰς ἐν τοῖς ὀφθαλμοῖς φλέβας.
							<br class="lb"/>διὸ ἐρυθρὸν φαίνεται τὸ λευκὸν ἐν αὐτοῖς μέρος, ὅπερ ἐστὶ <br class="lb"/>τὸ πέριξ τῆς
							στεφάνης ὀνομαζομένης, ἣν ἐμάθομεν ἐν ταῖς <br class="lb"/>ἀνατομαῖς ἁπάντων τῶν κατὰ τὸν
							ὀφθαλμὸν ὑμένων τε καὶ <br class="lb"/>χιτώνων σύνδεσμόν τινα οὖσαν. ἐμάθομεν δὲ ὡς τὸ τοῦ
							<br class="lb"/>περικρανίου πέρας ἐπὶ ταύτην ἐξήκει, μετὰ τῶν ἐν αὐτῷ <br class="lb"/>φλεβῶν. ὅτι δὲ διὰ
							ταῦτα ἔφη τὸ λευκὸν ἐρυθρὸν γίνεσθαι, <br class="lb"/>σαφῶς ἐδήλωσε διὰ τῶν <span class="milestone">598</span>ἐπιφερομένων εἰπών· ἢν <br class="lb"/>πέλια ἢ μέλανα φλέβιά ἐν αὐτοῖς
							ἔχωσιν, ἔστι δὲ τοῦτο <br class="lb"/>πάντως ὀλέθριον. ἐρυθρὰ μὲν γὰρ φαίνεται τὰ φλέβια καὶ
							<br class="lb"/>διὰ πλῆθος, ὡς ἔφην, ἤ τινα φλεγμονὴν τῶν κατὰ τὸν ἐγκέφαλον. <br class="lb"/>μελαίνεται δὲ
							καὶ πελιδνοῦται ψυχόμενα, ψύχεται <br class="lb"/>δὲ νεκρούμενα καὶ διὰ τοῦτο ὀλέθρια δὴ τὰ
							τοιαῦτα χρώματα <br class="lb"/>διὰ παντός ἐστιν. αἵ γε μὴν λῆμαι γίνονται μὲν, ὡς <br class="lb"/>ἴσμεν,
							καὶ διὰ τὸ τῶν ὀργάνων πάθος, ὡς ἐν ὀφθαλμίαις <br class="lb"/>τε καὶ ἄλλως οὐδένα κίνδυνον
							δηλοῦσαι. γίνονται δὲ καὶ 
<a class="pb" href="#pb48" id="pb48">[p. 48]</a>
 διὰ ἀῤῥωστίαν τῆς διοικούσης τὰ κατὰ τὸν
							ὀφθαλμὸν δυνάμεως <br class="lb"/>φυσικῆς, ἀδυνατούσης ἐκπέπτειν τὴν τροφὴν τῶν <br class="lb"/>ὀφθαλμῶν.
							ἐδείχθη γὰρ ἡμιπέπτου τροφῆς ἡ λήμη περίττωμα. <br class="lb"/>κατὰ μὲν οὖν τὰς ὀφθαλμίας διά τε
							τὸ πλῆθος τῆς <br class="lb"/>παρὰ φύσιν ὑγρότητος καὶ διὰ τὸ πάθος τῶν ὀργάνων εἰκός <br class="lb"/>ἐστι
							μὴ πέπτεσθαι καλῶς τὴν τροφὴν αὐτῶν. ἔνθα δ’ <br class="lb"/>ἔνδεια σαφής ἐστι δηλουμένη διὰ τῆς
							κοιλότητος, ἡ μὲν <br class="lb"/>ἀπὸ <span class="milestone">125</span>τοῦ πλήθους αἰτία
							παντάπασιν οἴχεται, καταλείπεται <br class="lb"/>δὲ ἡ τῆς δυνάμεως ἀσθένεια μόνη. καὶ οὐδ’ ἡ
							<br class="lb"/>τυχοῦσά τις αὕτη γε, ἀλλ’ ἰσχυρὰ πάνυ, μηδὲ τὴν ὀλιγίστην <br class="lb"/>τροφὴν τῶν
							ὀφθαλμῶν ἱκανῶς πέπτειν ἰσχύουσα. οἵ <br class="lb"/>γε μὴν ἐναιωρούμενοι, τουτέστιν ἀστήρικτοι
							καὶ κινούμενοι <br class="lb"/>διὰ παντὸς ὀφθαλμοὶ, γνώρισμά εἰσιν ἢ παραφροσύνης ἢ <br class="lb"/>τρόμου
							τῶν περὶ αὐτοὺς μυῶν, ὧν ἑκάτερον ἐπὶ τῆς προκειμένης <br class="lb"/>διαθέσεως ὀλέθριόν ἐστιν.
							αἵ τε γὰρ μετ’ ἐνδείας <br class="lb"/>παραφροσύναι χαλεπώταται καὶ οἱ διὰ ξηρότητα τῶν ὀργάνων
							<br class="lb"/>τρόμοι παντάπασιν ἀνίατοι. καὶ μὴν καὶ τοὺς ἐξίσχοντας 
<a class="pb" href="#pb49" id="pb49">[p. 49]</a>
 ὀφθαλμοὺς ἢ
							κοίλους ἰσχυρῶς γινομένους μέμφεται. <br class="lb"/>τὸ μὲν οὖν τῶν ἐξισχόντων σύμπτωμα καὶ κατὰ
							τὴν ἀρχὴν <br class="lb"/>τοῦ νοσήματος γίνεται καὶ μάλιστα τοῖς ἐμέσασιν ἐπὶ πολυφαγίᾳ <br class="lb"/>τε
							καὶ πολυποσίᾳ. τὸ δὲ τῶν ἰσχυρῶς ἐγκοίλων οὐ <br class="lb"/>γίνεται, διόπερ οὐδετέρου κατ’ ἀρχὰς
							ἐμνημόνευσεν, ἡνίκα <br class="lb"/>ἔλεγε· ῥὶς ὀξεῖα, ὀφθαλμοὶ κοῖλοι. τοῦτο μὲν ὅτι μηδ’ ὅλως
							<br class="lb"/>ἐν τῷ νεκρώδει προσώπῳ φαίνεται ἐν ἀρχῇ. πῶς γὰρ ἂν <br class="lb"/>ἅμα κοῖλοί τε καὶ
							ἐξίσχοντες εἶεν οἱ ὀφθαλμοί; τοῦτο δὲ <br class="lb"/>ὅτι μηδ’ ὅλως γίνεται τηνικαῦτα καὶ δόξει
							γε τὸ κατὰ τοὺς <br class="lb"/>ἐξίσχοντας ὀφθαλμοὺς μάχεσθαι τοῖς προειρημένοις. εἰρηκὼς
							<br class="lb"/>γὰρ ἐπὶ τοῦ νεκρώδους προσώπου ῥῖνα ὀξεῖαν, ὀφθαλμοὺς <br class="lb"/>κοίλους, εἶτα
							ἐπιδιοριζόμενος αὐτὰ τοῖς μετὰ τὴν τρίτην <br class="lb"/>ὁρωμένοις οὐκ ὀρθῶς προσέθηκε τοὺς
							ἐξίσχοντας. ὃ δέ <br class="lb"/>μοι δοκεῖ γεγονέναι κατὰ τόνδε τὸν λόγον ὑπ’ αὐτοῦ καὶ δὴ
							<br class="lb"/>φράσω μεταβαλὼν ὅλην τὴν ῥῆσιν αὐτοῦ εἰς τοιάνδε λέξιν· <br class="lb"/>ἢν δὲ καὶ
							παλαιοτέρου ἐόντος τοῦ νοσήματος ἢ τριταίου τὸ <br class="lb"/>πρόσωπον τοιοῦτον ᾖ, περί τε
							τουτέων ἐπανερέσθαι, περὶ <br class="lb"/>ὧν καὶ πρόσθεν ἐκέλευσα, καὶ τἄλλα σημεῖα σκέπτεσθαι,
							τά 
<a class="pb" href="#pb50" id="pb50">[p. 50]</a>
 τε ἐν τῷ σύμπαντι σώματι καὶ τὰ ἐν τοῖς ὀφθαλμοῖς. ἔστι <br class="lb"/>δὲ τὰ
							γινόμενα σημεῖα ἐν τοῖς ὀφθαλμοῖς ὀλέθρια μετὰ τὴν <br class="lb"/>τρίτην ἡμέραν τοιάδε. φεύγειν
							τὴν αὐγὴν, δακρύειν, διαστρέφεσθαι, <br class="lb"/>τὸν ἕτερον ὀφθαλμὸν ἐλάττονα γίνεσθαι
							θατέρου. <br class="lb"/>τὰ λευκὰ μόρια κατ’ αὐτοὺς ἐρυθρὰ φαίνεσθαι, φλέβας <br class="lb"/>ἔχειν ἤτοι
							μελαίνας ἢ πελιδνὰς ἢ λήμας εἶναι ἐναιωρεῖσθαί <br class="lb"/>τε ἢ ἐξίσχειν ἢ κοίλους ἰσχυρῶς
							εἶναι, τοῦ τε προσώπου <br class="lb"/>παντὸς ἠλλοιοῦσθαι τὸ χρῶμα. πάντα γὰρ ταῦτά ἐστιν ὀλέθρια
							<br class="lb"/>καὶ ὅ τι περ ἂν αὐτῶν ἐπὶ τῷ προειρημένῳ γένηται <br class="lb"/>προσώπῳ, τεκμήριον οὐ
							σμικρόν ἐστι τοῦ μέλλοντος ἔσεσθαι <br class="lb"/>θανάτου. κατ’ αὐτὴν οὖν τὴν διάνοιαν δοκεῖ μοι
							συγκαταριθμεῖσθαι <br class="lb"/>τοῖς ἄλλοις σημείοις, ὅσα τῷ νεκρώδει προσώπῳ <br class="lb"/>δύνανται
							συνυπάρχειν καὶ τοὺς ἐξίσχοντας ὀφθαλμοὺς <br class="lb"/>καὶ μὴ δυναμένους συνυπάρχειν, ὅτι μὴ
							μόνον προκείμενον <br class="lb"/>ἦν αὐτῷ τὰ τῷ νεκρώδει σώματι <span class="milestone">599</span>συνυπάρχοντα λέγειν, <br class="lb"/>ἀλλὰ καὶ τῶν ὀλεθρίων σημείων ὅσα κατὰ τὸ πρόσωπον
							<br class="lb"/>φαίνονται ποιήσασθαι κατάλογον. ὥστ’ εἰ μὴ μόνον <br class="lb"/>ἓν, ἀλλὰ καὶ πλείω τῶν
							εἰρημένων δυνατὸν ἦν μὴ συνυπάρξαι ﻿
<a class="pb" href="#pb51" id="pb51">[p. 51]</a>
 τῷ νεκρώδει προσώπῳ, μηδεμίαν εἶναι
							μάχην ἐπὶ τὴν <br class="lb"/>διδασκαλίαν αὐτοῦ τῶν μοχθηρῶν ἁπάντων μεταβεβηκότος. <br class="lb"/>ὅτι δ’,
							ὡς ἔφην, ὀρθῶς εἶπε καὶ μή πω οἷόν τε ᾖ τοῖσιν <br class="lb"/>ἄλλοισι σημείοισι συντεκμαίρεσθαι,
							σκοπεῖν ἤδη σοι ἑνὶ μὲν <br class="lb"/>κεφαλαίῳ κοινῷ τῷδε· τῶν εἰρημένων ἕκαστον ἢ οὐ γίνεται
							<br class="lb"/>κατ’ ἀρχὰς ἣ οὐκ ἐξ ἅπαντός ἐστιν ὀλέθριον. ἰδίᾳ δὲ καθ’ <br class="lb"/>ἕκαστον
							ἐπισκοπουμένῳ σοι φανεῖται τοῦτ’ ἀληθέστατον. <br class="lb"/>ἐκ πολυποσίας οὖν ἐνίοτε καὶ
							σφοδρῶν ἐμέτων ἐν ἀρχῇ τῶν <br class="lb"/>νόσων συμβαίνει τὸ τὴν αὐγὴν φεύγειν, οὕτω δὲ καὶ τὸ
							<br class="lb"/>δακρύειν καὶ τὸ διαστρέφεσθαι ἢ ἐναιωρεῖσθαι ἢ ἐξέχειν <br class="lb"/>ἢ τὸ τὰς φλέβας
							ἐρυθρὰς ἔχειν. ἡ δ’ ἐπὶ τὸ πελιδνὸν ἢ <br class="lb"/>μέλαν χρῶμα μεταβολὴ τῶν φλεβῶν οὐκ ἐν ἀρχῇ
							γένοιτό <br class="lb"/>ποτε, καθάπερ οὐδ’ ὑπερβάλλουσα κοιλότης, οὐδὲ τὸ λημᾷν, <br class="lb"/>ἀλλὰ
							τοὐλάχιστον ἤτοι τριῶν ἢ τεσσάρων ἡμερῶν εἰς τὸ <br class="lb"/>γενέσθαι δεῖται. </p>
                  </section>
                  <a class="pb" href="#pb52" id="pb52">[p. 52]</a>
                  <section id="body-1-1-11" class="div textpart chapter level4">
                    <blockquote class="quote lemma">Σκοπεῖν δὲ ὧδε χρὴ πρὸς τούτοις καὶ τὰς ὑποφάσιας τῶν
							<br class="lb"/>ὀφθαλμῶν ἐν τοῖσιν ὕπνοισιν. ἢν γάρ τι ὑποφαίνηται <br class="lb"/>τοῦ λευκοῦ τῶν βλεφάρων
							μὴ συμβαλλομένων μὴ ἐκ διαῤῥοίης <br class="lb"/>ἢ φαρμακοποσίης ἐόντι ἢ μὴ εἰθισμένῳ οὕτω
							καθεύδειν, <br class="lb"/>φλαῦρον τὸ σημεῖον καὶ θανατῶδες σφόδρα.</blockquote>
                    <p class="p autofirst">Ἀπὸ τοῦ ὑποφαίνεσθαι ῥήματος τὴν ὑπόφασιν τοὔνομα <br class="lb"/>πεποίηκεν, οὖ τὸ πληθυντικὸν
							αἱ ὑποφάσεις γίνεται, <br class="lb"/>ἀφ’ ὦν κατὰ διαίρεσιν Ἰωνικὴν αἱ ὑποφάσιες. οἱ δὲ περὶ
							<br class="lb"/>τὸν Ἀρτεμίδωρον καὶ Διοσκουρίδην οὐκ οἶδα πόθεν ὁρμηθέντες <br class="lb"/>ἔγραψαν ὑποφύσιας
							μετὰ τοῦ υ. τὸ μὲν οὖν εἰρημένον <br class="lb"/>ὑφ’ Ἱπποκράτους δῆλόν ἐστιν· αὐτὸς γὰρ ἐξηγήσατο
							<br class="lb"/>τί ποτε λέγει τὴν ὑπόφασιν εἰπὼν, ἢν γὰρ τι ὑποφαίνηται <br class="lb"/>συμβαλλομένων τῶν
							βλεφάρων τοῦ λευκοῦ· ἀλλὰ καὶ διορισμὸν <br class="lb"/>εἰς ἀκρίβειαν τοῦ λεγομένου προσέθηκεν
							αὐτὸς εἰπὼν, <br class="lb"/>μὴ ἐκ διαῤῥοίης ἢ φαρμακείης ἐόντι. προσυπακούειν δὲ καὶ 
<a class="pb" href="#pb53" id="pb53">[p. 53]</a>
 ἡμᾶς ἄμεινόν ἐστι τῷδε καὶ τῶν ἄλλων τῶν ἐχόντων τοῖσδε <br class="lb"/>τὴν αὐτὴν δύναμιν. ἑνὶ
							γὰρ κεφαλαίῳ περιλαβὼν ἄν τις <br class="lb"/>εἴποι τὸ σύμπτωμα τοῦτο δι’ ἀῤῥωστίαν γίγνεσθαι τῆς
							κινούσης <br class="lb"/>τὰ βλέφαρα δυνάμεως, ὅπερ ὀλέθριόν ἐστιν, ἐπειδὰν <br class="lb"/>χωρὶς τῆς ἔξωθεν
							αἰτίας συστῇ. ταῦτα δ’ εἶναι χρὴ δηλονότι <br class="lb"/>τοιαῦτα τὴν φύσιν, ὡς καταλύειν τὴν
							δύναμιν, οἶον <br class="lb"/>ἤιοι διάῤῥοιαν ἢ κάθαρσιν ἐκκαθαίροντος φαρμάκου προσφορᾶς <br class="lb"/>ἢ
							λύπην σφοδρὰν ἢ ἀγρυπνίαν ἢ ἔνδειαν τροφῆς ἢ <br class="lb"/>αἱμοῤῥαγίαν πολλὴν ἤ τινα ἁπλῶς
							ἑτέραν κένωσιν ἄμετρον· <br class="lb"/>ὃ δ’ ὀλίγον ἔμπροσθεν εἶπον, ὡς τῶν ὀλεθρίων ἁπάντων
							<br class="lb"/>σημείων ποιεῖται τὸν κατάλογον, οὐ μόνον ὅσα πρὸς τῷ νεκρώδει <br class="lb"/>προσώπῳ
							γίνεται, δῆλον ἐποίησεν ἐνταῦθα προσθεὶς <br class="lb"/>μὴ ἐκ διαῤῥοίης ἢ φαρμακείης ἐόντι.
							προειρήκει γὰρ ἐπὶ <br class="lb"/>τοῦ νεκρώδους προσώπου τὸν διορισμὸν τοῦτον ἢ τὰ τῆς
							<br class="lb"/>κοιλίης ἐξυγρασμένα ἰσχυρῶς. τὸ γὰρ ἐξυγρασμένον τοῦτο <br class="lb"/>κοινόν ἐστι διαῤῥοίης
							τε καὶ φαρμακείης, ἀλλ’ ἐπειδὴ πάλιν <br class="lb"/>ἀφ’ ἑτέρας ἀρχῆς ἁπάντων ποιεῖται τῶν
							ὀλεθρίων σημείων 
<a class="pb" href="#pb54" id="pb54">[p. 54]</a>
 ἐξαρίθμησιν, εἰκότως ἑκάστῳ τοὺς οἰκείους προσδιορισμοὺς
							<br class="lb"/>προστίθησιν. </p>
                  </section>
                  <section id="body-1-1-12" class="div textpart chapter level4">
                    <blockquote class="quote lemma"><span class="milestone">600</span>Ἢν δὲ καμπύλον ἢ ῥικνόν γένηται ἢ πέλιον ἢ
							<br class="lb"/>ὠχρὸν βλέφαρον ἢ χεῖλος ἢ ῥὶς μετά τινος τῶν ἄλλων <br class="lb"/>σημείων, εἰδέναι χρὴ
							ἐγγὺς ἐόντα θανάτου. θανατῶδες <br class="lb"/>δὲ καὶ τὰ χείλεα ἀπολυόμενα καὶ κρεμασμένα καὶ
							ψυχρὰ <br class="lb"/>καὶ ἔκλευκα γινόμενα.</blockquote>
                    <p class="p autofirst">Τὰ μὲν οὖν πλεῖστα τῶν ἀντιγράφων οὕτως ἔχει τὴν <br class="lb"/>ἀρχὴν τῆς ῥήσεως. ἔνια δὲ ἀντὶ
							τοῦ καμπύλον τὸ ῥικνὸν, <br class="lb"/>ἵν’ ᾖ τὸ δηλούμενον ἐκ τῆς φωνῆς ταύτης. τὸ συνεσταλμένον
							<br class="lb"/>ὁμοίως τοῖς κατεψυγμένοις ὑπὸ κρύους. τοῦτο μὲν οὖν <br class="lb"/>νεκρώσεώς ἐστι σημεῖον,
							ὥσπερ καὶ τὸ πελιδνόν. τὸ δὲ <br class="lb"/>καμπύλον τάσεώς τινος σπασμώδους ἢ παραλύσεως
							θατέρου <br class="lb"/>τῶν κλειόντων μυῶν τὸν ὀφθαλμόν. ἑκάτερα δ’ ἐστὶν ὀλέθρια
							<br class="lb"/>μαρτυρούμενα πρὸς τῶν ἄλλων σημείων, ὅπερ ἐδήλωσεν 
<a class="pb" href="#pb55" id="pb55">[p. 55]</a>
 εἰπὼν μετά τινος
							τῶν ἄλλων σημείων, ὡς οὐχ ἱκανὸν <br class="lb"/>ἓν μόνον τῶνδε τὸν θάνατον δηλῶσαι. </p>
                  </section>
                  <section id="body-1-1-13" class="div textpart chapter level4">
                    <blockquote class="quote lemma"><span class="milestone">126</span>Κεκλιμένον δὲ χρὴ καταλαμβάνεσθαι τὸν νοσέοντα
							<br class="lb"/>ὑπὸ τοῦ ἰητροῦ ἐπὶ τὸ πλευρὸν τὸ δεξιὸν ἢ τὸ ἀριστερὸν <br class="lb"/>καὶ τὰς χεῖρας καὶ
							τὸν τράχηλον καὶ τὰ σκέλεα ὀλίγον <br class="lb"/>ἐπικεκομμένα ἔχοντα καὶ τὸ ξύμπαν σῶμα ὑγρὸν
							κείμενον. <br class="lb"/>οὕτω γὰρ καὶ οἱ πλεῖστοι τῶν ὑγιαινόντων κατακλίνονται. <br class="lb"/>ἄρισται δέ
							εἰσι τῶν κατακλισίων αἱ ὅμοιαι <br class="lb"/>τῇσι τῶν ὑγιαινόντων.</blockquote>
                    <p class="p autofirst">Καὶ τοῦτο μαρτυρεῖ τῷ κατάλογον εἶναι τῶν ὀλεθρίων <br class="lb"/>σημείων ἐν τῷ χωρίῳ τοῦ
							βιβλίου τῷδε παντί φαίνεται <br class="lb"/>γὰρ καὶ νῦν οὐκ ἀφ’ ἑτέρας ἀρχῆς περὶ τῶν ἐν ὅλῳ τῷ
							<br class="lb"/>σώματι σημείων ὁ ἀνὴρ διδάσκων, ἀλλὰ συνάπτων αὐτὰ <br class="lb"/>τοῖς προειρημένοις.
							προειρηκὼς γὰρ ἔμπροσθεν ἐπὶ τοῦ <br class="lb"/>νεκρώδους προσώπου καὶ τὰ ἄλλα σημεῖα
							σκέπτεσθαι, τά ﻿
<a class="pb" href="#pb56" id="pb56">[p. 56]</a>
 τε ἐν τῷ σύμπαντι σώματι καὶ τὰ ἐν τοῖσιν ὀφθαλμοῖσιν,
							<br class="lb"/>ἐφεξῆς πάντα διεξέρχεται συνάπτων ἀλλήλοις. αὐτὸ δὲ τὸ <br class="lb"/>δεῖν εὑρίσκεσθαι τὸν
							ἄῤῥωστον ὑπὸ τῶν ἐπισκεπτομένων ἰατρῶν <br class="lb"/>οὐχ ὕπτιον κείμενον, ὥσπερ τινὰ
							παρειμένον, ἀλλ’ ἐπὶ <br class="lb"/>θατέρου πλευροῦ, καθ’ ὅ τι ἂν ὁ ἰατρὸς αὐτῷ προσείη, καὶ
							<br class="lb"/>διὰ τοῦτό ἐστιν ἀγαθὸν, ὅτι ῥώμην ἐνδείκνυται τῆς στηριζούσης <br class="lb"/>διὰ τῶν μυῶν
							τὸ σῶμα δυνάμεως, ὥσπερ αὖ πάλιν <br class="lb"/>ἀῤῥωστίαν, εἰ μὴ δύναιτο τὴν ἐπὶ τοῦ πλευροῦ
							κατάκλισιν <br class="lb"/>φέρειν. αὐτὸς δ’ Ἱπποκράτης προσέθηκε τῷ λόγῳ τὸν κοινὸν
							<br class="lb"/>ἐπιλογισμὸν εἰπών· οὕτω γὰρ καὶ οἱ πλεῖστοι τῶν ὑγιαινόντων <br class="lb"/>κατακλίνονται,
							καὶ δῆλον ὅτι μάλιστα κατ’ ἐκεῖνον <br class="lb"/>τὸν χρόνον ᾧ ὁ ἰατρὸς αὐτοὺς ἐπισκοπῇ.
							προσυπακοῦσαι <br class="lb"/>γὰρ ἄμεινόν γε τῷ λόγῳ τοῦτο δυνάμει λεγόμενον ὑπ’ αὐτοῦ <br class="lb"/>κατὰ
							τὴν λέξιν ἔνθα φησὶ, κεκλιμένον δὲ χρὴ καταλαμβάνεσθαι <br class="lb"/>τὸν νοσέοντα ὑπὸ τοῦ
							ἰατροῦ. οὐ γὰρ ἁπλῶς εἶπεν <br class="lb"/>ἐπὶ πλευρῷ χρῆναι κεκλίσθαι τὸν ἄνθρωπον, <span class="milestone">601</span>
							<br class="lb"/>ἀλλ’ ὑπὸ τοῦ ἰατροῦ καταλαμβάνεσθαι κεκλιμένον οὕτως. <br class="lb"/>προσέθηκε δὲ καὶ τὰς
							χεῖρας καὶ τὸν τράχηλον καὶ τὰ σκέλεα, 
<a class="pb" href="#pb57" id="pb57">[p. 57]</a>
 ὀλίγον ἐπικεκαμμένα ἔχοντα· καὶ
							γὰρ καὶ τοῦτο σύνηθές <br class="lb"/>ἐστι τοῖς πλείστοις τῶν ὑγιαινόντων. καὶ μέντοι καὶ
							<br class="lb"/>κατ’ αὐτὸ τοῦτο τὸ προσθεῖναι τὸ πλεῖστοι, ἀνέμνησέ σε <br class="lb"/>διορισμοῦ τινος
							ἑτέρου κεφάλαιον ἔχοντος εἰς πολλὰς προγνώσεις <br class="lb"/>χρήσιμον, οὗ μεμνῆσθαί σε δεῖ, κἂν
							παραλείπηταί <br class="lb"/>ποτε. τί δ’ ἐστὶ τοῦτο καὶ δὴ φράσω. ὅσα τισὶ τῶν ἀῤῥώστων
							<br class="lb"/>ἰδίως ὑπάρχει παρὰ τοὺς ἄλλους ἐξαίρετα, ταῦτ’ <br class="lb"/>οὐ χρὴ κατὰ τὸ πάρεργον
							ἐπισκοπεῖσθαι. ἐὰν μὲν γὰρ ὁρᾷς <br class="lb"/>κατακείμενον αὐτὸν, ὡς οἱ πλεῖστοι τῶν
							ὑγιαινόντων, ἀγάπα <br class="lb"/>τὴν κατάκλισιν, ἐὰν δὲ ἐναντίως, οὐ χρὴ καταγινώσκειν εὐθέως
							<br class="lb"/>ὡς κακοῦ τοῦ σημείου. προσαναπυθέσθαι δὲ μὴ <br class="lb"/>σύνηθές ἐστι τὸ σχῆμα τοῦτο τῷ
							κάμνοντι. τὸ δὲ ὑγρὸν <br class="lb"/>κεῖσθαι τὸ σῶμα πρὸς ἀντίθεσιν αὐτῷ λέγεται τοῦ τεταμένου
							<br class="lb"/>τὰ τέτταρα κῶλα, τουτέστι τὰ σκέλη, καὶ αἱ χεῖρες <br class="lb"/>ὀλίγον ἐπικεκάμφθωσαν καὶ
							τὸ σύμπαν σῶμα τὸν αὐτὸν <br class="lb"/>τρόπον κείσθω, τῶν ὑπερβολικῶν σχημάτων ἔξω καθεστηκός.
							<br class="lb"/>ὑπερβολικὰ δ’ ὀνομάζεται σχήματα τὰ μετὰ μακρᾶς <br class="lb"/>ἐκτάσεως ἢ κάμψεως ἤτοι τῶν
							κώλων ἢ τῆς ῥάχεως, ἧς 
<a class="pb" href="#pb58" id="pb58">[p. 58]</a>
 μόριόν εἰσι καὶ οἱ κατὰ τὸν τράχηλον σπόνδυλοι. τὰ
							μὲν <br class="lb"/>οὖν ὑπερβολικὰ σχήματα τεινομένων ἰσχυρῶς γίνεται τῶν <br class="lb"/>νεύρων, ὡς ἐν τῷ
							περὶ κινήσεως μυῶν ἐπιδέδεικται λόγῳ. <br class="lb"/>τὸ δ’ ἐν τῷ μέσῳ τῶν ὑπερβολικῶν ἄνευ
							τάσεώς ἐστι, διὸ <br class="lb"/>καὶ προσηγόρευσεν αὐτὸ ὑγρὸν, τῶν ὑγρῶν σωμάτων οὐ πεφυκότων
							<br class="lb"/>τείνεσθαι. </p>
                  </section>
                  <section id="body-1-1-14" class="div textpart chapter level4">
                    <blockquote class="quote lemma">Ὕπτιον δὲ κεῖσθαι καὶ τὰς χεῖρας καὶ τὸν τράχηλον καὶ <br class="lb"/>τὰ
							σκέλεα ἐκτεταμένα ἔχοντα ἧσσον ἀγαθόν.</blockquote>
                    <p class="p autofirst">Ἡ τοιαύτη κατάκλισις οὐκ ἔστιν ὅλως ἀγαθὴ, διόπερ <br class="lb"/>οὐδ’ ἧσσον ἀγαθή. ᾗ γὰρ μηδ’
							ὅλως ὑπάρχει τὸ ἀγαθὴν <br class="lb"/>εἶναι, πῶς ἂν αὕτη λέγοιτο προσηκόντως ἧσσον ἀγαθὴ εἶναι;
							<br class="lb"/>δηλοῖ δὲ καὶ αὐτὸς ὡς οὐδ’ ὅλως ἐστὶν ἀγαθὴ, λέγων <br class="lb"/>ἐφεξῆς, εἰ δὲ καὶ
							προπετὴς γένοιτο καὶ καταῤῥέοι ἀπὸ τῆς <br class="lb"/>κλίνης ἐπὶ τοὺς πόδας, δεινότερόν ἐστιν.
							ὥσπερ γὰρ καὶ <br class="lb"/>τῆς προειρημένης δεινῆς κατακλίσεως οὔσης, οὕτω περὶ αὐτῆς 
<a class="pb" href="#pb59" id="pb59">[p. 59]</a>
 ἔφη ὡς δεινότερόν ἐστιν. ἐμοὶ δὲ δοκεῖ τὴν κατάκλισιν <br class="lb"/>ταύτην ἐν τοῖς
							οὐδετέροις τίθεσθαι σημείοις, ἅπερ οὐδὲ <br class="lb"/>πρὸς ὑγείαν ἀξιόλογον ἕξει δύναμιν οὐδὲ
							πρὸς θάνατον, <br class="lb"/>ἀλλ’ ἤτοι μέσα τελέως ἐστὶν ἢ σμικρά τις αὐτοῖς ἐστι ῥοπὴ <br class="lb"/>πρὸς
							τὸ ἕτερον, ὥστε τοὺς ἀμελέστερον ὑπὲρ αὐτῶν ἑρμηνεύοντας <br class="lb"/>ἀμφοτέροις αὐτὰ
							παραβάλλειν δύνασθαι· ὅπερ <br class="lb"/>καὶ νῦν ἐποίησεν ὁ Ἱπποκράτης, ἧττον μὲν ἀγαθὴν εἶναι
							<br class="lb"/>εἰπὼν τῆς προειρημένης τὴν τοιαύτην κατάκλισιν, μοχθηροτέραν <br class="lb"/>δ’ αὐτῆς τὴν
							ἐφεξῆς λεγομένην. ἀναμιμνήσκων καὶ <br class="lb"/>νῦν τοῦ διορίζεσθαι κατὰ πάντα τὰ τοιαῦτα, μή
							τι σύνηθές <br class="lb"/>ἐστιν ὑπτία κατάκλισις τῷ κάμνοντι. ἐὰν γὰρ καὶ τοῦτ’ <br class="lb"/>εἴη καὶ μὴ
							πάνυ τι φροντίζῃ τοῦ εἰσιόντος ἰατροῦ, τότ’ ἂν <br class="lb"/>οὐδ’ ἐν τῷ μέσῳ τῶν ἀγαθῶν τε καὶ
							κακῶν ὀρθῶς ὑπολαμβάνοιτο <br class="lb"/>κατακλίσεων, ἀλλ’ ἐκ τῶν ἀγαθῶν μᾶλλον. εἰ <br class="lb"/>δὲ μηδ’
							ἐν τούτῳ τῷ σχήματι κατακλίνοιτο συνήθως, αἰδώ <br class="lb"/>τε πολλὴν ἔχει πρὸς τὸν ἰατρὸν,
							οὐκ ἀγαθὸν τὸ σημεῖον, <br class="lb"/>ἔτι δὲ καὶ μᾶλλον, <span class="milestone">602</span>εἰ
							καὶ φύσει τῶν αἰδημονεστέρων <br class="lb"/>εἴη. διὰ ταῦτ’ οὖν ἅπαντα τὴν τοιαύτην κατάκλισιν
								
<a class="pb" href="#pb60" id="pb60">[p. 60]</a>
 ἐν μὲν τῷ μέσῳ θετέον ἀγαθῶν τε καὶ κακῶν ὅσον ἐφ’ <br class="lb"/>ἑαυτῇ,
							μεταπίπτειν δ’ ἐφ’ ἑκάτερα κατὰ τὴν φύσιν τοῦ <br class="lb"/>κάμνοντος. </p>
                  </section>
                  <section id="body-1-1-15" class="div textpart chapter level4">
                    <blockquote class="quote lemma">Εἰ δὲ καὶ προπετὴς γίνοιτο καὶ καταῤῥέοι ἀπὸ τῆς κλίνης
							<br class="lb"/>ἐπὶ πόδας, δεινότερόν ἐστιν.</blockquote>
                    <p class="p autofirst">Ὥσπερ ἡ ἐπὶ τὰς πλευρὰς κατάκλισις ἔχεταί τινος <br class="lb"/>ἐνεργείας, οὕτως καὶ ἡ ἀνάῤῥοπος
							ὑπτία, καθ’ ὃν τρόπον <br class="lb"/>ἅπαντες κατακλινόμεθα. διὸ κἂν ἐπὶ τῆς ἑτέρας τῶν πλευρῶν
							<br class="lb"/>κατακλίνῃς νεκρὸν σῶμα, περιτραπήσεται πάντως <br class="lb"/>ἤτοι πρὸς τὸ πρηνὲς ἢ τὸ
							ὕπτιον σχῆμα, καθάπερ εἰ καὶ <br class="lb"/>ἀνάῤῥοπον αὐτὸ σχηματίσαις, ἐπὶ πόδας γὰρ οὕτως
							κατενεχθήσεται. <br class="lb"/>εἰκότως οὖν ἔφη μοχθηρὸν εἶναι τὸ σημεῖον <br class="lb"/>τοῦτο, νέκρωσίν
							τινα τῆς διοικούσης τὸ σῶμα δυνάμεως <br class="lb"/>ἐνδεικνύμενον. </p>
                  </section>
                  <a class="pb" href="#pb61" id="pb61">[p. 61]</a>
                  <section id="body-1-1-16" class="div textpart chapter level4">
                    <blockquote class="quote lemma">Εἰ δὲ καὶ γυμνοὺς τοὺς πόδας εὑρίσκοιτο ἔχων, μὴ θερμοὺς
							<br class="lb"/>κάρτα ἐόντας καὶ τὰς χεῖρας καὶ τὸν τράχηλον καὶ <br class="lb"/>τὰ σκέλεα ἀνωμάλως
							διεῤῥιμμένα καὶ γυμνὰ κακόν. ἀλυσμὸν <br class="lb"/>γὰρ σημαίνει, τοῦτ’ ἔστιν ἄκραν ἐν τῷ
							στομάχῳ <br class="lb"/>δυσφορίαν.</blockquote>
                    <p class="p autofirst">Ὀρθότατα διωρίσατο τὸν λόγον εἰπὼν, μὴ θερμοὺς <br class="lb"/>κάρτα ἐόντας. ἐν γὰρ τοῖς
							θερμοτάτοις πυρετοῖς ἅμα τοῖς <br class="lb"/>ἄλλοις μέρεσι καὶ τῶν ποδῶν διακαιομένων
							ἀναγκάζονται <br class="lb"/>γυμνοῦν αὐτοὺς οἱ κάμνοντες. εἰ δὲ μὴ τοιοῦτος ὁ πυρε<span class="milestone">127</span>τὸς <br class="lb"/>εἴη, τὸ γυμνοῦν τοὺς πόδας ἢ μαλακίας ἐστὶ <br class="lb"/>τοῦ
							νοσοῦντος ἢ ἄλυος σημεῖον. εἰ δὲ καὶ τὰς χεῖρας ἅμα <br class="lb"/>τῷ τραχήλῳ καὶ τοῖς σκέλεσι
							φαίνοιτο μὴ κατὰ τρόπον <br class="lb"/>ἐσχηματισμένας ἔχων, ὡς ἔμπροσθεν εἶπεν, ἀλλὰ διεῤῥιμμένα
							<br class="lb"/>πως ἀνωμάλως εἴη ταῦτα τὰ μόρια, κακὸν τὸ σημεῖον· <br class="lb"/>ἀλυσμὸν γὰρ ἔφη
							σημαίνεσθαι. τοῦτο δ’ αὐτὸ τοὔνομα δηλοῖ <br class="lb"/>τὸ δυσφορεῖν ἅπαντι σχήματι καὶ
							μεταβάλλειν ἄλλοτε εἰς 
<a class="pb" href="#pb62" id="pb62">[p. 62]</a>
 ἄλλο καὶ εἴ γέ σου παρόντος, ὡς εἴρηται,
							κατακείμενος ὁ <br class="lb"/>κάμνων αὐτίκα μεταβάλλοι τὸ πρότερον σχῆμα πρὸς ἕτερον, <br class="lb"/>ἅμα
							τῷ καὶ τὰ κῶλα διεῤῥιμμένα ἀνωμάλως ἔχειν ἢ καὶ <br class="lb"/>τὴν τοῦ τραχήλου θέσιν, ἴσθι
							τοῦτον ἢ διὰ τὴν τοῦ στομάχου <br class="lb"/>κάκωσιν ἢ δι’ ἀῤῥωστίαν δυνάμεως ἀλύοντα,
							προσεπιλογιζόμενος <br class="lb"/>κἀνταῦθα τὴν προαίρεσιν αὐτοῦ, μή τις τῶν <br class="lb"/>μαλακωτέρων εἴη
							καὶ πρὸς ἅπαν ἑτοίμως ἐνδιδόντων τε καὶ <br class="lb"/>νικωμένων, εἰ καὶ μικρότατον ὑπάρχοι.
						</p>
                  </section>
                  <section id="body-1-1-17" class="div textpart chapter level4">
                    <blockquote class="quote lemma">Θανατῶδες δὲ καὶ τὸ κεχηνότα καθεύδειν ἀεί.</blockquote>
                    <p class="p autofirst"><span class="milestone">603</span>Ἐπεὶ ἀτονίας καὶ τοῦτο σημεῖόν ἐστι τῶν
							<br class="lb"/>κλειόντων μυῶν τὸ στόμα, καθάπερ ὀλίγον ἔμπροσθεν ἐπὶ <br class="lb"/>τῶν τὰ βλέφαρα
							συναγόντων ἐῤῥέθη· ἡ γραφὴ μὲν οὕτως <br class="lb"/>ἔχει καθότι γέγραπται νῦν ὑπ’ ἐμοῦ καὶ τά τε
							παλαιὰ τῶν <br class="lb"/>ἀντιγράφων οὐκ ἄλλην ἔχει, τινὰ δὲ, ὥσπερ καὶ τὰ τῶν <br class="lb"/>περὶ
							Διοσκουρίδην, οὐ ταύτην, ἀλλὰ τήνδε· χαλεπὸν δὲ καὶ 
<a class="pb" href="#pb63" id="pb63">[p. 63]</a>
 τὸ κεχηνότα καθεύδειν
							ἀεὶ, σημείων ἔχουσα σύνοδον δυοῖν, <br class="lb"/>ἑνὸς μὲν τοῦ κεχηνέναι ἀεὶ, δεύτερον δὲ τοῦ
							καθεύδειν ἀεί. <br class="lb"/>τὸ μὲν οὖν δεύτερον ὅτι μοχθηρόν ἐστι, κἂν χωρὶς τοῦ κεχηνέναι
							<br class="lb"/>γίνηται, δεδήλωται πρὸς αὐτοῦ καὶ κατὰ τὸν ἀφορισμὸν <br class="lb"/>ἐκεῖνον ἔνθα φησὶν,
							ὕπνος, ἀγρυπνίη, ἀμφότερα μᾶλλον <br class="lb"/>τοῦ μετρίου γινόμενα κακόν. τὸ δὲ κεχηνέναι
							πιθανώτερον <br class="lb"/>μέν ἐστιν εἰρῆσθαι μετὰ τοῦ καθεύδειν. οὕτως γὰρ <br class="lb"/>ὡς τὰ πολλὰ
							φαίνεται γινόμενον. εἰ δὲ καὶ χωρὶς τοῦ καθεύδειν <br class="lb"/>τινι συμβαίνῃ, πολὺ μείζονα τὴν
							κάκωσιν ἐνδείξεται. </p>
                  </section>
                  <section id="body-1-1-18" class="div textpart chapter level4">
                    <blockquote class="quote lemma">Καὶ τὰ σκέλεα ὑπτίου κειμένου ξυγκεκαμμένα εἷναι ἰσχυρῶς
							<br class="lb"/>καὶ διαπεπλεγμένα.</blockquote>
                    <p class="p autofirst">Γράφεται γὰρ ἑκατέρως, διὰ τοῦ γ καὶ διὰ τοῦ χ, σημαίνει <br class="lb"/>δὲ τὰ διεστῶτα μέχρι
							πλείστου. καὶ εἴη ἂν ἄτοπος <br class="lb"/>ἡ τοιαύτη κατάκλισις, ὡς παραφροσύνην ἐμφαίνειν,
							οὐδενός 
<a class="pb" href="#pb64" id="pb64">[p. 64]</a>
 γε οὕτως εἰθισμένου κοιμᾶσθαι, ὥσπερ οὐδ’ εἰ περιπεπλεγμένα
							<br class="lb"/>γράφοιτο· καὶ γὰρ οὕτως ἀλλόκοτος ἡ κατάκλισις, <br class="lb"/>ἐὰν ὕπτιός τις κείμενος ἔχῃ
							τὰ σκέλη συγκεκαμμένα τε καὶ <br class="lb"/>ἀλλήλοις περιπεπλεγμένα. </p>
                  </section>
                  <section id="body-1-1-19" class="div textpart chapter level4">
                    <blockquote class="quote lemma">Ἐπὶ γαστέρα δὲ κατακεῖσθαι ᾧ μὴ ξύνηθές ἐστι καὶ ὑγιαίνοντι
							<br class="lb"/>οὕτω κοιμᾶσθαι, παραφροσύνην σημαίνει ἢ ὀδύνην <br class="lb"/>τῶν ἀμφὶ τὴν κοιλίην
							τόπων.</blockquote>
                    <p class="p autofirst">Ἀναμιμνήσκει συνεχῶς ἡμᾶς τοῦ τοῖς ἅπασι συνεζευγμένου <br class="lb"/>διορισμοῦ τοῦ κατὰ τὴν
							συνήθειαν τοῦ νοσοῦντος <br class="lb"/>γινομένου· καὶ γὰρ καὶ τὸ νῦν ἐπὶ τὴν γαστέρα κατακεῖσθαι
							<br class="lb"/>παρὰ τὸ ἔθος ἤτοι παραφροσύνην σημαίνει, καθάπερ ἐπὶ <br class="lb"/>τῆς προειρημένης
							κατακλίσεως, ἢ ὀδύνην τινὰ τῶν ἐνταῦθά <br class="lb"/>τινος μορίων. φαίνονται γὰρ οὐκ ὀλίγοι τῶν
							ὀδυνωμένων <br class="lb"/>τὴν γαστέρα τοῦθ’ αἱρούμενοι τὸ σχῆμα. </p>
                  </section>
                  <a class="pb" href="#pb65" id="pb65">[p. 65]</a>
                  <section id="body-1-1-20" class="div textpart chapter level4">
                    <blockquote class="quote lemma">Ἀνακαθίζειν δὲ βούλεσθαι τὸν νοσέοντα τῆς νούσου ἀκμαζούσης
							<br class="lb"/>πονηρὸν μὲν ἐν πᾶσι τοῖσιν ὀξέσι νουσήμασι, κάκιστον <br class="lb"/>δ’ ἐν τοῖσι
							περιπνευμονικοῖσι.</blockquote>
                    <p class="p autofirst"><span class="milestone">604</span>Αὐτοὶ λέγουσιν οἱ περιπνευμονικοὶ στενοχωρίας
							<br class="lb"/>αἰσθάνεσθαι κατὰ τὸν θώρακα καὶ πνεύμονα πολλῆς <br class="lb"/>ἐν ταῖς ὑπτίαις
							κατακλίσεσιν, εὐπνούστεροι δὲ ἀνακαθίζοντες <br class="lb"/>γίνεσθαι. καταφέρεται γὰρ ὡς ἐπὶ τὴν
							ῥάχιν ἐπὶ ταῖς <br class="lb"/>ὑπτίαις κατακλίσεσι τὰ κατὰ τὸ στέρνον μέρη τοῦ θώρακος, <br class="lb"/>ὑφ’
							ὧν συμβαίνει στενοχωρεῖσθαί τε τὸν πνεύμονα καὶ <br class="lb"/>μὴ δέχεσθαι τὸν ἱκανὸν ἀέρα διὰ
							τῆς εἰσπνοῆς. ἐν δὲ <br class="lb"/>τοῖς ἄλλοις νοσήμασιν ὅταν ἀκμάζῃ, τούτῳ γὰρ μάλιστα χρή
							<br class="lb"/>σε προσέχειν τὸν νοῦν ὡς οὐκ εἰκῆ προσειλημμένῳ, χαλεπώτατόν <br class="lb"/>ἐστιν
							ἀνακαθίζειν ἐθέλειν τὸν κάμνοντα. βούλονται <br class="lb"/>γὰρ τηνικαῦτα μάλιστα κεκμηκότες
							ἀκίνητοι κεῖσθαι, <br class="lb"/>κἂν ἐπεγείρῃ τις αὐτοὺς, ἄχθονται. τεκμαίρου τοίνυν ἤτοι ﻿
<a class="pb" href="#pb66" id="pb66">[p. 66]</a>
 γε ὑπὸ δυσπνοίας σφοδρᾶς ἢ ἄλυος ἢ παραφροσύνης ἀνακαθίζειν <br class="lb"/>ἐπιχειρεῖν
							τὸν κάμνοντα κατὰ τὴν ἀκμὴν τῆς νόσου. </p>
                  </section>
                  <section id="body-1-1-21" class="div textpart chapter level4">
                    <blockquote class="quote lemma">Ὀδόντας δὲ πρίειν ἐν πυρετοῖσιν ὁκόσοισι μὴ ξύνηθές ἐστιν
							<br class="lb"/>ἀπὸ παιδίου, μανικὸν καὶ θανατῶδες, ἀλλὰ προλέγειν ἀπ’ <br class="lb"/>ἀμφοῖν κίνδυνον
							ἐσόμενον. ἢν δὲ καὶ παραφρονέων τοῦτο <br class="lb"/>ποιεῖ, ὀλέθριον γίνεται κάρτα ἤδη.</blockquote>
                    <p class="p autofirst">Σπασμωδῶς κινουμένων τῶν κροταφιτῶν τε καὶ μασητήρων <br class="lb"/>μυῶν αἱ πρίσεις τῶν ὀδόντων
							γίνονται, τισὶ μὲν <br class="lb"/>αὐτῶν μόνων πεπονθότων τῶν μυῶν ἤτοι ἐξ ἀρχῆς ἀπὸ
							<br class="lb"/>γενέσεως ἢ κατά τινα ἑτέραν αἰτίαν ὕστερον, ἐνίοις δὲ τῆς <br class="lb"/>ἀρχῆς τῶν νεύρων
							εἰς διάθεσιν ἀχθείσης τοιαύτην, ὑφ’ ἧς <br class="lb"/>μάλιστα δύνανται γίνεσθαι τῶν ἀπ’ αὐτῆς
							πεφυκότων σπασμοί. <br class="lb"/>ἐννοῆσαι γάρ σε χρὴ τὴν ἐξ ἀρχῆς ἑκάστου κατασκευὴν <br class="lb"/>τῶν
							μορίων ἰδίαν ἑκάστῳ γινομένην, ὑπὲρ ἧς εἴρηται <br class="lb"/>μὲν ἐν ἄλλοις ἐπὶ πλέον· ἀρκέσει
							δὲ καὶ νῦν ἅπαξ εἰπεῖν 
<a class="pb" href="#pb67" id="pb67">[p. 67]</a>
 ἐν τῷδε κελεύσαντα μεμνῆσθαι τοῦ λοιποῦ πρὸς τὸ
							<br class="lb"/>μὴ θαυμάζειν ὅπως τῆς κοινῆς ἁπάντων νεύρων ἀρχῆς <br class="lb"/>παθούσης ἄλλοτε ἄλλος μῦς
							ἤτοι τρομώδης γίνεται ἢ <br class="lb"/>σπασμώδης. ὥσπερ γὰρ ἐναργῶς ὁρῶμεν ἐνίοις μὲν σώμασιν
							<br class="lb"/>ἀρίστην κατασκευὴν ὑπάρχουσαν σκελῶν, ἐνίοις δὲ χειρίστην <br class="lb"/>εὐθὺς κατ’ ἀρχὰς,
							ὡς τοὺς μὲν ὠκύτατα θεῖν, τοὺς <br class="lb"/>δὲ μόγις ἵστασθαι, καὶ κατ’ ἄλλα μόρια τοῦ σώματος
							ὡσαύτως· <br class="lb"/>οὕτω δὲ καὶ τὸ βλάπτεσθαι ῥᾳδίως ἐπὶ μικραῖς προφάσεσιν <br class="lb"/>ἐνίους μὲν
							τὰ σκέλη, τινὰς δὲ ἄκρους πόδας ἢ ὀφθαλμοὺς <br class="lb"/>ἢ κεφαλὴν ἤ τι τῶν ἄλλων εὐθὺς ἐξ
							ἀρχῆς ἕπεται <br class="lb"/>ταῖς κατασκευαῖς τῶν σωμάτων μοχθηραῖς. οὐδὲν οὖν θαυμαστὸν <br class="lb"/>εἰ
							καὶ τῶν μυῶν ἐνίοις μὲν ἀσθενεῖς οἱ τοὺς ὀφθαλμοὺς <br class="lb"/>κινοῦντες, ἐνίοις δὲ οἱ τὰς
							γένυάς εἰσι, δι’ οὓς οὗτοι <br class="lb"/>μὲν ἢ ἀεὶ πρίουσι τοὺς ὀδόντας ἢ ἐπὶ μικραῖς
							προφάσεσιν. <br class="lb"/>ἐκεῖνοι δὲ διὰ παντὸς κινοῦσι τοὺς ὀφθαλμούς. τὸ μὲν γὰρ <br class="lb"/>φύσει
							πρίειν τοὺς ὀδόντας ὅμοιόν ἐστι τῷ κατὰ τοὺς ὀφθαλμοὺς <br class="lb"/>πάθει συγγινομένῳ τισὶν, ὃ
							προσαγορεύουσιν ἵππον, 
<a class="pb" href="#pb68" id="pb68">[p. 68]</a>
 οὐ δυναμένων αὐτῶν ἑδραίων μεῖναι χρόνον οὐδένα,
							σαλευομένων <br class="lb"/>δὲ ἀεὶ τρομωδῶς. τὸ δὲ ἐν ταῖς πυρετώδεσι νόσοις <br class="lb"/>ἐπὶ τῷ τῆς
							ἀρχῆς πάθει γίνεσθαι τὸν σπασμὸν αὐτοῖς <br class="lb"/>ὅμοιόν ἐστι πάλιν ἐκείνῃ τῇ κατασκευῇ τῶν
							κατὰ <br class="lb"/>τῶν ὀφθαλμῶν μυῶν, ἐφ’ ὧν εἶπεν, <span class="milestone">128</span>ἢ
							ἐναιωρούμενοι <br class="lb"/>φαίνονται. <span class="milestone">605</span>κατὰ τινὰ μὲν γὰρ
							σώματα θᾶττον ἀπολαμβάνουσι <br class="lb"/>τῶν τῆς ἀρχῆς παθημάτων οἱ κατὰ τοὺς ὀφθαλμοὺς
							<br class="lb"/>μύες, κατὰ τινὰ δὲ οἱ κροταφῖται καὶ οἱ μασητῆρες. <br class="lb"/>εἰκότως οὖν ἔφη τὸ
							σύμπτωμα τοῦτο καὶ μανικὸν εἶναι <br class="lb"/>καὶ θανατῶδες· μανικὸν μὲν ὡς εἰ καὶ
							παρακοπτικὸν ἰσχυρῶς <br class="lb"/>εἰρήκει, θανατῶδες δὲ διὰ τὴν τῆς ἀρχῆς βλάβην. <br class="lb"/>ἀλλ’
							ἐκεῖνό γε ζητήσεως ἄξιον, ὅπως εἰπὼν αὐτὸς εἶναι <br class="lb"/>μανικὸν αὐτὸ, μετὰ ταῦτά φησιν·
							ἢν δὲ καὶ παραφρονέων <br class="lb"/>τοῦτο ποιέῃ, ὀλέθριον κάρτα ἤδη γίνεται. πρόδηλον γὰρ
							<br class="lb"/>ὡς εἴπερ ἀγγέλλει παραφροσύνην τὸ πρίειν τοὺς ὀδόντας, <br class="lb"/>οὐκέτι παύσαιτ’ ἂν,
							ἀλλὰ καὶ σφοδρότερον γένοιτο τῆς παραφροσύνης <br class="lb"/>ἀφικνουμένης σὺν τῷ καὶ ἄλλους
							τινὰς μύας <br class="lb"/>εἰς τὴν αὐτὴν ἀχθῆναι τηνικαῦτα διάθεσιν. ἔοικεν οὖν ἡ 
<a class="pb" href="#pb69" id="pb69">[p. 69]</a>

							διάνοια τοῦ λόγου τοιαύτη τις εἶναι· τὸ πρίειν τοὺς ὀδόντας <br class="lb"/>οἷς οὐκ ἦν ἔθος ἐξ
							ἀρχῆς, παραφροσύνης ἐσομένης <br class="lb"/>σύμπτωμά ἐστιν. εἰ μέντοι ποτὲ ἐπ’ ἄῤῥωστον
							ἀφικόμενος <br class="lb"/>εὕροις αὐτὸν ἀμφότερα πάσχοντα, παραφρονοῦντά τε καὶ <br class="lb"/>πρίοντα τοὺς
							ὀδόντας, ἐγγὺς ἤδη τοῦτον ἥκειν ὀλέθρου <br class="lb"/>τεκμαίρου, ὥστε κατὰ μὲν τὸν πρότερον
							λόγον, ὅτε οὔπω <br class="lb"/>παραπαίων ἔπρισεν ὁ κάμνων τοὺς ὀδόντας, ἁπλῶς αὐτὸ <br class="lb"/>τοῦτο
							προδηλοῦσθαι μόνον, ὡς παρακοπτικόν τέ ἐστι καὶ <br class="lb"/>ὀλέθριον αὐτῷ τὸ σημεῖον. ἡνίκα
							δ’ ἤδη παραφρονεῖ, σὺν <br class="lb"/>τῷ πρίειν τοὺς ὀδόντας ὑπόγυον ἐνδείκνυται θάνατον.
							ἐδήλωσε <br class="lb"/>δὲ τοῦτο σαφῶς αὐτὸς ἐν τῷ προσθεῖναι τὸ ἤδη. ὅτι <br class="lb"/>μὲν γάρ ἐστι
							θανατῶδες τὸ σύμπτωμα καὶ κατὰ τὸν ἔμπροσθεν <br class="lb"/>εἰρήκει λόγον. ἐν δὲ τῷ δευτέρῳ τό
							τε κάρτα καὶ <br class="lb"/>τὸ ἤδη προσέθηκεν εἰπὼν, ὀλέθριον ἤδη κάρτα γίνεται, <br class="lb"/>τουτέστι
							λίαν ὀλέθριον, ὅπερ ἐστὶν οὐκ εἰς μακρὰν, ἀλλὰ <br class="lb"/>διὰ ταχέων τεθνήξεσθαι τὸν
							κάμνοντα. </p>
                  </section>
                  <a class="pb" href="#pb70" id="pb70">[p. 70]</a>
                  <section id="body-1-1-22" class="div textpart chapter level4">
                    <blockquote class="quote lemma">Ἕλκος δὲ, ἤν τε καὶ προγεγονὸς τύχῃ ἔχων ἤν τε καὶ ἐν <br class="lb"/>τῇ
							νούσῳ γένηται, καταμανθάνειν χρή. ἢν γὰρ μέλλῃ <br class="lb"/>ἀπόλλυσθαι ὁ ἄνθρωπος, πρὸ τοῦ
							θανάτου πελιδνόν τε <br class="lb"/>καὶ ξηρὸν ἔσται ἢ ὠχρόν τε καὶ ξηρόν.</blockquote>
                    <p class="p autofirst">Ξηρὸν μὲν ἔσται πάντως τὸ ἕλκος ἀῤῥωστίᾳ τῆς τρεφούσης <br class="lb"/>τὸ σῶμα δυνάμεως. χρόα δὲ
							οὐδεμία διὰ παντὸς <br class="lb"/>αὐτῷ γενήσεται, ἀλλὰ παρά τε τὸ διαφερόντως ἔχειν τὰ
							<br class="lb"/>σώματα πρὸς ἄλληλα τοῖς χυμοῖς καὶ παρὰ τὸ ποσὸν τῆς <br class="lb"/>βλάβης ὑπαλλαχθήσεται.
							τῶν μὲν γὰρ χολωδῶν ἐπικρατούντων <br class="lb"/>ὠχρὸν ἔσται τὸ χρῶμα, τῶν δὲ μελαγχολικῶν ἤτοι
							<br class="lb"/>πελιδνὸν ἢ κατὰ τὸ ἕτερον τῶν σημαινομένων χλωρόν. εἴπομεν <br class="lb"/>δὲ ἔμπροσθεν ὡς
							τὸ χλωρὸν ἐνίοτε μὲν σημαίνει <br class="lb"/>ταὐτὸν τῷ ὠχρῷ, ἐνίοτε δὲ τὸ οἶον ἰῶδες τῇ χρόᾳ,
							καθ’ ὃ <br class="lb"/>σημαινόμενον εἰώθασι καὶ κράμβας χλωρὰς λέγειν οἱ ἄνθρωποι. <br class="lb"/>οὕτω δὲ
							καὶ ἡ βλάβη πελιδνὸν μὲν ἡ μείζων ἐργάζεται <br class="lb"/>(πλησίον γάρ ἐστι τοῦτο τοῦ μέλανος)
							ἐρυθρὸν δὲ καὶ ﻿
<a class="pb" href="#pb71" id="pb71">[p. 71]</a>
 χλωρὸν ἡ ἐλάττων, διὸ καὶ τὴν τελευτὴν τῆς ῥήσεως ἔνιοι
							<br class="lb"/>μὲν οὕτως γράφουσιν, ἢ ὠχρόν τε καὶ ξηρόν, ἔνιοι δὲ ἐκείνως, <br class="lb"/>ἢ χλωρόν τε καὶ
							ξηρόν. </p>
                  </section>
                  <section id="body-1-1-23" class="div textpart chapter level4">
                    <blockquote class="quote lemma"><span class="milestone">606</span>Περὶ δὲ χειρῶν φορῆς τάδε γινώσκειν χρή. ὁκόσοισιν
							<br class="lb"/>ἐν πυρετοῖσιν ὀξέσι ἢ περιπνευμονίῃσιν ἢ ἐν φρενίτισι <br class="lb"/>καὶ ἐν κεφαλαλγίῃσι
							πρὸ τοῦ προσώπου φερομένας <br class="lb"/>τὰς χεῖρας καὶ ὡσανεὶ μυίας θηρευούσας διὰ κενῆς καὶ
							<br class="lb"/>ἀποκαρφολογούσας καὶ κροκύδας ἀπὸ τῶν ἱματίων ἀποτιλλούσας <br class="lb"/>καὶ ἀπὸ τοῦ
							τοίχου ἄχυρα ἀποσπώσας, πάσας <br class="lb"/>εἶναι κακὰς καὶ θανατώδεας.</blockquote>
                    <p class="p autofirst">Αἱ τῶν χειρῶν φοραὶ, τουτέστιν ἐνέργειαί τε καὶ κινήσεις <br class="lb"/>ἃς εἴρηκε νῦν, ἐπὶ
							φαντασίᾳ γίνονται παραπλησίως τῇ <br class="lb"/>τῶν ὑποχεομένων. ἐκεῖνοί τε γὰρ ὅσα κατὰ τὴν
							μεταξὺ <br class="lb"/>χώραν ὁρῶσι τοῦ τε κρυσταλλοειδοῦς ὑγροῦ καὶ τοῦ περὶ <br class="lb"/>τὴν κόρην
							κερατοειδοῦς χιτῶνος, ἐκτὸς ὑποκεῖσθαι δοξάζουσιν, 
<a class="pb" href="#pb72" id="pb72">[p. 72]</a>
 ἐπειδὴ διὰ παντὸς
							εἰθίσθησαν ἐν τῷ κατὰ φύσιν ἔχειν <br class="lb"/>ὁρᾷν τὰ πράγματα κατὰ τὸν ἔμπροσθεν ἑαυτῶν
							ἀέρα. τὸν <br class="lb"/>αὐτὸν δὲ τρόπον οἱ νῦν οὗτοι, περὶ ὧν Ἱπποκράτης ἔγραψεν, <br class="lb"/>ἐν
							πυρετοῖσιν ὀξέσι καὶ περιπνευμονίῃσι καὶ φρενίτισι <br class="lb"/>καὶ κεφαλαλγίῃσι, ὁρᾷν
							δοκοῦσιν ὡς ἐκτὸς ὑποκείμενα τὰ <br class="lb"/>κατὰ τοὺς ὀφθαλμοὺς αὐτῶν ἔνδον ἐόντα. δέδεικται
							γὰρ <br class="lb"/>ὅτι τὸ πνεῦμα τὸ ὀπτικὸν αὐγοειδὲς ὂν ἑαυτῷ συνομοιοῖ τὸ <br class="lb"/>μεταξὺ τοῦ τε
							κρυσταλλοειδοῦς καὶ τῆς κόρης ὑγρὸν, λεπτὸν <br class="lb"/>καὶ καθαρὸν ὑπάρχον. ὁμοιότατον τῷ
							περιεχομένῳ κατὰ <br class="lb"/>τὰ ὠὰ, ᾧ καὶ κατὰ τὰς ὀφθαλμίας χρώμεθα. δέδεικται δ’ <br class="lb"/>ὅτι
							καὶ διὰ τούτου τοῦ ὑγροῦ φέρεται τὸ πνεῦμα κατὰ τὸ <br class="lb"/>τῆς κόρης τρῆμα πρὸς τὸν ἀέρα
							τὸν ἐκτὸς συμπαγὲς αὐτῷ <br class="lb"/>γινόμενον. ἀλλὰ καὶ ὅτι τούτῳ τῷ ἀέρι συμφωτισθέντι
							<br class="lb"/>χρῆται καθάπερ ὀργάνῳ συμφύτῳ τοιούτῳ τὴν δύναμιν ὄντι <br class="lb"/>ὁποῖον ἐν τῷ σώματι
							τὸ νεῦρόν ἐστιν. ἐπιδέδεικται καὶ <br class="lb"/>τοῦτο κατὰ τοὺς ἰδίους τῆς ὄψεως λόγους, ὡς ἐν
							τῷ τρισκαιδεκάτῳ <br class="lb"/>περὶ ἀποδείξεως καὶ τῷ ἑβδόμῳ περὶ τῶν Ἱπποκράτους 
<a class="pb" href="#pb73" id="pb73">[p. 73]</a>

							καὶ Πλάτωνος δογμάτων ἔγραψα. λέλεκται δ’ <br class="lb"/>οὐκ ὀλίγα περὶ αὐτοῦ καὶ κατὰ τὸ
							δέκατον τῶν περὶ χρείας <br class="lb"/>μορίων. ὡς οὖν διὰ τοῦ νεύρου τῶν κατὰ τὸν δάκτυλον εἰ
							<br class="lb"/>τύχοι, τοῦ ποδὸς αἰσθάνεται παθημάτων ὁ ἐγκέφαλος, οὕτω <br class="lb"/>καὶ διὰ τοῦ πέριξ
							ἀέρος τῶν ἐκτὸς ὑποκειμένων ὁρατῶν, <br class="lb"/>ὅσα γε σύμμετρον ἀφέστηκεν αὐτοῦ. τὰ τοίνυν
							ὑποχύματα <br class="lb"/>κατὰ τοῦτο γίνεται τὸ ὑγρὸν ὃ παραπλήσιόν ἐστιν, ὡς ἔφην, <br class="lb"/>τῷ λευκῷ
							τε καὶ λεπτῷ τοῦ ὠοῦ, ὃ μεταξὺ κεῖται τῆς κόρης <br class="lb"/>καὶ τοῦ κρυσταλλοειδοῦς. κατὰ
							τοῦτο δὲ καὶ τῶν ἀπεπτούντων <br class="lb"/>ἐνίοις φαντασίαι παραπλήσιαι τοῖς ὑποχεομένοις
							<br class="lb"/>γίνονται. ὅπου γὰρ ἀντιστῇ τι μέλαν ὑγρὸν ἢ παχὺ κωλῦον <br class="lb"/>ἔξω διεκπίπτειν τὴν
							ὀπτικὴν αὐγὴν, ἐκεῖ φαντασίαι <br class="lb"/>γίνονται κατὰ τὴν τοῦ συνεστῶτος ὑγροῦ φύσιν,
							ἐνίοτε <br class="lb"/>μὲν οἷον τριχῶν τινων ἢ κρόκης ἢ στήμονος ἢ νήματος, <br class="lb"/>ἐνίοτε δὲ
							κωνωπίων μελάνων ἢ μυιῶν παραπέτασθαι δοκούντων, <br class="lb"/>ἔστιν ὅτε δὲ καὶ φακοῖς ὅμοιον ἢ
							κέγχροις μέλασιν. <br class="lb"/>οὕτως οὖν συμβαίνει κατὰ τοὺς ὀξεῖς πυρετοὺς καὶ κατὰ <br class="lb"/>τὰς
							περιπνευμονίας, ἄγαν ἀναθυμιωμένων ἐπὶ τὴν κεφαλὴν 
<a class="pb" href="#pb74" id="pb74">[p. 74]</a>
 τῶν ἐν τῷ σώματι
							χυμῶν, συναπολαύειν τῆς ἀναθυμιάσεως <br class="lb"/>αὐτῶν τὸ κατὰ τὴν κόρην ὑγρὸν ἐκεῖνο τὸ
							καθαρόν. <span class="milestone">607</span>
							<br class="lb"/>ὅπῃ δ’ ἂν καὶ ὅπως αὐτὸ θολωθῇ, τὰ προειρημένα γίνεται <br class="lb"/>φαντάσματα. κατὰ δὲ
							τὰς ἰσχυρὰς κεφαλαλγίας ὥσπερ <br class="lb"/>οὖν καὶ κατὰ τὰς φρενίτιδας, διὰ τὸ πεπληρῶσθαι τὴν
							κεφαλὴν, <br class="lb"/>ἀφικνουμένων τε τῶν χυμῶν ἐπὶ τοὺς ὀφθαλμοὺς <br class="lb"/>τῶν αὐτῶν συμπτωμάτων
							αἴτιον γίνεται. καὶ τό γε κροκυδίζειν <br class="lb"/>καὶ καρφολογεῖν εἰθισμένα τοῖς ἰατροῖς
							ἅπασι ῥήματα, <br class="lb"/>μάλιστα κατὰ τῶν φρενιτιζόντων λέγεσθαι τὴν θέσιν <br class="lb"/>ἐντεῦθεν
							ἔλαβεν. ἔνιοι γοῦν ἡρμήνευσαν ἡμῖν τήν τε <br class="lb"/>
							<span class="milestone">129</span>τῶν κροκύδων καὶ τὴν τῶν ἀχύρων φαντασίαν, ἐν
							<br class="lb"/>αὐτῷ τε τῷ γίγνεσθαι καὶ μετὰ ταῦθ’ ὕστερον ἀπομνημονεύσαντες. <br class="lb"/>ἔστι δ’ αὐτῶν
							ἡ διαφορὰ διττή. τινὲς μὲν γὰρ <br class="lb"/>ἐν αὐταῖς ταῖς αἰσθητικαῖς φαντασίαις τὸ
							παραφρονεῖν ἐκτήσαντο, <br class="lb"/>τῆς κριτικῆς δυνάμεως ἐῤῥωμένης, ἔνιοι δὲ καὶ <br class="lb"/>διὰ
							φρόνησιν ὑπερβάλλουσαν ὅμως, καίτοι πεπονθότες, ἐπὶ <br class="lb"/>βραχὺ τὴν κριτικὴν δύναμιν
							ἀντέσχον καὶ ἀνήνεγκαν, ὡς <br class="lb"/>ἐκνικῆσαί τε καὶ ἀπομαχέσασθαι καὶ παρακολουθῆσαι τοῖς
								
<a class="pb" href="#pb75" id="pb75">[p. 75]</a>
 γιγνομένοις. αὐτοὶ τοίνυν ἐδήλωσαν ἡμῖν ἐπὶ τίσι φαντάσμασιν
							<br class="lb"/>ἐκίνουν τὰς χεῖρας, ὡς Ἱπποκράτης ἔγραψεν. ἐξέχειν <br class="lb"/>γὰρ αὐτοῖς ἐδόκουν αἱ τῶν
							ἱματίων κροκύδες πολλαχόθι <br class="lb"/>καὶ τοῖς τοίχοις ἄχυρα προσκεῖσθαι, πολλάκις δὲ καὶ
							<br class="lb"/>κάρφη πολλὰ κατὰ τὴν στρωμνὴν ἐπικεῖσθαι καὶ παραπέτασθαι <br class="lb"/>ζῶα μικρὰ πλησίον
							τῶν ὀφθαλμῶν. ταῦτα μὲν οὖν <br class="lb"/>θηρεύειν ἐπιχειροῦσι περιφέροντες τὰς χεῖρας, ὥς τι
							ληψόμενοι. <br class="lb"/>τὰ δ’ ἄλλα ἐξέχειν φαινόμενα, τὰ μὲν ἀπὸ τῶν ἱματίων <br class="lb"/>ἀφαιρεῖν
							ἐπιχειροῦσι, τὰ δ’ ἀποσπᾷν τοῦ τοίχου. χαλεπαὶ <br class="lb"/>δ’ εἰσὶν εἰκότως αἱ ποιοῦσαι τὰ
							τοιαῦτα συμπτώματα <br class="lb"/>διαθέσεις, ὡς ἂν τοῦ μὲν ὀξέος πυρετοῦ καὶ τῆς περιπνευμονίας
							<br class="lb"/>καὶ τῆς κεφαλαλγίας διὰ μέγεθος χυμῶν ἐργασαμένων <br class="lb"/>αὐτὰ, τῆς δὲ φρενίτιδος
							διὰ τὸ κύριον τοῦ πεπονθότος <br class="lb"/>μορίου· ταύτης μὲν γὰρ ὅλον τὸ γένος ὀλέθριον. οἱ
							<br class="lb"/>πυρετοὶ δὲ καὶ αἱ περιπνευμονίαι καὶ αἱ κεφαλαλγίαι κατὰ <br class="lb"/>τὸ μέγεθος, ὡς
							εἴρηται. </p>
                  </section>
                  <a class="pb" href="#pb76" id="pb76">[p. 76]</a>
                  <section id="body-1-1-24" class="div textpart chapter level4">
                    <blockquote class="quote lemma">Πνεῦμα δὲ πυκνὸν μὲν ἐὸν πόνον σημαίνει ἢ φλεγμονὴν ἐν
							<br class="lb"/>τοῖσιν ὑπὲρ τῶν φρενῶν χωρίοισι. μέγα δὲ ἀναπνεόμενον <br class="lb"/>καὶ διὰ πολλοῦ χρόνου
							παραφροσύνην δηλοῖ. ψυχρὸν <br class="lb"/>δὲ ἐκπνεόμενον ἐκ τῶν ῥινῶν καὶ τοῦ στόματος ὀλέθριον
							<br class="lb"/>κάρτα ἤδη γίνεται.</blockquote>
                    <p class="p autofirst">Ταύτην τὴν ῥῆσιν ὅλην ἐν τῷ τρίτῳ τῶν περὶ δυσπνοίας <br class="lb"/>ἐξήγημαι τελεώτατα, διὸ καὶ
							νῦν ἐρῶ μόνα τὰ κεφάλαια. <br class="lb"/>πνεῦμα μὲν ὀνομάζει κατὰ τόνδε τὸν λόγον ὁ Ἱπποκράτης
							<br class="lb"/>ὅλην τὴν ἀναπνοήν. φησὶ δὲ πυκνὴν αὐτὴν γινομένην <br class="lb"/>ἐνίοτε μὲν ἄλγημα
							σημαίνειν, ἐνίοτε δὲ τῶν κατὰ <br class="lb"/>θώρακα μορίων φλόγωσιν, ἅπερ ἐστὶ καρδία τε καὶ
							πνεύμων <br class="lb"/>ὑπὲρ τὸ διάφραγμα τὴν θέσιν ἔχοντα. φρένας γὰρ <br class="lb"/>καὶ διάφραγμα ἐκάλουν
							οἱ παλαιοὶ ταὐτό. ἐν μὲν οὖν τοῖς <br class="lb"/>ἀλγήμασιν ἐδείχθη τούτῳ μικρὸν καὶ πυκνὸν
							γινόμενον τὸ <br class="lb"/>πνεῦμα, κατὰ δὲ τὰς φλογώσεις πυκνὸν καὶ μέγα. ταύτας 
<a class="pb" href="#pb77" id="pb77">[p. 77]</a>

							γὰρ εἰώθασιν ὀνομάζειν φλεγμονάς. τὸ δ’ ἀραιὸν πνεῦμα, <br class="lb"/>τουτέστι τὸ διὰ πολλοῦ,
							μετὰ μεγέθους μὲν παραφροσύνην <br class="lb"/>σημαίνει, μετὰ δὲ σμικρότητος σβέσιν τῆς ἐμφύτου
							θερμότητος. <br class="lb"/>ἀλλὰ <span class="milestone">608</span>ταύτην γε τὴν διάθεσιν ἐκ τοῦ
							συμβεβηκότος <br class="lb"/>ἐδήλωσεν εἰπών· ψυχρὸν δὲ ἐκπνεόμενον ἐκ <br class="lb"/>τῶν ῥινῶν καὶ τοῦ
							στόματος ὀλέθριον κάρτα ἤδη γίνεται. <br class="lb"/>ὅτι δὲ τούτων τῶν δυσπνοιῶν ἐμνημόνευσε
							μόνον ἐν τῷ <br class="lb"/>προγνωστικῷ τὴν διδασκαλίαν περὶ τῶν ὀξέων νοσημάτων <br class="lb"/>ποιούμενος·
							ἔτι τε κατὰ τὰ τῶν ἐπιδημιῶν, ὡς περὶ πλειόνων <br class="lb"/>δυσπνοιῶν οὐσῶν ἐποιήσατο τὸν
							λόγον ἐν τῷ τρίτῳ <br class="lb"/>περὶ δυσπνοίας ἐπιδέδεικται. </p>
                  </section>
                  <section id="body-1-1-25" class="div textpart chapter level4">
                    <blockquote class="quote lemma">Εὔπνοιαν δὲ χρὴ νομίζειν κάρτα μεγάλην δύναμιν ἔχειν εἰς
							<br class="lb"/>σωτηρίην, ἐν ἅπασι τοῖσιν ὀξέσι νουσήμασιν, ὁκόσα ξὺν <br class="lb"/>πυρετοῖσίν ἐστι καὶ ἐν
							τεσσαράκοντα ἡμέρῃσι κρίνεται.</blockquote>
                    <a class="pb" href="#pb78" id="pb78">[p. 78]</a>
                    <p class="p autofirst">Τὴν κατὰ φύσιν ἀναπνοὴν εὔπνοιαν εἴρηκεν, ἐνδεικνυμένην <br class="lb"/>μήτε θώρακα μήτε καρδίαν
							καὶ πνεύμονα μήτε <br class="lb"/>τὰς φρένας ὀδυνηρόν τι πάθος ἔχειν, ἀλλὰ μηδὲ τῶν συνημμένων
							<br class="lb"/>αὐτοῖς μορίων τινά. κινούμενα γὰρ κατὰ τὰς ἀναπνοὰς <br class="lb"/>ὀδυνᾶται καὶ αὐτὰ
							φλεγμαίνοντά τε καὶ ὁπωσοῦν <br class="lb"/>ἔχοντά τι πάθος ὀδυνηρόν. ἔστι δὲ ταῦτα κοιλία,
							σπλὴν, <br class="lb"/>ἧπαρ. ὅταν οὖν μήτε τι τούτων πάσχῃ μήτε θερμασίας <br class="lb"/>πλῆθος ᾗ τοσοῦτον,
							ὡς διακαίεσθαί τε καὶ φλέγεσθαι δοκεῖν, <br class="lb"/>ἀλλὰ μηδὲ τοὐναντίον, ὡς ἤδη σβέννυσθαι
							τὴν ἔμφυτον <br class="lb"/>θερμότητα, πῶς οὐκ ἄν τις φαίη τὸν κάμνοντα πολλὰς ἐλπίδας <br class="lb"/>ἔχειν
							σωτηρίας; ἐπί γε τῶν ὀξέων νοσημάτων, ἐφ’ <br class="lb"/>ὧν ἤτοι διὰ τὸ μέγεθος τῶν πυρετῶν ἢ
							διὰ τὴν ἰδίως ὀνομαζομένην <br class="lb"/>φλεγμονὴν οἱ κίνδυνοι γίνονται. τὰ μέντοι χρόνια
							<br class="lb"/>καὶ χωρὶς τούτων τῷ καταλύειν τὴν δύναμιν οὐκ ἀκίνδυνα. <br class="lb"/>διὰ τοῦτ’ οὖν
							ἐξεῖλεν αὐτὰ τοῦ λόγου καὶ περὶ μόνων <br class="lb"/>ἀπεφήνατο τῶν ὀξέων. ὄντων δὲ τούτων
							διττῶν, ἐπειδὴ <br class="lb"/>τὰ μὲν ἁπλῶς τε καὶ πρώτως ἐστὶν ὀξέα, τὰ δὲ ἐκ μεταπτώσεως 
<a class="pb" href="#pb79" id="pb79">[p. 79]</a>
 τούτων γίνεται, περὶ ἀμφοτέρων ἐδήλωσεν εἰπών. <br class="lb"/>ὁκόσα σὺν πυρετοῖσίν
							ἐστι καὶ ἐν τεσσαράκοντα ἡμέρῃσι <br class="lb"/>κρίνεται. τὸ μὲν οὖν σὺν πυρετοῖς προσθεὶς, ἵνα
							χωρίσῃ <br class="lb"/>ταῦτα σπασμοῦ καὶ τετάνου καὶ χολέρας, ὅσα τ’ ἄλλα χωρὶς <br class="lb"/>πυρετῶν
							ἐστιν ὀξέα. τὸ δὲ ἐν τεσσαράκοντα ἡμέρῃσι κρίνεσθαι, <br class="lb"/>χάριν τοῦ συγκαταριθμῆσαι
							τοῖς ἁπλῶς τε καὶ κυρίως <br class="lb"/>λεγομένοις ὀξέσι τὰ ἐκ μεταπτώσεως ὀξέα. γίνεται δὲ
							<br class="lb"/>ταῦτα κατ’ ἀρχὰς μὲν ὀξέως νοσησάντων, ὕστερον δὲ κατὰ <br class="lb"/>τὴν
							τεσσαρεσκαιδεκάτην ἡμέραν ἢ καὶ πρὸ αὐτῆς κριθέντων <br class="lb"/>οὐ τελέως, ἀλλ’ ὥστε τι
							λείψανον τῆς νόσου μέχρι τῆς <br class="lb"/>τεσσαρακοστῆς ἡμέρας ἐκταθῆναι. μετάπτωσις μὲν γὰρ
							ἐν <br class="lb"/>ταῖς ἐλλιπέσι κρίσεσι γίνεται τῶν ὀξέων νοσημάτων οὐκ εἰς <br class="lb"/>ταῦτα μόνον,
							ἀλλὰ καὶ τῶν χρονίων ἔνια, καὶ μάλιστα εἰς <br class="lb"/>μαρασμὸν καὶ τεταρταῖον ἐμπύημά τε καὶ
							φθόην καὶ ὕδρωπας. <br class="lb"/>ἀλλ’ ὅ γε Ἱπποκράτης ἐξαίρει τοῦ παρόντος λόγου <br class="lb"/>κἀκεῖνα.
							μόνοις τοῖς ἁπλῶς ὀξέσιν, ὅσα σὺν πυρετῷ γίνεται <br class="lb"/>καὶ τοῖς ἐκ μεταπτώσεως αὐτῶν
							εἰς τεσσαρακοστὴν ἡμέραν <br class="lb"/>ἀφικνουμένοις ἄριστον εἶναι σημεῖον ἀποφηνάμενος τὴν 
<a class="pb" href="#pb80" id="pb80">[p. 80]</a>
 εὔπνοιαν, οὔτε δὲ τοῖς ἄνευ πυρετῶν ὀξέσιν ἅπασιν οὔτε <br class="lb"/>τοῖς χρονίοις,
							ὥστ’ εἶναι τὰ πάντα τρία γένη τῶν νοσημάτων <br class="lb"/>ἐν τῇ κατὰ χρόνον διαφορᾷ, ἓν μὲν τῶν
							ὀξέων τεσσαρεσκαίδεκα <br class="lb"/>κρινόμενον ἡμέραις, <span class="milestone">609</span>ἀντικειμένων αὐτῷ <br class="lb"/>τῶν χρονίων, ἐπαμφοτερίζον δὲ καὶ οἷον ἐν μεθορίῳ
							<br class="lb"/>τεταγμένον ἀμφοῖν ἄλλο τρίτον, οὗ πέρας ἐστὶ τῶν κρισίμων <br class="lb"/>ἡμερῶν ἡ
							τεσσαρακοστή. ταῦτα μὲν οὖν ἐγὼ λέγω τοῖς <br class="lb"/>ἐναργῶς φαινομένοις ἐπὶ τῶν νοσούντων
							ὁμολογοῦντα, καὶ <br class="lb"/>ὅστις αὐτὰ ἐπ’ ἐκείνων βασανίσει γνώσεται τὴν τῶν πραγμάτων
							<br class="lb"/>φύσιν οὕτως ἔχουσαν. ὅσοι δὲ καὶ τὸ ἐν τεσσαρεσκαίδεκα <br class="lb"/>ἡμέρῃσι κρίνεσθαι τὰ
							ὀξέα νοσήματα λέγουσιν <br class="lb"/>εἰρῆσθαι τὸν ἀριθμὸν τῶν κρισίμων ἡμερῶν διδάσκοντος
							<br class="lb"/>ἡμᾶς τοῦ παλαιοῦ, πρὸς τῷ μὴ γινώσκειν ἃ μάλιστα ἐχρῆν <br class="lb"/>αὐτοὺς ἐπίστασθαι καὶ
							τῶν λέξεων οὐκ ἀκούουσιν. εἰ γὰρ <br class="lb"/>καὶ τὸ τεσσαρεσκαίδεκα ἡμέραις κρίνεσθαι τὰ ὀξέα
							νοσήματα <br class="lb"/>δηλωτικόν ἐστι τοῦ πλήθους τῶν κρισίμων ἡμερῶν <br class="lb"/>ὁπόσον ἐστὶ καὶ τὸ
							ἐν τεσσαράκοντα ἡμέραις κρίνεσθαι τὸν <br class="lb"/>ἀριθμὸν δηλώσει τῶν κρισίμων ἡμερῶν.
							ζητησάτωσαν οὖν, ﻿
<a class="pb" href="#pb81" id="pb81">[p. 81]</a>
 ὥσπερ ἐν ταῖς τεσσαρεσκαίδεκα ποιοῦσι, τὰς ἕως τῆς
							τεσσαρακοστῆς, <br class="lb"/>οὕτω καὶ τὰς νῦν εἰρημένας τεσσαράκοντα <br class="lb"/>ποιῆσαι. </p>
                  </section>
                  <section id="body-1-1-26" class="div textpart chapter level4">
                    <blockquote class="quote lemma"><span class="milestone">130</span>Οἱ ἱδρῶτες ἄριστοι μέν εἰσιν ἐν πᾶσι τοῖσιν ὀξέσι
							<br class="lb"/>νουσήμασιν, ὁκόσοι ἂν ἐν ἡμέρῃσί τε κρισίμοισι γίνωνται <br class="lb"/>καὶ τελείως τὸν
							πυρετὸν ἀπαλλάξωσιν. ἀγαθοὶ δὲ καὶ ὁκόσοι <br class="lb"/>διὰ παντὸς τοῦ σώματος γινόμενοι
							ἀπέδειξαν τὸν ἄνθρωπον <br class="lb"/>εὐπετέστερον φέροντα τὸ νούσημα. οἳ δ’ ἂν μὴ <br class="lb"/>τουτέων
							τι ἐξεργάσονται οὐ λυσιτελέες. κάκιστοι δὲ οἱ <br class="lb"/>ψυχροί τε καὶ μοῦνον περὶ τὴν
							κεφαλὴν γινόμενοι καὶ <br class="lb"/>τὸ πρόσωπον καὶ τὸν αὐχένα. οὗτοι γὰρ ξὺν μὲν ὀξεῖ
							<br class="lb"/>πυρετῷ θάνατον προσημαίνουσι, ξὺν δὲ πρηυτέρῳ μῆκος <br class="lb"/>νόσου. καὶ οἱ κατὰ πᾶν
							τὸ σῶμα ὡσαύτως γινόμενοι <br class="lb"/>τοῖσι περὶ τὴν κεφαλήν. οἱ δὲ κεγχροειδέες καὶ μοῦνον
							<br class="lb"/>περὶ τὸν τράχηλον γινόμενοι πονηροί. οἱ δὲ μετὰ σταλαγμῶν <br class="lb"/>καὶ ἀτμίζοντες
							ἀγαθοί. κατανοεῖν δὲ χρὴ τὸ 
<a class="pb" href="#pb82" id="pb82">[p. 82]</a>
 σύνολον τῶν ἱδρώτων. γίνονται γὰρ οἱ μὲν δι’
							ἔκλυσιν <br class="lb"/>σωμάτων, οἱ δὲ διὰ συντονίην φλεγμονῆς.</blockquote>
                    <p class="p autofirst">Ἐπὶ μὲν τῶν ἀρίστων ἱδρώτων δύο γράψας γνωρίσματα <br class="lb"/>τὸ τρίτον παρέλιπεν, ὡς ἐξ
							ἀνάγκης ἑπόμενον οἷς εἶπεν. <br class="lb"/>ὅσοι γὰρ ἐν ἡμέραις τε κρισίμοις γένωνται καὶ τελείως
							τῶν <br class="lb"/>πυρετῶν ἀπαλλάξωσι τὸν κάμνοντα, οὗτοι καὶ δι’ ὅλου τοῦ <br class="lb"/>σώματός εἰσιν.
							ἐν δὲ τοῖς ἀγαθοῖς μὲν, οὐ μὴν ἀρίστοις <br class="lb"/>γε τὸ δι’ ὅλου τοῦ σώματος γενέσθαι καὶ
							τὸ καθελεῖν τι <br class="lb"/>τῆς νόσου γράψας οὐδὲν ἔτι προσέθηκε περὶ τῶν κρισίμων
							<br class="lb"/>ἡμερῶν, ὡς ἐξ ἀνάγκης αὖ πάλιν καὶ τούτου συνεπομένου <br class="lb"/>τοῖς ἀγαθοῖς ἱδρῶσι.
							τρίτη δ’ ἄλλη τάξις ἱδρώτων ἐστὶ <br class="lb"/>μετρίως κακῶν, ὑπὲρ ὧν εἶπεν. οἳ δ’ ἂν μηδὲν
							τουτέων <br class="lb"/>ἐργάσωνται οὐ λυσιτελέες, τουτέστι τό τε δι’ ὅλου τοῦ σώματος
							<br class="lb"/>γίνεσθαι καὶ τὸ μὴ τὸν κάμνοντα ποιεῖν εὐπετέστερον <br class="lb"/>φέρειν τὴν νόσον. αὐτῶν
							δὲ τούτων εὔδηλον ὅτι χείρους <br class="lb"/>μὲν εἰσιν οἱ μηδέτερον τούτων ἐργασάμενοι.
							μετριώτεροι <br class="lb"/>δὲ οἱ τὸ ἕτερον. αὖθις δὲ πάλιν αὐτῶν τούτων οἱ 
<a class="pb" href="#pb83" id="pb83">[p. 83]</a>
 μὲν
							εὐπετέστερον φέρειν τὴν νόσον ἐργασάμενοι μετριώτεροι, <br class="lb"/>κἂν μὴ δι’ ὅλου τοῦ
							σώματος γένωνται. χείρους δ’ οἱ βαρύτερον <br class="lb"/>ἀποδείξαντες τὸ νόσημα κἂν εἰς ὅλον
							ἐκταθῶσι τὸ <br class="lb"/>σῶμα. τούτοις μὲν οὖν ἅπασιν ὑπάρχει τοῖς ἱδρῶσι θερμοῖς <br class="lb"/>εἶναι
							καὶ διὰ τοῦτ’ οὐδὲ κατὰ μίαν τῶν τριῶν τάξεων <br class="lb"/>ἐδήλωσεν αὐτὸ, παραλείπειν
							εἰθισμένος <span class="milestone">610</span>ὅσα τε ἐξ <br class="lb"/>ἀνάγκης ἕπεταί τισι καὶ
							ὅσα διὰ τῆς τῶν ἐφεξῆς λεγομένων <br class="lb"/>ἀντιθέσεως δηλοῦται. πᾶσι δὲ τοῖς προειρημένοις
							κατὰ <br class="lb"/>τοῦτον τὸν λόγον ἱδρῶσιν ἀντιτίθησι τοὺς ψυχροὺς εἰπὼν <br class="lb"/>ᾧδε· κάκιστοι δὲ
							καὶ οἱ ψυχροὶ καὶ σὺν αὐτοῖς κακοὺς εἷναί <br class="lb"/>φησιν ὅσοι περὶ τὴν κεφαλὴν καὶ τὸν
							αὐχένα γίνονται <br class="lb"/>κἂν μὴ ψυχροὶ τυγχάνωσιν ὄντες, ἀπειλοῦσι γὰρ οὗτοι συγκοπήν.
							<br class="lb"/>εἰ δ’ ἅμα τε περὶ ταῦτα γένωνται τὰ μέρη καὶ <br class="lb"/>ψυχροὶ φαίνωνται, χείριστοι
							πάντων εἰσίν. οὐ γὰρ ἔτι μέλλειν, <br class="lb"/>ἀλλ’ ἄρχεσθαι δηλοῦσιν ἤδη τὴν συγκοπήν.
							ἐπιδιορίζονται <br class="lb"/>δὲ τῇ σφοδρότητι τοῦ πυρετοῦ, εἰ μὲν γὰρ ὀξεῖς <br class="lb"/>ὑπάρχουσι,
							θάνατον οἴσουσι πάντως οἵ τε ψυχροὶ, κἂν δι’ 
<a class="pb" href="#pb84" id="pb84">[p. 84]</a>
 ὅλου γίνωνται τοῦ σώματος,
							οἵ τε περὶ τὸν τράχηλον καὶ <br class="lb"/>κεφαλὴν, εἰ καὶ θερμοὶ τύχοιεν ὄντες. εἰ δὲ καὶ πρᾶος
							ὁ <br class="lb"/>πυρετὸς εἴη, δυνήσεταί ποτε πέψαι τοὺς μοχθηροὺς χυμοὺς <br class="lb"/>ἡ δύναμις ἐν τῷ
							χρόνῳ μὴ φθάσασα προαναλωθῆναι τῇ <br class="lb"/>τῶν πυρετῶν ὀξύτητι. περὶ μέντοι τῶν κρισίμων
							ἡμερῶν <br class="lb"/>οὐκέτι οὐδὲν εἶπεν ἐπὶ τῶν ἄλλων ἱδρώτων, καίτοι γε ἐν τοῖς <br class="lb"/>περὶ τῶν
							ἀρίστων εἶπεν ἐν ἀρχῇ, διότι τε μέλλει δύναμίν <br class="lb"/>τινα τῶν κρισίμων ἐν τῷ περὶ αὐτῶν
							λόγῳ διδάσκειν, ἐν <br class="lb"/>αὐτῇ τε τῇ ῥήσει συνενεδείξατο. μία γὰρ αὐτῶν ἐστιν ἡ
							<br class="lb"/>δύναμις πιστὴν ἐργάσασθαι τὴν κρίσιν, ἄν τε εἰς ἀγαθὸν <br class="lb"/>ἐάν τε εἰς κακὸν
							τελευτήσῃ. γινώσκειν δὲ χρὴ τὴν τελευτὴν <br class="lb"/>τῆς προκειμένης ῥήσεως ὑπὸ τῶν περὶ τὸν
							Διοσκουρίδην <br class="lb"/>γεγραμμένην κατὰ τήνδε τὴν λέξιν· κάκιστοι δ’ οἱ <br class="lb"/>ψυχροὶ καὶ
							μόνον περὶ τὴν κεφαλὴν γινόμενοι καὶ τὸν αὐχένα, <br class="lb"/>οὗτοι γὰρ θάνατον σημαίνουσιν ἢ
							μῆκος νόσου. δῆλον <br class="lb"/>δ’ ὅτι καὶ ἡ τοιαύτη γραφὴ συντομωτέρα μέν ἐστι τῆς
							<br class="lb"/>προτέρας, δύναμιν δὲ τὴν αὐτὴν ἔχει καὶ δεήσει προσθεῖναι 
<a class="pb" href="#pb85" id="pb85">[p. 85]</a>
 τὸν
							ἐξηγητὴν, ὅπερ ἐπὶ τῆς προτέρας ἤδη γέγραπται, <br class="lb"/>σὺν μὲν ὀξεῖ πυρετῷ θάνατον, σὺν
							δὲ πρηϋτέρῳ μῆκος νόσου. <br class="lb"/>ἐφεξῆς δὲ τούτων γέγραπταί τινα περὶ ἱδρώτων, ἃ <br class="lb"/>οὐκ
							εἰσὶν ἐν ἅπασι τοῖς ἀντιγράφοις, ἃ καλῶς ἄλλοι τέ τινες <br class="lb"/>ἐξεῖλον ὡς οὐχ
							Ἱπποκράτους καὶ οἱ περὶ τὸν Ἀρτεμίδωρόν <br class="lb"/>τε καὶ Διοσκουρίδην. </p>
                  </section>
                  <section id="body-1-1-27" class="div textpart chapter level4">
                    <blockquote class="quote lemma">Ὑποχόνδριον δὲ ἄριστον μέν ἐστιν εἰ ἀνώδυνόν τε ἐὸν καὶ
							<br class="lb"/>μαλθακὸν καὶ ὁμαλὸν καὶ ἐπὶ δεξιὰ καὶ ἐπ’ ἀριστερά <br class="lb"/>φλεγμαῖνον δὲ ἢ ὀδύνην
							παρέχον ἢ ἐντεταμένον ἢ ἀνωμάλως <br class="lb"/>διακείμενον τὰ δεξιὰ πρὸς τὰ ἀριστερὰ ἢ ἀριστερὰ
							<br class="lb"/>πάλιν πρὸς τὰ δεξιὰ, ταῦτα πάντα φυλάσσεσθαι χρή.</blockquote>
                    <p class="p autofirst">Ἑνὶ μὲν λόγῳ βραχυτάτῳ περιλαβὼν ἄν τις εἴποι τὸ <br class="lb"/>τῷ κατὰ φύσιν ὁμοιότατον
							ὑποχόνδριον ἄριστον εἶναι. κατὰ <br class="lb"/>μέρος δὲ αὐτοῦ διδάσκων ὁ Ἱπποκράτης τὰ
							γνωρίσματα τὸ <br class="lb"/>μὲν πρῶτον αὐτῶν ἐκ τῶν οὐχ ὑπαρχόντων εἶπεν, ἃ δὴ καλεῖν ﻿
<a class="pb" href="#pb86" id="pb86">[p. 86]</a>
 ἔθος ἐστὶ τοῖς νεωτέροις ἀποσυμβεβηκότα. τὰ δὲ ἐφεξῆς <br class="lb"/>δύο γνωρίσματα
							τῶν συμβεβηκότων ἐστὶ τοῖς ὑποχονδρίοις. <br class="lb"/>ἀνώδυνον μὲν οὖν ὑποχόνδριον ἐκ τοῦ μὴ
							συμβεβηκότος <br class="lb"/>αὐτῷ λέλεκται, μαλθακὸν δὲ καὶ ὁμαλὸν ἐξ ὑπαρχόντων <br class="lb"/>τινῶν. ἀλλὰ
							τὸ μὲν μαλθακὸν ἐκ τοῦ συμμέτρου <br class="lb"/>τῆς ἀντιβάσεως γνωρίζεται· τὸ γὰρ ἀντικείμενον
							αὐτῷ τὸ <br class="lb"/>σφοδρῶς ἀντιβαῖνον σκληρόν ἐστι· τὸ δ’ ὁμαλὸν οὐ κατὰ <br class="lb"/>μίαν μόνην
							τήνδε νοεῖται τὴν ποιότητα. <span class="milestone">611</span>δύναται <br class="lb"/>γὰρ ὁμοίως
							μὲν εἶναι μαλθακὸν ἅπαν, ἤτοι δὲ κατὰ τὶ <br class="lb"/>μὲν ἀνώδυνον ὑπάρχειν, κατὰ τὶ δὲ
							ὀδυνώμενον, ἢ τὸ μὲν <br class="lb"/>ἑαυτοῦ θερμότερον εἶναι, τὸ δὲ ψυχρότερον, ἢ τὸ μὲν
							ὑψηλότερον, <br class="lb"/>τὸ δὲ ταπεινότερον. ὅθεν ἀντιτιθεὶς τῷ ἀρίστῳ <br class="lb"/>καὶ ὁμαλῷ τὰ τοῦ
							χειρίστου καὶ ἀνωμάλου γνωρίσματά φησι, <br class="lb"/>φλεγμαῖνον δὲ ἢ ὀδύνην παρέχον ἢ
							ἐντεταμένον ἢ ἀνωμάλως <br class="lb"/>διακείμενον τὰ δεξιὰ πρὸς τὰ ἀριστερὰ ἢ ἀριστερὰ <br class="lb"/>πρὸς
							τὰ δεξιά. τὸ μὲν φλεγμαῖνον εἶπε καθ’ ὅλου τοῦ <br class="lb"/>ὑποχονδρίου. σημαίνει δὲ δηλονότι
							τοῦτο τὸ ῥῆμα τὸ <br class="lb"/>φλεγμαίνειν, ὡς εἰ καὶ διακαίεσθαι καὶ φλέγεσθαι καὶ πυροῦσθαι
								
<a class="pb" href="#pb87" id="pb87">[p. 87]</a>
 λέγοιτο. κατὰ δὲ τὸν αὐτὸν λόγον καὶ τὸ τὴν ὀδύνην <br class="lb"/>παρέχον ἐφ’
							ὅλου λέγεται τοῦ ὑποχονδρίου, καθάπερ γε <br class="lb"/>καὶ τὸ τεταμένον, ἐφ’ ὅλου γὰρ εἴρηται
							καὶ τοῦτο. τὸ ἀνωμάλως <br class="lb"/>διακείμενον, ὅταν μὴ πᾶν ἔχῃ τὸ ὑποχόνδριον τὴν <br class="lb"/>αὐτὴν
							διάθεσιν ἢ κατὰ θερμασίαν ἢ κατὰ ψύξιν ἢ κατ’ <br class="lb"/>ὀδύνην τε καὶ ἀνωδυνίαν ἢ κατ’
							ἰσχνότητα καὶ χαλαρότητα <br class="lb"/>καὶ τάσιν. γίνεται γάρ ποτε τάσις ὑποχονδρίου χωρὶς
								<span class="milestone">131</span>
							<br class="lb"/>τῆς ἰδίως ὀνομαζομένης φλεγμονῆς ἤτοι διὰ ξηρότητά τινα <br class="lb"/>σφοδρὰν οὐ μόνον τῶν
							κατ’ αὐτὸ μορίων, ἀλλὰ καὶ τῶν <br class="lb"/>κατὰ τὸν ὑπεζωκότα τὰς πλευρὰς ὑμένα καὶ τὰς
							φρένας, ἢ <br class="lb"/>διὰ τὰς μετ’ ὄγκου φλεγμονὰς αὐτῶν τῶν κατὰ τὸ ὑποχόνδριον <br class="lb"/>μυῶν,
							ἔξω τῆς ἰδίως ὀνομαζομένης φλεγμονῆς καθεστώσης, <br class="lb"/>ἥτις ἐστὶν ὄγκος ὀδυνηρός. </p>
                  </section>
                  <section id="body-1-1-28" class="div textpart chapter level4">
                    <blockquote class="quote lemma">Ἢν δὲ καὶ σφυγμὸς ἐνείη ἐν τῷ ὑποχονδρίῳ, θόρυβον σημαίνει
							<br class="lb"/>ἢ παραφροσύνην, ἀλλὰ τοὺς ὀφθαλμοὺς ἐπικατιδεῖν 
<a class="pb" href="#pb88" id="pb88">[p. 88]</a>
 χρὴ τῶν τοιουτέων.
							ἢν γὰρ αἱ ὄψιες πυκνὰ κινέωνται, <br class="lb"/>μανῆναι τούτους ἐλπίς.</blockquote>
                    <p class="p autofirst">Εὑρίσκεται μὲν ἔν τισι τῶν ἀντιγράφων οὐ σφυγμὸς, <br class="lb"/>ἀλλὰ παλμὸς γεγραμμένος.
							ἐμάθομεν δὲ ὅτι τὸ σύμπτωμα <br class="lb"/>τοῦτο διὰ πνεῦμα γίνεται φυσῶδες, ἀλλ’ ἐν τοῖς
							πλείστοις <br class="lb"/>γέγραπται σφυγμός. ἤτοι γε ὡς συνὼν ταῖς μεγάλαις φλεγμοναῖς <br class="lb"/>ἢ καὶ
							τῆς κατὰ ῥάχιν ἀρτηρίας τῆς μεγάλης ἡ αἰσθητὴ <br class="lb"/>κίνησις τῷ κάμνοντι, ὥς που κἀν τῷ
							δευτέρῳ τῶν <br class="lb"/>ἐπιδημιῶν εἶπεν ὁ ἀνήρ· ὅταν ἡ φλέψ ἡ κατ’ ἀγκῶνα <br class="lb"/>σφύζῃ, μανικὸς
							καὶ ὀξύθυμος. εὔδηλος γάρ ἐστι κἀνταῦθα <br class="lb"/>τὸ σφύζειν ἐπὶ τῆς μεγάλης οὕτω καὶ
							σφοδρᾶς κινήσεως <br class="lb"/>τῶν ἀρτηριῶν ἐπιφέρων, ὡς καὶ πρὸ τοῦ τὴν ἁφὴν ἐπιβάλλειν
							<br class="lb"/>αὐταῖς αἰσθητὴν εἶναι τὴν κίνησιν, ἐνίοτε μὲν αὐτῷ <br class="lb"/>τῷ πάσχοντι μόνῳ, ἐνίοτε
							δὲ καὶ τοῖς ἔξωθεν ὁρῶσιν. ὅ τι <br class="lb"/>δ’ ἂν ᾖ τούτων τῶν συμπτωμάτων οὐκ ἀγαθόν ἐστι
							σημεῖον. <br class="lb"/>καὶ γὰρ ἡ μεγάλη ἀρτηρία τῶν κυριωτάτων μορίων <br class="lb"/>ὑπάρχει καὶ ἡ γαστὴρ
							καὶ τὸ ἧπαρ, ὥσπερ γε καὶ τὸ διάφραγμα. 
<a class="pb" href="#pb89" id="pb89">[p. 89]</a>
 πάντως δὲ τούτων ἕν ἐστί τι τὸ
							πάσχον, εἴτε παλμὸς <br class="lb"/>εἴη γεγραμμένος εἴτε σφυγμός. ἀλλὰ τὸ μὲν διάφραγμα
							<br class="lb"/>παραφροσύνην ἑτοιμοτάτην φέρει, διόπερ καὶ προσαγορεύεσθαί <br class="lb"/>φησιν αὐτὸ φρένας
							ὑπὸ τῶν παλαιῶν, οὐχ ἥκιστα δὲ <br class="lb"/>καὶ τὸ στόμα τῆς γαστρὸς, ὅταν μεγάλως φλεγμαίνῃ.
							τὰ δ’ <br class="lb"/>ἄλλα μόρια τὰ τῇδε πάσχοντά τι τῶν εἰρημένων παθημάτων <br class="lb"/>ἐν ἐπικινδύνῳ
							γίνεται διαθέσει. διὸ καὶ Ἱπποκράτης <br class="lb"/>εἰκότως ἤτοι θόρυβον ἔφη σημαίνεσθαι πρὸς
							τοῦ συμπτώματος <br class="lb"/>ἢ παραφροσύνην· θόρυβον μὲν ἑνὶ κοινῷ συμβεβηκότι <br class="lb"/>πασῶν τῶν
							κινδυνωδῶν διαθέσεων, ἐφ’ αἷς οὐ τοῖς <br class="lb"/>κάμνουσι μόνον, <span class="milestone">612</span>ἀλλὰ καὶ τοῖς ἰατροῖς θορυβεῖσθαι <br class="lb"/>συμβαίνει. παραφροσύνην δὲ διά τε τὸ
							διάφραγμα καὶ τὸ <br class="lb"/>τῆς γαστρὸς στόμα. περὶ μέντοι τῶν καθ’ ὑποχόνδριον <br class="lb"/>μυῶν
							ἐπισκεπτέον ἐστὶν, οὔτε γὰρ παραφροσύνην ἐξ ἀνάγκης <br class="lb"/>οὕτε κίνδυνον ἐπιφέρουσιν
							οὗτοι σφύζοντες ἢ παλλόμενοι. <br class="lb"/>μήτε οὖν ἰδιώτερον ἀκοῦσαι χρὴ τοῦ ἐνείη ῥήματος ἐν
							τῇ <br class="lb"/>λέξει, καθ’ ἣν εἶπεν ὁ Ἱπποκράτης, εἰ δὲ καὶ σφυγμὸς 
<a class="pb" href="#pb90" id="pb90">[p. 90]</a>
 ἐνείη ἐν τῷ
							ὑποχονδρίῳ, τὸν ἐν τῷ βάθει τοῦ ὑποχονδρίου <br class="lb"/>γινόμενον παλμὸν ἢ σφυγμὸν ἐκ τῆς
							ἐνείη φωνῆς ἐνδείξασθαι <br class="lb"/>βουληθέντος αὑτοῦ, ἀλλὰ καὶ τοὺς ὀφθαλμοὺς ἐπικατιδεῖν
							<br class="lb"/>χρὴ τῶν τοιουτέων. ἢν γὰρ αἱ ὄψιες πυκνὰ κινέωνται, <br class="lb"/>μανῆναι τούτους ἐλπίς.
							ἐπειδὴ θόρυβον ἢ παραφροσύνην <br class="lb"/>ὑπὸ τοῦ συμπτώματος ἔφη δηλοῦσθαι, διορίζεται νῦν
							<br class="lb"/>καὶ διδάσκει πηνίκα μὲν παραφροσύνη, πηνίκα δὲ θόρυβος <br class="lb"/>ἔσται μόνον. ὁ
							διορισμὸς δ’ ἀπὸ τῆς τῶν ὀφθαλμῶν κινήσεως, <br class="lb"/>οὓς οὐ νῦν μόνον, ἀλλὰ κἀπὶ τοῖς
							ἄλλοις ἅπασι νοσήμασιν, <br class="lb"/>ἐφ’ ὧν ὑποπτεύεις ἔσεσθαι παραφροσύνην, ἀκριβῶς
							<br class="lb"/>ἐπισκέπτου. τὸ γὰρ ἀστήρικτον αὐτῶν ἐκείνης ἐστὶ δηλωτικόν. <br class="lb"/>ἐνταῦθα δὲ οὐχ
							ἁπλῶς ἔφη παραφρονῆσαι τὸν ἄνθρωπον, <br class="lb"/>ἀλλὰ μανήσεσθαι σφοδράν τινα παραφροσύνην
							ἐπὶ <br class="lb"/>τῶν εἰρημένων σημείων γενήσεσθαι δηλῶν. ὅτι δὲ ἡ πυκνὴ <br class="lb"/>κίνησις τῶν
							ὀφθαλμῶν τὴν ὑποψίαν τῆς παραφροσύνης βεβαιοῖ <br class="lb"/>δῆλον οἶμαί σοι κἀκ τῶν ἤδη
							λεγομένων ἐπινοεῖν, <br class="lb"/>ἡνίκα τοὺς περὶ τοὺς ὀφθαλμοὺς μύας ἐλέγομεν αἰσθάνεσθαι
							<br class="lb"/>πρώτως τῶν κατὰ τὸν ἐγκέφαλον παθῶν. αὐτὸς δὲ ὁ ἐγκέφαλος <br class="lb"/>ἐπὶ διαφράγματι
							καὶ στόματι κοιλίας πάσχει, καθότι ﻿
<a class="pb" href="#pb91" id="pb91">[p. 91]</a>
 κἀπὶ τοῖς ἄλλοις τοῖς νευρώδεσι. ἐξ
							ἐκείνου γὰρ ἁπάντων <br class="lb"/>τῶν νεύρων πεφυκότων, ὅσα μόρια πλείστων αὐτῶν ἢ μεγίστων
							<br class="lb"/>μετέχει, ταῦτα εἰκότως εἰς συμπάθειαν ἄγει τὴν ἑαυτῶν <br class="lb"/>ἀρχήν. </p>
                  </section>
                  <section id="body-1-1-29" class="div textpart chapter level4">
                    <blockquote class="quote lemma">Οἴδημα δὲ ἐν τῷ ὑποχονδρίῳ σκληρόν τε ἐὸν καὶ ἐπώδυνον,
							<br class="lb"/>κάκιστον μὲν, εἰ παρὰ πᾶν εἴη τὸ ὑποχόνδριον· εἰ δὲ <br class="lb"/>εἴη ἐν τῷ ἑτέρῳ μέρει,
							ἀκινδυνότερόν ἐστιν ἐν τῷ ἐπ’ <br class="lb"/>ἀριστερά.</blockquote>
                    <p class="p autofirst">Οἴδημα μὲν οὗν εἴωθε καλεῖν τὸν παρὰ φύσιν ὄγκον <br class="lb"/>ἅπαντα τῶν νεωτέρων ἰατρῶν ἕνα
							μόνον οὕτως ὀνομαζόντων <br class="lb"/>ὄγκον, ὃς ἐν τῷ πιέζειν ἀνώδυνός τε καὶ μαλακὸς ᾖ.
							<br class="lb"/>ἣν δὲ πάλιν ἰδίως ὀνομάζουσι φλεγμονὴν οἱ νεώτεροι, ταύτην <br class="lb"/>Ἱπποκράτης
							συνθέτῳ λέξει σκληρὸν καὶ ἐπώδυνον οἴδημα <br class="lb"/>καλεῖ. τὸ γὰρ τῆς φλεγμονῆς ὄνομα κατὰ
							τῆς φλογώσεως 
<a class="pb" href="#pb92" id="pb92">[p. 92]</a>
 ἔλεγεν. εὔδηλον δ’ ὅτι ἡ τοιαύτη διάθεσις ἐν ὑποχονδρίῳ
							<br class="lb"/>γινομένη χείρων μέν ἐστιν ἐν τοῖς δεξιοῖς διὰ τὸ <br class="lb"/>ἧπαρ, ἐπιεικεστέρα δὲ ἡ ἐν
							τοῖς ἀριστεροῖς διὰ τὸν σπλῆνα, <br class="lb"/>χειρίστη δὲ ἡ ἐν ἀμφοτέροις ἅμα γινομένη. </p>
                  </section>
                  <section id="body-1-1-30" class="div textpart chapter level4">
                    <blockquote class="quote lemma">Σημαίνει δὲ τὰ τοιαῦτα οἰδήματα ἐν ἀρχῇ μὲν κίνδυνον
							<br class="lb"/>θανάτου ὀλιγοχρονίου ἔσεσθαι.</blockquote>
                    <p class="p autofirst"><span class="milestone">613</span>Τὰ εἰρημένα καθ’ ὑποχόνδριον οἰδήματα σκληρὰ
							<br class="lb"/>καὶ ἐπώδυνα, τὰ πρὸς τῶν νεωτέρων ἰατρῶν ἰδίως ὀνομαζόμενα <br class="lb"/>φλεγμονὰς
							κίνδυνόν φησι σημαίνειν θανάτου ταχέως <br class="lb"/>ἐσομένου. τοῦτο δὲ, ἐὰν μὴ καὶ τῶν ἔνδον
							τι συνεπεπόνθοι, <br class="lb"/>ψεῦδός ἐστι. τὰ δ’ ἔνδον ἴσμεν ὅτι τό θ’ ἧπάρ ἐστι <br class="lb"/>καὶ ἡ
							γαστὴρ καὶ ὁ σπλὴν καὶ τὸ περιτόναιον, ὡς οἵ γε <br class="lb"/>μύες οἱ καθ’ ὑποχόνδριον
							φλεγμήναντες οὐχ ἱκανοὶ θάνατον <br class="lb"/>ἐπενεγκεῖν, εἰ μή τι ἄρα ποτὲ σπανίως ἤτοι διὰ
							μέγεθος <br class="lb"/>ὑπερβαλλούσης φλεγμονῆς ἢ δι’ ἀῤῥωστίαν δυνάμεως ἢ καὶ 
<a class="pb" href="#pb93" id="pb93">[p. 93]</a>
 τῶν
							ἰατρῶν κακῶς θεραπευόντων ἢ τοῦ κάμνοντος ἁμαρτάνοντος. <br class="lb"/>συγκεχυμένως οὖν καὶ
							ἀδιορίστως ταύτην τὴν ῥῆσιν <br class="lb"/>ἔγραψεν. </p>
                  </section>
                  <section id="body-1-1-31" class="div textpart chapter level4">
                    <blockquote class="quote lemma">Ἤν δὲ ὑπερβάλλῃ εἴκοσιν ἡμέρας ὅ τε πυρετὸς ἔχων καὶ <br class="lb"/>τὸ
							οἴδημα μὴ καθιστάμενον, ἐς διαπύησιν τρέπεται.</blockquote>
                    <p class="p autofirst">Ἄπαντες οἱ παρὰ φύσιν ὄγκοι διαφορουμένων τῶν ἐργαζομένων <br class="lb"/>αὐτοὺς χυμῶν
							θεραπεύονται καὶ καθίστανται. <br class="lb"/>πρόδηλον οὖν ὡς ἐπειδὰν μὴ καθιστῶνται, διαμένουσιν
							οἱ <br class="lb"/>χυμοὶ καὶ πάντως ἐν τῷ χρόνῳ μεταβολή τις ἔσται αὐτῶν <br class="lb"/>κατὰ ποιότητα, ποτὲ
							μὲν ἐπὶ τὸ σηπεδονῶδες, ὅταν ὡς ἐν <br class="lb"/>νεκρῷ σώματι μηδὲν εἰς τὴν πέψιν αὐτῶν ἡ φύσις
							ὑπ’ ἀῤῥωστίας <br class="lb"/>ἐνεργῇ, ποτὲ δὲ ἐκείνης ἰσχυούσης εἰς πῦον ἡ μεταβολὴ <br class="lb"/>γίνεται.
							δεόντως οὖν εἶπεν ὁ Ἱπποκράτης, ἐὰν μήτε <br class="lb"/>καθ<span class="milestone">132</span>ίστηται τὰ φλεγμαίνοντα καὶ ὁ πυρετὸς ἔχῃ <br class="lb"/>αὐτὰ, εἰς διαπύησιν τρέπεται.
							παυσαμένου γὰρ τοῦ πυρετοῦ, 
<a class="pb" href="#pb94" id="pb94">[p. 94]</a>
 σκοπεῖσθαι χρὴ μή τις σκιῤῥώδης φλεγμονὴ
							γίνηται. <br class="lb"/>πολλάκις γὰρ εἴωθεν οὕτω συμβαίνειν, ὅταν τῶν ἐργασαμένων <br class="lb"/>αὐτὴν
							χυμῶν τὸ μὲν λεπτομερέστερον διαπνευσθῇ, τὸ <br class="lb"/>δὲ παχὺ ἔτι καὶ γλίσχρον ἐν αὐταῖς
							ἐμπλασθῇ ταῖς κατὰ <br class="lb"/>λεπτὸν εὐρυχωρίαις τῶν οὕτω παθόντων σωμάτων. διὰ τί <br class="lb"/>δὲ
							τὴν εἰκοστὴν ἡμέραν ὅρον ἔθετο τῆς τῶν τοιούτων ἀποστημάτων <br class="lb"/>ἐκπυήσεως ἐν τῷ περὶ
							τῶν κρισίμων ἡμερῶν <br class="lb"/>ἐροῦμεν λόγῳ κατὰ τὸ δεύτερον ὑπόμνημα. </p>
                  </section>
                  <section id="body-1-1-32" class="div textpart chapter level4">
                    <blockquote class="quote lemma">Γίνεται δὲ τουτέοισιν ἐν τῇ πρώτῃ περιόδῳ καὶ αἵματος
							<br class="lb"/>ῥῆξις ἐκ τῶν ῥινῶν καὶ κάρτα ὠφελέει, ἀλλ’ ἐπανερωτᾷν <br class="lb"/>χρὴ, εἰ τὴν κεφαλὴν
							ἀλγέουσιν ἢ ἀμβλυώττουσιν, ἢν γάρ <br class="lb"/>τι τουτέων εἴη, ἐνταῦθα ἂν ῥέποι.</blockquote>
                    <p class="p autofirst">Ὅτι τῶν καθ’ ὑποχόνδριον φλεγμονῶν ἀδιορίστως ἐμνημόνευσε <br class="lb"/>καὶ διὰ τῆσδε τῆς
							ῥήσεως φαίνεται διοριζόμενος <br class="lb"/>αὐτός. αἱμοῤῥαγίας τε γὰρ ἐπ’ αὐτῶν γίνεσθαί φησιν
							ἐκ 
<a class="pb" href="#pb95" id="pb95">[p. 95]</a>
 ῥινῶν, ὠφελεῖσθαί τε πάνυ πρὸς αὐτῶν, ὅπερ ἐπὶ τῶν καθ’ <br class="lb"/>ἧπάρ τε
							καὶ σπλῆνα φλεγμονῶν συμβαίνει μάλιστα, περὶ <br class="lb"/>ὧν ἀλλαχοῦ καὶ τὸ κατ’ ἴξιν
							αἱμοῤῥαγεῖν ἐπαινεῖ καὶ τὸ <br class="lb"/>ἀνάπαλιν δὲ μέμφεται διδάσκων αὐτὸς, τί δή ποτε λέγει
							τὸ <br class="lb"/>ἀνάπαλιν, <span class="milestone">614</span>οἷον τὸ ἐπὶ σπληνὶ μεγάλῳ αἷμα ἐκ
							δεξιοῦ <br class="lb"/>μυκτῆρος ῥέειν. αἱμοῤῥαγίας ἐν τῇ πρώτῃ περιόδῳ γίνεσθαί <br class="lb"/>φησι, τῶν
							κρισίμων ἡμερῶν δηλονότι, καὶ γέγραπται <br class="lb"/>διττῶς ἡ λέξις, ἑνικῶς τε καὶ
							πληθυντικῶς· ἑνικῶς μὲν ἐν <br class="lb"/>τῇ πρώτῃ περιόδῳ, πληθυντικῶς δὲ ἐν τῇσι πρώτῃσι
							περιόδοισιν. <br class="lb"/>εἰ μὲν οὖν ἑνικῶς εἴη γεγραμμένον, ἑβδομαδικὴν <br class="lb"/>ἐνδείκνυται
							περίοδον, εἰ δὲ πληθυντικῶς, ἐγχωρεῖ μὲν καὶ <br class="lb"/>τὴν ἑβδομαδικήν. ἐνίοις γὰρ
							αἱμοῤῥαγία κατὰ τὴν δευτέραν <br class="lb"/>ἑβδομάδα γίνεται, μᾶλλον δ’ ἀκουστέον ἐστὶ τὰς κατὰ
							<br class="lb"/>τετράδα περιόδους ἐν τῇ τοιαύτῃ γραφῇ. οἱ πλεῖστοι μὲν <br class="lb"/>γὰρ αἱμοῤῥαγοῦσιν ἐν
							ταῖς πρώταις ἡμέραις ἑπτὰ, κατὰ δὲ <br class="lb"/>τὴν ἐνάτην καὶ ἑνδεκάτην ὀλίγοι. σπανιώτατοι
							δὲ οἱ ἐν τῇ <br class="lb"/>τεσσαρεσκαιδεκάτῃ. τῆς δ’ ἄνω ῥοπῆς τῶν χυμῶν, ἐφ’ ᾖ ﻿
<a class="pb" href="#pb96" id="pb96">[p. 96]</a>

							τὰς αἱμοῤῥαγίας γίνεσθαι συμβαίνει, προστίθησι σημεῖα τό <br class="lb"/>τε κεφαλὴν ἀλγεῖν καὶ τὸ
							ἀμβλυώττειν. ἀλλ’ ἐν τοῖς ἑξῆς <br class="lb"/>τελεώτερον ὑπὲρ αὐτῶν διεξέρχεται, καθ’ ὃν τόπον
							καὶ ἡμεῖς <br class="lb"/>ὅλον ἐξεργασόμεθα τὸν περὶ αἱμοῤῥαγίας λόγον. </p>
                  </section>
                  <section id="body-1-1-33" class="div textpart chapter level4">
                    <blockquote class="quote lemma">Μᾶλλον δὲ τοῖσι νεωτέροισι πέντε καὶ τριήκοντα ἐτέων τὴν
							<br class="lb"/>τοῦ αἵματος ῥῆξιν χρὴ προσδέχεσθαι, τοῖς δὲ γεραιοτέροις <br class="lb"/>τὴν
							ἐκπύησιν.</blockquote>
                    <p class="p autofirst">Τὸν ἀπὸ τῆς ἡλικίας διορισμὸν εἰς τὴν τῆς αἱμοῤῥαγίας <br class="lb"/>πρόγνωσιν διδάσκει· μᾶλλον
							γὰρ ἐλπίζειν ἔσεσθαι χρὴ <br class="lb"/>τὴν αἱμοῤῥαγίαν ἐπὶ τῶν νεωτέρων πέντε καὶ τριάκοντα
							<br class="lb"/>ἐτέων, ἐν ταύτῃ τε γὰρ αἷμά τε πλεῖστόν ἐστι καὶ ἡ δύναμις <br class="lb"/>ἰσχυροτάτη καὶ ἡ
							θερμασία δαψιλής. </p>
                  </section>
                  <a class="pb" href="#pb97" id="pb97">[p. 97]</a>
                  <section id="body-1-1-34" class="div textpart chapter level4">
                    <blockquote class="quote lemma">Τὰ δὲ μαλθακὰ τῶν οἰδημάτων καὶ ἀνώδυνα καὶ τῷ δακτύλῳ
							<br class="lb"/>πιεζόμενα καὶ ὑπείκοντα χρονιωτέρας τὰς κρίσιας <br class="lb"/>ποιέεται καὶ ἧσσον ἐκείνων
							δεινότερά ἐστι.</blockquote>
                    <p class="p autofirst">Ταῦτά ἐστιν ἃ καλοῦσιν ἰδίως οἱ νεώτεροι τῶν ἰατρῶν <br class="lb"/>οἰδήματα, περὶ ὧν ἐνίοτε μὲν
							ἀρκοῦνται λέγοντες οἱ παλαιοὶ, <br class="lb"/>τὰ δὲ μαλθακὰ τῶν οἰδημάτων, ἐνίοτε δὲ καὶ τὰ
							<br class="lb"/>ἀνώδυνα προστιθέασιν. ὁπότε γε μὴν αὐτὸ παραλίποιεν, ὡς <br class="lb"/>συνεκφαινόμενον τοῖς
							μαλθακοῖς ὑπερβαίνουσιν, ἀνώδυνα γάρ <br class="lb"/>ἐστι τὰ μαλθακά. νῦν δ’ ὁ Ἱπποκράτης οὐ
							τοῦτο προσέθηκε <br class="lb"/>μόνον, ἀλλὰ καὶ τὰ ὑπείκοντα καὶ αὐτὸ περιέχεσθαι <br class="lb"/>δοκοῦν ἐν
							τῷ μαλθακά. πλὴν εἰ τὰ βοθρούμενα κατὰ τὴν <br class="lb"/>πίεσιν ἐνδείκνυται νῦν, ὅπερ οὐχ ἁπλῶς
							ἅπασι συμβέβηκε <br class="lb"/>τοῖς εἴκουσι, γίνεται δὲ ταῦτα τοῦ δέρματος οἰδισκομένου.
							<br class="lb"/>διότι δέ ἐστι φλεγματικὰ πάντα τὰ τοιαῦτα, διὰ τοῦτο καὶ <br class="lb"/>χρονίζει καὶ ἧττον
							ἐπιφέρει κινδύνους. χρονίζει μὲν οὖν <br class="lb"/>ὅτι ψυχρότερα, θερμῷ γὰρ αἱ πέψεις γίνονται.
							ἧττον δέ 
<a class="pb" href="#pb98" id="pb98">[p. 98]</a>
 ἐστι κινδυνώδη, διότι καὶ ἀνώδυνα. καταλύουσι γὰρ αἱ <br class="lb"/>ὀδύναι
							τὴν δύναμιν. </p>
                  </section>
                  <section id="body-1-1-35" class="div textpart chapter level4">
                    <blockquote class="quote lemma"><span class="milestone">615</span>Ἢν δὲ ὑπερβάλλοι τὰς ἑξήκοντα ἡμέρας ὅ τε πυρετὸς
							<br class="lb"/>ἔχων καὶ τὸ οἴδημα μὴ καθιστάμενον, ἔμπυον ἔσεσθαι σημαίνει <br class="lb"/>καὶ τοῦτο καὶ τῷ
							ἐν τῇ ἄλλῃ κοιλίῃ κατὰ τὸ ὠυτό.</blockquote>
                    <p class="p autofirst">Ἔμπροσθεν μὲν ἐπὶ τῶν φλεγμονωδῶν οἰδημάτων ὡς <br class="lb"/>ἂν θερμοτέρων ὄντων, εἰ μήθ’ ὁ
							πυρετὸς παύοιτο μετὰ τὴν <br class="lb"/>εἰκοστὴν ἡμέραν, ἔφη τὰς ἐκπυήσεις ἔσεσθαι· νυνὶ δὲ περὶ
							<br class="lb"/>τῶν ψυχροτέρων τὴν ἑξηκοστὴν ὅρον τίθεται τῆς ἐκπυήσεως. <br class="lb"/>εἴη δ’ ἂν καὶ ἕτερά
							τινα μεταξὺ τούτων, τὴν τεσσαρακοστὴν <br class="lb"/>ἡμέραν ὅρον ἔχοντα. τόν γε μὴν σύμπαντα
							λόγον <br class="lb"/>ὑπὲρ τῶν τοιούτων ἁπάντων εἰς τὸν περὶ τῶν κρισίμων <br class="lb"/>ἡμερῶν τόπον
							ἀνεβαλλόμην, οὐ μόνον δὲ τὰ καθ’ ὑποχόνδριον <br class="lb"/>οἰδήματα χρονίζοντα διαπυήσειν
							φησὶν, ἀλλὰ καὶ 
<a class="pb" href="#pb99" id="pb99">[p. 99]</a>
 τὰ κατὰ τὴν ἄλλην κοιλίαν, ὡς καὶ τῶν ὑποχονδρίων κατά
							<br class="lb"/>τι σημαινόμενον ἐκ τῶν τῆς κοιλίας μερῶν ὄντων. </p>
                  </section>
                  <section id="body-1-1-36" class="div textpart chapter level4">
                    <blockquote class="quote lemma">Ὁκόσα μὲν οὖν ἐπώδυνά τέ ἐστι καὶ σκληρὰ οἰδήματα καὶ
							<br class="lb"/>μεγάλα σημαίνει κίνδυνον θανάτου ὀλιγοχρονίου ἔσεσθαι. <br class="lb"/>ὁκόσα δὲ μαλθακά τε
							καὶ ἀνώδυνα καὶ τῷ δακτύλῳ πιεζόμενα <br class="lb"/>ὑπείκει, χρονιώτερα ἐκείνων.</blockquote>
                    <p class="p autofirst">Πλεῖον οὐδὲν ἐν τῇδε τῇ ῥήσει διδάσκει τῶν προειρημένων, <br class="lb"/>πλὴν ὅτι προσέθηκε τοῖς
							ἐπωδύνοις τε καὶ σκληροῖς <br class="lb"/>οἰδήμασι τὸ μέγεθος. ὅπερ ἡμεῖς ἔμπροσθεν εἰρήκαμεν,
							<br class="lb"/>ἡνίκα ἐλέγομεν οὐδὲν ἔχειν κινδυνῶδες τὰς τῶν ἐν ὑποχονδρίῳ <br class="lb"/>φλεγμονὰς μυῶν,
							εἰ μή τι πάνυ σφόδρα μεγάλαι γενηθεῖεν. </p>
                  </section>
                  <a class="pb" href="#pb100" id="pb100">[p. 100]</a>
                  <section id="body-1-1-37" class="div textpart chapter level4">
                    <blockquote class="quote lemma">Τὰς δὲ ἀποστάσιας ἧσσον τὰ ἐν τῇ γαστρὶ οἰδήματα ποιέεται
							<br class="lb"/>τῶν ἐν τοῖσιν ὑποχονδρίοισιν, ἥκιστα δὲ τὰ ὑποκάτω <br class="lb"/>τοῦ ὀμφαλοῦ ἐς ἀποπύησιν
							τρέπεται.</blockquote>
                    <p class="p autofirst">Τῶν μὴ διαφορηθέντων οἰδημάτων ἐκπυήσεις οὐ μόνον <br class="lb"/>θᾶσσον, ἀλλὰ καὶ μᾶλλον
							γίνονται κατὰ τὸ ὑποχόνδριον, <br class="lb"/>ὅτι θερμότερόν ἐστι τὸ χωρίον. ὅσα δ’ ἂν ἀποχωρῇ
							τοῦδε <br class="lb"/>πρὸς τὰ κάτω καὶ τοῦ θᾶττον καὶ τοῦ μᾶλλον ὑφαιρεῖ. καὶ <br class="lb"/>διὰ τοῦτο τὸ
							κάτω τοῦ ὀμφαλοῦ σπανίως ἐκπυΐσκεται. </p>
                  </section>
                  <section id="body-1-1-38" class="div textpart chapter level4">
                    <blockquote class="quote lemma"><span class="milestone">133</span>Αἵματος δὲ ῥῆξιν μάλιστα τῶν ἀνωτάτω τόπων
							<br class="lb"/>προσδέχεσθαι χρή.</blockquote>
                    <p class="p autofirst"><span class="milestone">616</span>Ἐν ἐνίοις μὲν ἀντιγράφοις ἡ ῥῆσις γέγραπται
							<br class="lb"/>μετὰ τοῦ καὶ συνδέσμου. συνεπιδείκνυται δὲ τὴν ἐκ τῶν <br class="lb"/>ῥινῶν αἱμοῤῥαγίαν οὐ
							μόνον ἐπὶ τοῖς ὑποχονδρίοις, ἀλλὰ ﻿
<a class="pb" href="#pb101" id="pb101">[p. 101]</a>
 καὶ τοῖς κατωτέρω γενέσθαι. ἐνίοις δ’
							ἄνευ τοῦ καί συνδέσμου. <br class="lb"/>ἐνδείκνυται μὲν καὶ τούτοις, ἀλλ’ ἧττον. ἀλλ’ ἐνίοις
							<br class="lb"/>μὲν χωρὶς τοῦ μάλιστα κατὰ τοιάνδε λέξιν· αἵματος δὲ <br class="lb"/>ῥῆξιν τῶν ἀνωτάτω τόπων
							προσδέχεσθαι χρή. τὰ κάτωθεν <br class="lb"/>ἐκείνων οὐ βούλεται φέρειν αἱμοῤῥαγίας. ἔστι δὲ τὸ
							ἀληθὲς <br class="lb"/>ἐπὶ μὲν τῶν κατὰ τὸν ὀμφαλὸν γίνεσθαι τὰς αἱμοῤῥαγίας, <br class="lb"/>αὐτῶν δὲ
							τούτων ἐπὶ μὲν τοῖς ἄνω μᾶλλον, ἐπὶ δὲ <br class="lb"/>τοῖς ἀνωτάτω μάλιστα. λεχθήσεται δὲ καὶ
							περὶ αἱμοῤῥαγίας <br class="lb"/>αὐτῷ κἀπὶ τῶν ἑξῆς, ἡνίκα καὶ ἡμεῖς ἀναλαβόντες <br class="lb"/>ὅλον τὸν
							λόγον ἐροῦμεν τελεώτερον. </p>
                  </section>
                  <section id="body-1-1-39" class="div textpart chapter level4">
                    <blockquote class="quote lemma">Ἁπάντων δὲ χρὴ τῶν οἰδημάτων χρονιζόντων τῶν περὶ <br class="lb"/>ταῦτα
							τὰ χωρία ὑποσκέπτεσθαι τὰς ἐκπυήσιας.</blockquote>
                    <p class="p autofirst">Ἑνὶ κεφαλαίῳ περιλαβὼν εἴρηκεν ἃ καὶ διὰ τῶν ἔμπροσθεν 
<a class="pb" href="#pb102" id="pb102">[p. 102]</a>
 ἐδήλωσε κατὰ
							μέρος, ὥστε οὐδὲν δεῖν νεωτέρας <br class="lb"/>ἐξηγήσεως τῇ ῥήσει. </p>
                  </section>
                  <section id="body-1-1-40" class="div textpart chapter level4">
                    <blockquote class="quote lemma">Τὰ δὲ διαπυήματα ὧδε χρὴ σκέπτεσθαι τὰ ἐντεῦθεν. ὁκόσα
							<br class="lb"/>μὲν ἔξω τρέπεται ἄριστά ἐστιν, μικρά τε ἐόντα καὶ ὡς <br class="lb"/>μάλιστα ἐκκλίνοντα ἔξω
							καὶ ἐς ὀξὺ ἀποκυρτούμενα. τὰ <br class="lb"/>δὲ μεγάλα τε ἐόντα καὶ πλατέα καὶ ἥκιστα ἐς ὀξὺ
							ἀποκορυφούμενα <br class="lb"/>κάκιστα.</blockquote>
                    <p class="p autofirst">Ὅτι μὲν οὖν ὅταν ἀθρόον τὸ πῦον συστῇ, πεττομένου <br class="lb"/>τινὸς ὄγκου τῶν παρὰ φύσιν
							ἐμπυήματά τε καὶ διαπυήματα <br class="lb"/>καλεῖ τὸ τοιοῦτον σύμπτωμα, πρόδηλόν σοι γενήσεται,
							<br class="lb"/>πάντα τοῦτον ἀναγνόντι τὸν λόγον αὐτοῦ, καθ’ ὃν περὶ τῶν <br class="lb"/>ἐν ὑποχονδρίοις
							οἰδημάτων ἐποιήσατο τὴν διδασκαλίαν. <br class="lb"/>ἀθροίζεται δὲ τὸ καθ’ αὑτὸ πῦον ἐνίοτε μὲν
							ὑπὸ τῷ δέρματι, <br class="lb"/>πολλάκις δὲ τῷ βάθει κατὰ διττὴν αἰτίαν· ἢ τῷ τὸ <br class="lb"/>διαπυῆσαν
							μόριον ἐντὸς τοῦ περιτοναίου τὴν διάθεσιν ἔχειν 
<a class="pb" href="#pb103" id="pb103">[p. 103]</a>
 ἢ τῷ κἂν μῦς ὁ πεπονθὼς
							ᾖ, τὸ πῦον ὑπό τι τῶν ἀμφιεσμάτων <br class="lb"/>αὐτοῦ καταλαμβάνεσθαι, μὴ φθάσαν εἰς τὴν ἐκτὸς
							<br class="lb"/>χώραν ἀφικέσθαι διὰ γλισχρότητα ἢ πάχος ἢ τὴν τοῦ περιέχοντος <br class="lb"/>χιτῶνος
							πυκνότητα. σπεύδει μὲν γὰρ ἡ φύσις <br class="lb"/>ἐκκρῖναι τὸ πῦον ἀπωσαμένη τῶν πεπονθότων
							σωμάτων· <br class="lb"/>καὶ τυγχάνει τούτου πολλάκις, ὅταν εὐτυχήσῃ πόρων ἐπιτηδείων <br class="lb"/>εἰς
							ἔκκρισιν, οἷον ὀχετῶν τινων. οὐ μὴν ἀεί γε <br class="lb"/>τούτων ἐπιτυγχάνουσα συνωθεῖ τὸ πῦον
							εἰς τὰς παρακειμένας <br class="lb"/>χώρας, καὶ ὅταν μικραὶ τυγχάνωσιν οὖσαι, ὑποδέρει τὸ
							<br class="lb"/>περιέχον αὐτὰς σκέπασμα, τὴν ὑπ’ αὐτὸ χώραν εὐρύνουσα. <br class="lb"/>δῆλον οὖν ὅτι τῶν
							οὕτω διαπυησάντων ἐπιεικέστερά ἐστι <br class="lb"/>τὰ τὴν ῥοπὴν ἔξω καὶ οὐκ ἔσω ποιησάμενα καὶ
							τούτων αὐτῶν <br class="lb"/>ὅσα μὴ πολὺν ἐπιλαμβάνει τόπον εἰς τὸ πλάτος ἐκτεινόμενα· <br class="lb"/>
							<span class="milestone">617</span>συνεσταλμένα δὲ, ὅταν πρός τινα κορυφὴν
							<br class="lb"/>ἀνατείνηται κωνοειδῆ τῷ σχήματι γινόμενα. ταῦτα δὲ ἅμα <br class="lb"/>μὲν ἐνδείκνυται ῥώμην
							τῆς ὠθούσης ἔξω τὸ πῦον δυνάμεως, <br class="lb"/>ἅμα δὲ οὐ πολὺ διαφθείρει μέρος ὧν διαβιβρώσκει
							σωμάτων. <br class="lb"/>εἴτε δ’ εἰς ὀξὺ ἀποκυρτούμενα εἴτ’ εἰς ὀξὺ ἀποκορυφούμενα 
<a class="pb" href="#pb104" id="pb104">[p. 104]</a>

							γεγραμμένον εἴη, δῆλον ὅτι μία κατ’ ἀμφοτέρας <br class="lb"/>τὰς λέξεις ἐστὶ καὶ ἡ αὐτὴ διάνοια.
						</p>
                  </section>
                  <section id="body-1-1-41" class="div textpart chapter level4">
                    <blockquote class="quote lemma">Ὁκόσα δὲ εἴσω ῥήγνυται ἄριστά ἐστιν ἃ μηδὲν τῷ ἔξω χωρίῳ
							<br class="lb"/>ἐπικοινωνέει, ἀλλ’ ἔστι προσεσταλμένα καὶ ἀνώδυνα <br class="lb"/>καὶ πᾶν τὸ ἔξω χωρίον
							ὁμόχροον φαίνεται.</blockquote>
                    <p class="p autofirst">Οὐχ ἁπλῶς ἐστιν ἄριστα τὰ τοιαῦτα τῶν ἐμπυημάτων, <br class="lb"/>ἀλλὰ τῶν εἴσω ῥηγνυμένων
							ἄριστα, ἐπεί τοι χείρω ταῦτά <br class="lb"/>ἐστι τῶν ἐκτὸς ῥηγνυμένων. αὕτη τε γὰρ ἡ ῥῆξις εἰς
							πολλῷ <br class="lb"/>κυριώτερα μέρη γίνεται τοῦ καθ’ ὑποχόνδριον δέρματος, ἔτι <br class="lb"/>τε φάρμακον
							οὐχ ὁμοίως ἐπιθεῖναι δυνάμεθα θεραπευτικὸν, <br class="lb"/>ὅταν εἴσω συῤῥαγῶσιν, ἥ τ’ ἔκκρισις
							τοῦ πύου διὰ τῶν ἐντέρων <br class="lb"/>γινομένη δάκνει καὶ ξύει ταῦτα καὶ δυσεντερίαν ἐργάζεται
							<br class="lb"/>καὶ εἴ ποτε κατὰ τὴν νῆστιν ἢ τὰ λεπτὰ τῶν ἐντέρων <br class="lb"/>γένοιτο, τῇ τῆς τροφῆς
							ἀναδόσει λυμαίνεται, κατὰ δὲ 
<a class="pb" href="#pb105" id="pb105">[p. 105]</a>
 τὴν γαστέρα καὶ τῇ πέψει. πρόδηλον οὖν ὡς
							χείριστα <br class="lb"/>πάντων ἐστὶν ὅσα πρὸς ἀμφοτέρους ἐῤῥάγη τοὺς τόπους, ἔσω <br class="lb"/>τε καὶ
							ἔξω· διπλασιάζεται γὰρ οὕτω τὸ κακόν. ἕδραν τε <br class="lb"/>γὰρ καὶ οἷον ἀρχὴν ἀναθρέψεως
							οὐδεμίαν ἡ φύσις ἔχει <br class="lb"/>τότε τοῦ περιποιήσασθαι τοῖς ἐῤῥωγόσιν, οὐδ’ οἷον ἐπ’
							ἐδάφει <br class="lb"/>τινὶ, βέβαια θεμέλια βάλλεσθαι τῆς σαρκώσεως. </p>
                  </section>
                  <section id="body-1-1-42" class="div textpart chapter level4">
                    <blockquote class="quote lemma">Τὸ δὲ πῦον ἄριστον λευκόν τε εἶναι καὶ ὁμαλὸν καὶ λεῖον
							<br class="lb"/>καὶ ὡς ἥκιστα δυσῶδες, τὸ δὲ ἐναντιώτατον τουτέου <br class="lb"/>κάκιστον.</blockquote>
                    <p class="p autofirst">Ὅτι μὲν ὡς ἥκιστα δυσῶδες εἶναι προσήκει τὸ πῦον <br class="lb"/>ἄντικρυς δῆλον. ἡ γὰρ
							ὑπερβάλλουσα δυσωδία σήψεώς <br class="lb"/>ἐστιν, οὐ πέψεως σημεῖον. ὅτι δὲ καὶ λευκὸν, ἐὰν μὲν
							τὴν <br class="lb"/>γένεσιν αὐτοῦ μάθοις, ἐπιστήσει σε ὁ λόγος ἐπὶ τοῖς προαποδεδειγμένοις
							<br class="lb"/>ἑτέρωθι. ἅπαντα γὰρ ἐν ἅπασιν ἀποδεικνύειν <br class="lb"/>ἀδολεσχίας ἐστὶ μᾶλλον ἢ
							διδασκαλίας ἴδιον. ἔστι δὲ τὰ ﻿
<a class="pb" href="#pb106" id="pb106">[p. 106]</a>
 δι’ ἑτέρων πραγματειῶν ἀποδεδειγμένα
							ταυτί. κατὰ μὲν γὰρ <br class="lb"/>τὴν περὶ τῶν φυσικῶν δυνάμεων βίβλον, ὅτι μία τίς ἐστιν
							<br class="lb"/>αὐτῶν καὶ ἀλλοιωτικὴ δύναμις, ἥτις καὶ τὴν ἐν γαστρὶ καὶ <br class="lb"/>τὴν ἐν ἥπατι
							ἐργάζεται πέψιν, μεταβαλλομένης τῆς τροφῆς, <br class="lb"/>ἐν ἥπατι μὲν εἰς αἷμα, κατὰ δὲ τὴν
							κοιλίαν εἰς ἐπιτήδειον <br class="lb"/>αἵματι χυμὸν, ὅτι τε τῶν τοῦ ζώου μορίων ἕκαστον εἰς τὴν
							<br class="lb"/>ἑαυτοῦ φύσιν ἄγει τὸν αὐτῷ πλησιάζοντα χυμόν. ἡ γὰρ <br class="lb"/>ἐσχάτη πέψις ἐν τῷ
							προστίθεσθαί τε καὶ ἐξομοιοῦσθαι τὸ <br class="lb"/>τρέφον τῷ τρεφομένῳ γίνεται. δῆλον οὖν ὅτι
							προπαρασκευάζεται <br class="lb"/>χρόνῳ πλείονι πρὸς ταύτην τὴν ὁμοίωσιν. ἐλέχθη <br class="lb"/>δὲ καὶ ἐν
							τοῖς περὶ σπέρματος ὡς ἐν τοῖς τῶν ἀγγείων <br class="lb"/>χιτῶσιν, ὑφ’ ὧν οἱ ὄρχεις τρέφονται,
								<span class="milestone">618</span>πολλάκις φαίνεται <br class="lb"/>ἐναργῶς προμεταβεβλημένον
							ἤδη τὸ αἷμα πρὸς τὴν <br class="lb"/>τοῦ σπέρματος γένεσιν. οὐ γὰρ οὐδ’ αὐτοὺς τῶν ἀγγείων
							<br class="lb"/>τοὺς χιτῶνας εἰκὸς ὑπ’ ἄλλου τινὸς τρέφεσθαι καὶ καλοῦσιν <br class="lb"/>ἔνιοι τῶν ἰατρῶν
							τοιαύτην ὑγρότητα θορώδη. διὸ <br class="lb"/>καὶ τὸ σπέρμα αὐτὸ θορὸν ὀνομάζουσι καὶ μάλιστα
							ὅσοι τὴν <br class="lb"/>δύναμιν αὐτοῦ σπέρμα καλοῦσιν, οὐ τὴν σωματικὴν οὐσίαν. 
<a class="pb" href="#pb107" id="pb107">[p. 107]</a>

							ἀλλὰ μὴν καὶ ὅτι τὰς φλεγμονὰς ἐργάζεται τὸ κατασκῆψαν <br class="lb"/>αἷμα τοῖς φλεγμήνασι
							μορίοις, ὡς ἐν ἀρχῇ μὲν <span class="milestone">134</span>αὐτὰ <br class="lb"/>μόνα τὰ ἀγγεῖα
							πληρῶσαί τε καὶ διατεῖναι· μετὰ ταῦτα δὲ <br class="lb"/>καὶ τὰς παρακειμένας αὐτοῖς κενὰς χώρας,
							πολλὰς καὶ μικρὰς <br class="lb"/>οὔσας καθ’ ἕκαστον μόριον, ἐν τῷ περὶ τῶν παρὰ φύσιν <br class="lb"/>ὄγκων
							δέδεικται. λέλεκται δὲ κἀν τῷ περὶ τῆς ἀνωμάλου <br class="lb"/>δυσκρασίας. τοῦτο γοῦν τὸ αἷμα
							κατὰ μικρὰ μόρια <br class="lb"/>παρεσπαρμένον τοῖς φλεγμαίνουσι μορίοις, ὡς ἂν ἔξω τῶν
							<br class="lb"/>ἰδίων ἀγγείων γεγενημένον, ἐπανελθεῖν μὲν εἰς τὴν ἀρχαίαν <br class="lb"/>φύσιν οὐκέτι
							δύναται. μεταβάλλεται δὲ καὶ σήπεται, καθότι <br class="lb"/>καὶ πάνθ’ ὅσα θερμαίνεται
							σφοδρότερον ἐν ἀλλοτρίῳ χωρίῳ. <br class="lb"/>ἐὰν μὲν οὖν ἐπὶ πλεῖστον ᾖ ἐξεστηκὸς τῆς οἰκείας
							<br class="lb"/>εὐκρασίας τὸ ἔμφυτον θερμὸν, ὡς ἐν ἀψύχῳ σώματι σήπεται <br class="lb"/>τὸ αἷμα. διασώζοντος
							δ’ αὐτοῦ τινα δύναμιν, ἐπίμικτός <br class="lb"/>τις αὐτοῦ ἡ μεταβολὴ πρός τε τῆς παρὰ φύσιν
							αἰτίας καὶ <br class="lb"/>τῆς κατὰ φύσιν ἀποτελεῖται. σηπούσης μὲν τῆς παρὰ φύσιν <br class="lb"/>αἰτίας,
							πεττούσης δὲ τῆς κατὰ φύσιν. ὁποτέρα δ’ αὐτῶν 
<a class="pb" href="#pb108" id="pb108">[p. 108]</a>
 μᾶλλον κρατήσει, κατ’
							ἐκείνην αὐτὴν ἐξ ἀνάγκης καὶ τὰ <br class="lb"/>γνωρίσματα προσέρχεται, τά τε τῆς χρόας καὶ ὀδμῆς
							καὶ <br class="lb"/>συστάσεως. ἐκ δὲ τούτων, ὡς ἔφην, ἀποδεδειγμένων ἐν ἑτέραις <br class="lb"/>πραγματείαις
							ἀκόλουθόν ἐστι συλλογίσασθαι τὸ καλῶς <br class="lb"/>μεταβεβλημένον εἰς πῦον αἷμα. πρῶτον μὲν μὴ
							σεσῆφθαι, <br class="lb"/>μᾶλλον δὲ πεπέφθαι, δεύτερον δὲ συνεμφαίνεσθαι μέν τι <br class="lb"/>τῆς παρὰ
							φύσιν ἐν αὐτῷ σηπεδόνος, ὀλίγον δ’ εἶναι τοῦτο <br class="lb"/>καὶ, καθάπερ Ἱπποκράτης εἶπεν, ὡς
							ἥκιστα δυσῶδες. τὸ γὰρ <br class="lb"/>ὡς ἥκιστα ταὐτὸν σημαίνει τῷ ὡς ἐλάχιστα· πρὸς τούτοις
							<br class="lb"/>δηλονότι καὶ τὴν χρόαν αὐτοῦ παραπλησίαν εἰκός ἐστι γίνεσθαι <br class="lb"/>τῷ σπέρματι,
							λευκὴν μὲν, οὐ μὴν ἀκριβῶς γε τοιαύτην <br class="lb"/>ὁποία τῆς χιόνος ἐστίν. εἰς γὰρ τὴν τῶν
							στερεῶν σωμάτων <br class="lb"/>ἄγεται χρόαν ὑπὸ τῆς φύσεως ἀκριβῶς μὲν τὸ <br class="lb"/>σπέρμα, μετρίως
							δὲ τὸ πῦον, ἐπειδὴ τῷ μὲν σπέρματι τῆς <br class="lb"/>παρὰ φύσιν αἰτίας οὐδὲν μέμικται, τῷ πύῳ
							δ’ οὐκ ἀεὶ μὲν <br class="lb"/>ἴσον, ὡς ἐῤῥέθη, μέμικται δ’ οὖν τι πάντως, ἔξω τῶν οἰκείων
							<br class="lb"/>ὀργάνων γενομένου τοῦ αἵματος. αὕτη μὲν οὖν ἡ αἰτία 
<a class="pb" href="#pb109" id="pb109">[p. 109]</a>
 τοῦ λευκὸν
							γίνεσθαι τὸ σπέρμα καὶ τὸ πῦον. ὁμοιοῦται <br class="lb"/>γάρ πως τοῖς στερεοῖς σώμασι καὶ τὸ
							πῦον, ἅπερ ἐστὶν οἵ <br class="lb"/>τε τῶν ἀγγείων χιτῶνες καὶ τὰ νεῦρα καὶ οἱ σύνδεσμοι καὶ
							<br class="lb"/>οἱ ὑμένες, οἵ τε χόνδροι καὶ τὰ ὀστᾶ. ἡ δ’ αὐτὴ καὶ τοῦ <br class="lb"/>τὸ ὑφιστάμενον ἐν
							τοῖς οὔροις λευκὸν ὑπάρχειν αἰτία. καὶ <br class="lb"/>γὰρ καὶ τοῦτο τῷ πύῳ τὴν γένεσιν ἀνάλογον
							ἔχει, μεταξὺ <br class="lb"/>τεταγμένην ἐκείνου τε καὶ τῶν κατὰ φύσιν χυμῶν. ὅσον <br class="lb"/>γὰρ τῆς
							τροφῆς ἐν τῇ τοῦ αἵματος γενέσει τὴν ἀπὸ τῆς <br class="lb"/>φύσεως ἐνέργειαν ἐξέφυγε, τοῖς
							οὔροις ὑφίσταται, οὔθ’ ὡς <br class="lb"/>τὸ αἷμα μεταβληθὲν ὑπ’ αὐτῆς οὔθ’ ὡς τὸ πῦον τῆς παρὰ
							<br class="lb"/>φύσιν αἰτίας ἐν τῇ γενέσει μεταλαβόν. </p>
                  </section>
                </section>
                <a class="pb" href="#pb110" id="pb110">[p. 110]</a>
                <section id="body-1-2" class="div textpart book level3">
                  <section id="body-1-2-1" class="div textpart chapter level4">
                    <h4 class="head textpart">ΙΠΠΟΚΡΑΤΟΥΣ ΠΡΟΓΝΩΣΤΙΚΟΝ <br class="lb"/>ΚΑΙ ΓΑΛΗΝΟΥ ΕΙΣ ΤΑΥΤΟ <br class="lb"/>ΥΠΟΜΝΗΜΑ Β.<a class="bookmark" href="#body-1-2-1"> §</a></h4>
                    <blockquote class="quote lemma"><span class="milestone">619</span>Οἱ δὲ ὕδρωπες οἱ ἐκ τῶν ὀξέων νουσημέτων πάντες
							<br class="lb"/>κακοί. οὔτε γὰρ τοῦ πυρὸς ἀπαλλάσσουσιν, ἐπώδυνοί <br class="lb"/>τέ εἰσι κάρτα καὶ
							θανατώδεες. ἄρχονται δὲ οἱ πλεῖστοι <br class="lb"/>μὲν ἀπὸ τῶν κενεώνων καὶ τῆς ὀσφύος, οἱ δὲ
							ἀπὸ <br class="lb"/>τοῦ ἥπατος.</blockquote>
                    <p class="p autofirst">Κατὰ μὲν τὴν ἀρχὴν τοῦ συγγράμματος αὐτὸς ἔφη, <br class="lb"/>σκέπτεσθαι δὲ ὧδε χρὴ ἐν τοῖς
							ὀξέσι νοσήμασι, πρῶτον μὲν 
<a class="pb" href="#pb111" id="pb111">[p. 111]</a>
 τὸ πρόσωπον τοῦ νοσέοντος, εἰ ὅμοιόν ἐστι
							τοῖσι τῶν ὑγιαινόντων. <br class="lb"/>ὅθεν ἔνιοί φασιν οὐ περὶ τοῦ νεκρώδους προσώπου <br class="lb"/>μόνον
							ὡς ἐν ὀξεῖ νοσήματι, ἀλλὰ περὶ τῶν ἑξῆς ἁπάντων <br class="lb"/>γεγονέναι τὸν λόγον αὐτῷ, μηδὲ τὸ
							κατὰ τὴν τελευτὴν <br class="lb"/>τοῦ συγγράμματος εἰρημένον ἀναγνόντες ἔνθα φησί· ταῦτα <br class="lb"/>δὲ
							λέγω περὶ τῶν ὀξέων· νοσημάτων καὶ ὅσα ἐκ τούτων γίνεται. <br class="lb"/>καὶ μέντοι καὶ φαίνεται
							περί τε τῶν ἐμπυημάτων <br class="lb"/>εἰρηκὼς ἔμπροσθεν οὐ μόνον ἐκείνων ὅσα κατὰ τὴν εἰκοστὴν
							<br class="lb"/>ἡμέραν ῥήγνυσθαι πέφυκεν, ἀλλὰ καὶ τῶν εἰς τὴν <br class="lb"/>τριακοστήν τε καὶ
							τεσσαρακοστὴν καὶ ἑξηκοστὴν ἀφικομένων, <br class="lb"/>ἔτι τε πρόσθεν ὑπὲρ τῶν ἄχρι τῆς
							τεσσαρακοστῆς ἡμέρας <br class="lb"/>ἐκτεινομένων νοσημάτων, ἔνθα φησίν· εὔπνοιαν δὲ χρὴ κάρτα
							<br class="lb"/>νομίζειν μεγάλην δύναμιν ἔχειν εἰς σωτηρίαν, ἐν ἅπασι τοῖσιν <br class="lb"/>ὀξέσι
							νουσήμασι, ὁκόσα σὺν πυρετοῖς τέ ἐστι καὶ ἐν <br class="lb"/>τεσσαράκοντα ἡμέρῃσι κρίνεται. καὶ
							νῦν ἄντικρυς εἷπεν, <br class="lb"/>οὐ περὶ πάντων ὑδρώπων ποιούμενος τὸν λόγον, ἀλλ’ ὅσοι
							<br class="lb"/>περ ἂν αὐτῶν ἐκ τῶν ὀξέων νοσημάτων γένωνται. καὶ περὶ <br class="lb"/>μὲν τῶν ἐμπύων τε καὶ
							φθινωδῶν καὶ ἐν τοῖς ἑξῆς ἐρεῖ 
<a class="pb" href="#pb112" id="pb112">[p. 112]</a>
 καὶ πρὸς τούτοις ἔτι καὶ περὶ τεταρταίων
							ὁμολογουμένων <br class="lb"/>καὶ τούτων χρονίων νοσημάτων. οἱ γοῦν ἐκ τῶν ὀξέων νοσημάτων
							<br class="lb"/>ὕδρωπες ὅτι πάντες εἰσὶ κακοὶ μήτε τὸν πυρετὸν <br class="lb"/>παύοντες. ὀδυνηροί τε
							διαμένοντες, αὐτὸς εἶπεν. ἐδίδαξε δὲ <br class="lb"/>καὶ τὰς γενέσεις αὐτῶν, ἥπατος μὲν ἄντικρυς
							ὀνομαστὶ μνημονεύσας, <br class="lb"/>ἑνὶ δὲ κοινῷ λόγῳ τῶν ἐν τοῖς κενεῶσι μορίων, <br class="lb"/>ἅπερ
							ἐστὶ νῆστις καὶ μεσεντέριον, ἔντερά τε λεπτά. προσαγορεύειν <br class="lb"/>γὰρ εἰκός ἐστιν αὐτὸν
							ἐκεῖνα τὰ μόρια κενεῶνας, <br class="lb"/>ὅσα μεταξὺ τῆς τε τοῦ θώρακος ἐσχάτης πλευρᾶς ἐστι καὶ
							<br class="lb"/>τοῦ τῆς λαγόνος ὀστοῦ. <span class="milestone">620</span>καὶ γάρ τοι καὶ κενὸν
							ἅπαν <br class="lb"/>φαίνεται τοῦτο τὸ χωρίον, εἰ παραβάλλοις αὐτὸ τοῖς ἄνωθεν <br class="lb"/>αὐτοῦ μέρεσι
							καὶ κάτωθεν ὀστώδεσιν ὑπάρχουσιν ἀμφοτέροις. <br class="lb"/>ἔστι δὲ καὶ λαπαρὸν ἅπαν τοῦτο τὸ
							μόριον, ὅταν <br class="lb"/>γε μὴ πρὸ ὀλίγου τις ἐμπεπλησμένος ᾖ σιτίων τε καὶ ποτῶν. <br class="lb"/>καί
							μοι δοκεῖ καὶ ὁ ποιητὴς αὐτὰ ταῦτα τὰ μόρια <br class="lb"/>τοῦ σώματος ὀνομάζειν λαπάρας.
							ὑδρώπων μὲν οὖν ἁπάντων <br class="lb"/>ἡ κοινὴ γένεσις ἀποτυχία τοῦ τῆς αἱματώσεως ἔργου 
<a class="pb" href="#pb113" id="pb113">[p. 113]</a>
 γίνεται. καθάπερ γὰρ καὶ ἐν γαστρὶ πέττεται τὰ σιτία, <br class="lb"/>κατὰ τὸν αὐτὸν
							τρόπον ἐν ἥπατι καὶ φλεψὶν ἡ ἐν τῇ κοιλίᾳ <br class="lb"/>προπεφθεῖσα τροφή. καὶ μέντοι καὶ ὡς ἐν
							τῇ κοιλίᾳ <br class="lb"/>ποτὲ μὲν ἧττον ἀποτυγχάνεται τὸ τῆς πέψεως ἔργον, ἔστιν <br class="lb"/>ὅτε δὲ
							μᾶλλον, οὕτω κἀν τῷ ἥπατι. πάσχει γὰρ τὸ ἧπαρ <br class="lb"/>ἐνίοτε μὲν αὑτὸ καθ’ αὐτὸ πρῶτον,
							ὥσπερ καὶ ἡ γαστὴρ, <br class="lb"/>ἐνίοτε δὲ κατὰ συμπάθειαν ἑτέρων μορίων. εὔδηλον οὖν ὅτι
							<br class="lb"/>τὰ πάντα συμπαθοῦντα ἀλλήλοις ἢ τῷ γειτνιᾷν ἢ τῷ κοινωνίαν <br class="lb"/>ἔχειν μεγάλην
							κατὰ τὰ ἀγγεῖα καὶ νεῦρα πάσχει. οὕτω <br class="lb"/>τοίνυν καὶ τὸ ἧπαρ διά τε φλεβῶν μεγάλων
							συνῆφθαι φαίνεται <br class="lb"/>καὶ σπληνὶ καὶ γαστρὶ καὶ ἐντέροις, ἥ τε θέσις αὐτῶν <br class="lb"/>οὕτω
							πλησίον ὡς ἔνια μὲν ἅπτεσθαι, τινὰ δὲ ὀλίγου <br class="lb"/>δεῖν ψαύειν αὐτοῦ. σπληνὸς μὲν οὖν
							οὐκ ἐμνημόνευσεν ὁ <br class="lb"/>Ἱπποκράτης, ἐπειδὴ περὶ τῶν ὀξέων νοσημάτων ὁ λόγος ἦν
							<br class="lb"/>αὐτῷ. φαίνεται δὲ τοῦτο τὸ σπλάγχνον, ὅταν ἐν χρονίοις <br class="lb"/>νοσήμασι σκιῤῥώδη
							λάβῃ διάθεσιν, εἰς συμπάθειάν τε τὸ <br class="lb"/>ἧπαρ ἄγειν, ὑδέρους τε δι’ ἐκείνου μέσου τῷ
							παντὶ σώματι <br class="lb"/>κατασκευάζειν. ἥπατος δὲ καὶ τῶν κενεώνων μέμνηται καὶ 
<a class="pb" href="#pb114" id="pb114">[p. 114]</a>

							διδάσκει τὰς διαφορὰς τῶν ἐπ’ αὐτῶν γινομένων ὑδέρων, <br class="lb"/>ὡς διὰ τῆς ἑξῆς λέξεως
							ἔσται δῆλον. </p>
                  </section>
                  <section id="body-1-2-2" class="div textpart chapter level4">
                    <blockquote class="quote lemma"><span class="milestone">135</span>Οἷσι μὲν οὖν ἀπὸ τῶν κενεώνων καὶ τῆς ὀσφύος
							<br class="lb"/>αἱ ἀρχαὶ γίνονται τῶν ὑδρώπων, οἵ τε πόδες οἰδέουσι <br class="lb"/>καὶ διάῤῥοιαι
							πολυχρόνιοι ἴσχουσιν, οὔτε τὰς ὀδύνας λύουσαι <br class="lb"/>τὰς ἐκ τῶν κενεώνων τε καὶ τῆς
							ὀσφύος, οὔτε τὴν <br class="lb"/>γαστέρα λαπάσσουσαι.</blockquote>
                    <p class="p autofirst">Τὸ μὲν οὖν οἰδεῖν τοὺς πόδας ἁπάντων κοινὸν ὑδέρων· <br class="lb"/>ἀμέλει καὶ τοῖς ἐφ’ ἥπατι
							συνεδρεύειν αὐτό φησι. γινώσκομεν <br class="lb"/>δ’ ὅτι καὶ τοῖς ἐπὶ σπληνὶ καὶ ἁπλῶς ἅπασι τοῖς
							<br class="lb"/>ἄλλοις. τὸ δὲ τῆς διαῤῥοίας· ἴδιον ἐξαίρετόν ἐστι τοῖς ἐπὶ <br class="lb"/>κενεῶσιν ὑδέροις,
							ὅσοι τῆς νήστεως ἢ τοῦ μεσεντερίου <br class="lb"/>φλεγμαινόντων γίνονται. μάλιστα γὰρ δὴ τούτοις
							ἀκρατεῖς <br class="lb"/>αἱ φλέβες εἰσὶ, δι’ ὧν ἕλκει τὸ ἧπαρ εἰς αὑτὸ τὴν τροφὴν, 
<a class="pb" href="#pb115" id="pb115">[p. 115]</a>

							ὥστ’ οὔθ’ ὑπηρετεῖν τῷ σπλάγχνῳ πρὸς τὴν ἀνάδοσιν, οὔτε <br class="lb"/>μένειν ἐν τῇ νήστει καὶ
							τοῖς λεπτοῖς ἐντέροις τὴν τροφήν. <br class="lb"/>κἂν εἰ ἀῤῥωστοῦντα τύχῃ βαρυνόμενα πρὸς αὐτῆς,
							ὠθεῖ <br class="lb"/>κάτω παραχρῆμα πᾶσαν αὐτὴν, καὶ αὕτη τῆς διαῤῥοίας <br class="lb"/>αἰτία. καὶ δὴ καὶ
							διαφθείρεσθαι τὴν τροφὴν ἀθροίζεσθαί <br class="lb"/>τε πολὺ τὸ χολῶδες εἰκός ἐστι διὰ τὴν τῶν
							φλεγμαινόντων <br class="lb"/>μορίων θερμότητα. δῆξις οὖν οὐ σμικρὰ γίνεται διὰ ταῦτα <br class="lb"/>τοῖς
							ἐντέροις, ἐρεθίζουσα πρὸς τὴν ἀπόκρισιν τῶν περιεχομένων <br class="lb"/>ἐν αὐτοῖς, καὶ αὕτη
							πάλιν αἰτία δευτέρα τῆς διαῤῥοίας <br class="lb"/>ἐστίν. εἰκότως δ’ αὐτάς φησιν οὔτε τὰς ὀδύνας
							<br class="lb"/>παύειν οὔτε λαπάττειν, τουτέστι κενοῦν καὶ προστέλλειν τὰ <br class="lb"/>τῆς γαστρὸς
							οἰδήματα, δηλῶν <span class="milestone">621</span>κἀν τούτοις ὅτι μετ’ <br class="lb"/>ὀδύνης
							ἐκκρίνουσιν, ὅτι τε τὸ ὑπογάστριον ὅλον αὐτοῖς εἰς <br class="lb"/>ὄγκον ἐξαίρεται. τὰς μὲν γὰρ
							ὀδύνας ἀναγκαῖόν ἐστι γίνεσθαι <br class="lb"/>διά τε τὰς φλεγμονὰς καὶ τὰς δήξεις. τὴν γαστέρα
							<br class="lb"/>δ’ ὅλην ἐξαίρεσθαι τῶν ἐντέρων πληρουμένων πνεύματος <br class="lb"/>φυσώδους, οὖ τὴν μὲν
							γένεσιν εὔλογόν ἐστιν ἕπεσθαι ταῖς 
<a class="pb" href="#pb116" id="pb116">[p. 116]</a>
 ἀπεψίαις. τὸ δὲ οὐ μένειν ἔνδον
							ἀῤῥωστίᾳ τῆς περισταλτικῆς <br class="lb"/>δυνάμεως τῶν ἐντέρων γίνεται. </p>
                  </section>
                  <section id="body-1-2-3" class="div textpart chapter level4">
                    <blockquote class="quote lemma">Ὁκόσοισι δὲ ἀπὸ τοῦ ἥπατος οἱ ὕδρωπες γίνονται, βῆχές <br class="lb"/>τε
							καὶ θυμὸς ἐγγίνεται αὐτέοισι καὶ οὐδὲν ἀποπτύουσιν <br class="lb"/>ἄξιον λόγου καὶ οἱ πόδες
							οἰδέουσι καὶ ἡ γαστὴρ οὐ διαχωρέει, <br class="lb"/>εἰ μὴ σκληρά τε καὶ πρὸς ἀνάγκην καὶ περὶ τὴν
							<br class="lb"/>κοιλίην γίνεται οἰδήματα, τὰ μὲν ἐπὶ δεξιὰ, τὰ δὲ ἐπ’ <br class="lb"/>ἀριστερὰ ἱστάμενά τε
							καὶ καταπαυόμενα.</blockquote>
                    <p class="p autofirst">Θυμὸν εἴρηκε νῦν τὴν προθυμίαν ἣν ἴσχουσι πρὸς τὸ <br class="lb"/>βήττειν, ἐρεθιζόμενοι μὲν ὡς
							πρὸς τὸ σύμπτωμα, παραχρῆμα <br class="lb"/>δὲ αὐτοῦ παυόμενοι καὶ μόνον ἀρχῆς τοῦ βήττειν
							<br class="lb"/>πειρώμενοι. ὁ γὰρ τοῦ ἥπατος ὄγκος ἐγκείμενος ταῖς φρεσὶ <br class="lb"/>στενοχωρίαν
							ἐργάζεται τῷ πνεύμονι. παραπλησίας οὖν διαθέσεως <br class="lb"/>γινομένης τῇ κατὰ τὰς ὄντως αὐτῷ
							στενοχωρίας, 
<a class="pb" href="#pb117" id="pb117">[p. 117]</a>
 δι’ ἃς φλεγμαίνων τε καὶ καταῤῥοϊζόμενος ἐκ τῆς κεφαλῆς
							<br class="lb"/>πάσχει. προθυμοῦνται μὲν βήττειν, ἐλπίζοντες ἐκ τοῦ κενῶσαι <br class="lb"/>τὸ λυποῦν
							ἰάσασθαι τὴν στενοχωρίαν. ἀρξάμενοι δὲ <br class="lb"/>αὐτοῦ παραχρῆμα παύονται διὰ τῆς πείρας
							αὐτῆς εἰς γνῶσιν <br class="lb"/>ἀκριβεστέραν ἀφικνούμενοι τῆς διαθέσεως, αἰσθανόμενοί <br class="lb"/>τε
							σφῶν αὐτῶν ὅτι μάτην ἤλπισαν. ἀλλὰ καὶ ἡ φύσις <br class="lb"/>αὐτὴ καθ’ αὑτὴν ἐπάγει βῆχα, τὰς
							ἐμφράξεις τοῦ πνεύμονος <br class="lb"/>ἐκκαθαίρουσα, κἂν ἡμεῖς μὴ προαιρώμεθα βήττειν· ὥστ’
							<br class="lb"/>ἐργῶδες εἷναι πολλάκις ἀντισχεῖν τε καὶ κωλῦσαι τὸ σύμπτωμα. <br class="lb"/>νῦν οὖν ὁπότε
							διὰ τὴν στενοχωρίαν ἐπὶ τὸ βήττειν <br class="lb"/>οἱ κάμνοντες ἔρχονται μάτην, ὡς ὀνησόμενοί τι
							τὴν ἐκ <br class="lb"/>τῆς φυσικῆς δυνάμεως ὑπηρεσίαν οὐκ ἔχοντες αὐτίκα παύονται. <br class="lb"/>διὰ ταῦτα
							μὲν γὰρ ἡ προθυμία γίνεται τοῖς οὕτω <br class="lb"/>κάμνουσι τοῦ βήττειν. ἀπολείπει δ’ αὐτοὺς ἐν
							τάχει τοὔργον, <br class="lb"/>ὡς ἂν μηδὲν ἀποπτύοντας ἄξιον λόγου. ἀλλὰ τοσοῦτον <br class="lb"/>ὅσον εἰς
							τὰς τραχείας ἀρτηρίας ὀῤῥῶδές τε καὶ λεπτὸν ἐκ <br class="lb"/>τῶν περιεχόντων ἀγγείων τὸ ὀῤῥῶδες
							αἷμα συνθλίβεται δίκην <br class="lb"/>ἱδρῶτός τινος ταῦτ’ οὖν οἱ ἀπὸ τοῦ ἥπατος ὕδρωπες 
<a class="pb" href="#pb118" id="pb118">[p. 118]</a>
 ἀφορίζονται τῶν προειρημένων, ἔτι τε τῇ βραχύτητι καὶ τῇ <br class="lb"/>σκληρότητι
							τῶν ὑπερχομένων κάτω. διερεθίζονται γὰρ ἐκεῖνοι <br class="lb"/>πεπονθότων αὐτοῖς ἤτοι τῶν
							ἐντέρων ἢ τοῦ μεσεντερίου. <br class="lb"/>τοῖς δ’ ἀπὸ τοῦ ἥπατος ὑδεριῶσιν, ὡς ἂν ἀπαθῶν
							<br class="lb"/>ὄντων τούτων, οὔτε διαφθειρομένης τῆς τροφῆς οὔτε βαρυνομένων <br class="lb"/>ὑπ’ αὐτῆς τῶν
							μορίων, ἔῤῥωνται γὰρ καὶ οὐ γίνονται <br class="lb"/>διάῤῥοιαι, μένει πλεῖον αὐτόθι τὰ τῆς τροφῆς
							λείψανα, <br class="lb"/>τὸ μέν τι διαπέμποντα πρὸς τὴν ἐντὸς τοῦ περιτοναίου <br class="lb"/>χώραν, τὸ δέ
							τι καὶ τῇ φλεγμονῇ τοῦ ἥπατος οἷον ἐξοπτώμενα, <br class="lb"/>καὶ μέντοι καὶ τὸ δέρμα πᾶν
							αὐτοῖς, ὡς ἂν ὑπὸ <br class="lb"/>φλεγματώδους αἵματος τρεφόμενον, οἰδαλέον τε γίνεται καὶ
							<br class="lb"/>εἰ πιέσαις αὐτὸ τῷ δακτύλῳ, παραχρῆμα μὲν φαίνεται κοῖλον, <br class="lb"/>ὀλίγον δ’ ὕστερον
							εἰς τὴν ἔμπροσθεν ἐπανερχόμενον <br class="lb"/>κατάστασιν. οὐ μὴν εὐθέως ἐξ ἀρχῆς ἅμα τῇ
							μεταπτώσει <br class="lb"/>τῆς ὀξύτητος εἴωθε γίνεσθαι τὸ τοιοῦτον, ἀλλ’ οἱ μὲν πόδες
							<br class="lb"/>οἰδίσκονται πρῶτοι, ποῤῥωτάτω τῶν θερμοτάτων μορίων <br class="lb"/>ὄντες. <span class="milestone">622</span>ἐπαναβαῖνον δὲ τὸ σύμπτωμα καὶ περὶ τὴν <br class="lb"/>κοιλίαν πᾶσαν
							τὴν αὐτὴν ἐργάζεται διάθεσιν, ὥστε εἰ πιέσας <br class="lb"/>τὸ οἴδημα δακτύλῳ κοιλαίνεσθαί τε
							καὶ οἶον βοθροῦσθαι 
<a class="pb" href="#pb119" id="pb119">[p. 119]</a>
 τὸν τόπον, εἶτ’ ὀλίγον ὕστερον εἰς τὴν ἔμπροσθεν
							<br class="lb"/>ἐπανέρχεσθαι κατάστασιν. ὅπερ Ἱπποκράτης εἶπε καὶ περὶ <br class="lb"/>τὴν κοιλίην οἰδήματα
							γίνεται ἱστάμενά τε καὶ καταπαυόμενα. <br class="lb"/>δύναιτο δ’ ἂν εἰρηκέναι τοῦτο καὶ περὶ τῆς
							πρώτης <br class="lb"/>γενέσεως αὐτῶν ἔτι. καὶ γὰρ ἀρχόμενα συνίστασθαι καθίστανται
							<br class="lb"/>πολλάκις, ὡς δόξαι τινὶ πεπαῦσθαι τελέως αὐτά. <br class="lb"/>μετὰ ταῦτα δὲ αὖθις ἐπαίρεται
							καὶ πάλιν δὲ καθίστανται <br class="lb"/>καὶ αὖθις πάλιν ἐπαίρεται. προελθόντος δὲ τοῦ χρόνου
							μένει <br class="lb"/>μηκέτι καθιστάμενα. διαφέρει γε μὴν ταῦτα τῶν προειρημένων <br class="lb"/>ἐν τοῖς
							κενεῶσι, τῷ κοιλαίνεσθαι πιεζόμενα, φλεγματικὴν <br class="lb"/>ἔχοντα τὴν φύσιν, οὐκέτι φυσώδει
							πνεύματι καθάπερ <br class="lb"/>ἐκεῖνα γινόμενα. </p>
                  </section>
                  <section id="body-1-2-4" class="div textpart chapter level4">
                    <blockquote class="quote lemma">Κεφαλὴ δὲ καὶ χεῖρες καὶ πόδες ψυχρὰ ἐόντα κακὸν τῆς <br class="lb"/>τε
							κοιλίης καὶ τῶν πλευρῶν θερμῶν ἐόντων.</blockquote>
                    <a class="pb" href="#pb120" id="pb120">[p. 120]</a>
                    <p class="p autofirst">Ἐν μὲν τοῖς χρονίοις νοσήμασι καὶ μάλιστα χειμῶνος <br class="lb"/>καὶ γέρουσιν οὐ μόνον ἐν ταῖς
							εἰσβολαῖς τῶν πυρετῶν, ἃς <br class="lb"/>ἐπισημασίας ὀνομάζουσιν, ἀλλὰ καὶ τοῖς διαλείμμασιν
							οὐδὲν <br class="lb"/>θαυμαστόν ἐστι περιψύχεσθαι τὰ πέρατα τοῦ σώματος, <br class="lb"/>ἄσαρκά θ’ ὑπάρχοντα
							φύσει καὶ ποῤῥωτάτω κείμενα τῶν <br class="lb"/>σπλάγχνων. ἀλλ’ ἐν τούτῳ τῷ βιβλίῳ περὶ τῶν
							χρονίων <br class="lb"/>νοσημάτων οὐκ ἔστιν ὁ λόγος αὐτῷ. τὸ τοίνυν ἐν τοῖς ὀξέσι
							<br class="lb"/>καταψύχεσθαι ταῦτα τὰ μόρια κατὰ τὴν ἐναντίαν διάθεσιν <br class="lb"/>ὡς τὸ πολὺ γίνεται
							τῆς ἐν τοῖς χρονίοις ἐργαζομένης <br class="lb"/>τὸ σύμπτωμα τοῦτο. κατ’ ἐκεῖνα μὲν γὰρ οὐκ
							ἐξικνεῖται <span class="milestone">136</span>
							<br class="lb"/>μέχρι τῶν ἄκρων τοῦ ζώου μορίων ἡ ἔμφυτος θερμότης <br class="lb"/>ὑπ’ ἀῤῥωστίας. ἐν δὲ τοῖς
							ὀξέσι διὰ μέγεθος τῆς <br class="lb"/>τῶν σπλάγχνων φλεγμονῆς· ὀλίγον μέντοι τῆς αἱματώδους
							<br class="lb"/>οὐσίας εἰς ὅλον ἥκει τὸ σῶμα. πλεῖστον δὲ αὐτῆς ἐν τοῖς <br class="lb"/>φλεγμαίνουσι
							κατακλείεται καὶ διὰ τοῦτο τὰ μέσα μόρια τοῦ <br class="lb"/>σώματος, ἅπερ ἐστὶ θώραξ τε καὶ
							γαστὴρ, ἱκανῶς φαίνεται <br class="lb"/>θερμά. γίνεταί γε μὴν ἐνίοτε ἐν τοῖς ὀξέσιν ἐπισημασία
							<br class="lb"/>μετὰ ῥίγους ἢ ψύξεως οὐ μόνα τὰ πέρατα τοῦ σώματος, 
<a class="pb" href="#pb121" id="pb121">[p. 121]</a>
 ἀλλὰ αὐτὸ καὶ
							τὸ περὶ θώρακα καὶ τὴν γαστέρα δέρμα ψυχρὸν <br class="lb"/>ἐργαζομένη. αὕτη μὲν οὐδὲν
							ἐνδείκνυται κατὰ τὰ <br class="lb"/>σπλάγχνα φαῦλον. ὅταν δὲ μενόντων θερμῶν τῶν κατὰ
							<br class="lb"/>πλευράς τε καὶ τὴν γαστέρα μορίων ἢ καὶ τοῦ κατὰ φύσιν <br class="lb"/>ἔτι θερμοτέρων
							γεγενημένων ψύχηται τὰ τοῦ σώματος ἄκρα <br class="lb"/>μόρια, μέγεθος φλεγμονῆς ἐνδείκνυται κατὰ
							τὰ σπλάγχνα <br class="lb"/>καὶ τάχα βέλτιόν ἐστιν ἀκοῦσαι τὸ θερμῶν ἐόντων ἐπί τε <br class="lb"/>τῆς
							κοιλίας καὶ τῶν πλευρῶν οὕτως εἰρημένον, ὡς ἐπιφανέστερον <br class="lb"/>αὐτῶν τεθερμασμένων ἢ
							ὁπότε. κατὰ φύσιν εἶχον. <br class="lb"/>ἴσμεν δ’ ὅτι καὶ ὁ καλούμενος λειπυρίας πυρετὸς ἐκ τῆς
							<br class="lb"/>τοιαύτης ἰδέας ἐστίν. </p>
                  </section>
                  <section id="body-1-2-5" class="div textpart chapter level4">
                    <blockquote class="quote lemma">Ἄριστον δὲ καὶ ὅλον τὸ σῶμα θερμόν τε εἶναι καὶ μαλθακὸν
							<br class="lb"/>ὁμαλῶς.</blockquote>
                    <p class="p autofirst"><span class="milestone">623</span>Χειρίστην προειρηκὼς κατάστασιν νοσήματος
							<br class="lb"/>εἶναι, ὅταν τῶν μέσων τεθερμασμένων καταψύχεται τὰ πέρατα <br class="lb"/>τοῦ σώματος,
							ἀντιπαραβάλλειν νῦν αὐτῇ τὴν ἀρίστην 
<a class="pb" href="#pb122" id="pb122">[p. 122]</a>
 ἐν ἡμῖν, ἐν ᾗ θερμὸν ὁμαλῶς ἐστιν
							ὅλον τὸ σῶμα μετὰ τοῦ <br class="lb"/>καὶ μαλθακὸν ὁμαλῶς εἶναι, τὸ γὰρ ὁμαλὸν ἀμφοτέρων ἐστι
							<br class="lb"/>κοινόν. ὁμαλῶς μὲν οὖν θερμὸν γίνεται τὸ σῶμα καὶ κατὰ <br class="lb"/>τοὺς διακαεστάτους
							τῶν πυρετῶν, ἀλλὰ δακνῶδές τε καὶ <br class="lb"/>ξηρὸν φαίνεται κατὰ τὰς τοιαύτας διαθέσεις οὐ
							μαλακόν. <br class="lb"/>εἰ δὲ ἅμα τε μαλακὸν εἴη καὶ θερμὸν ὁμαλῶς, ἀρίστην ἐνδείκνυται
							<br class="lb"/>διάθεσιν τοῦ σώματος. </p>
                  </section>
                  <section id="body-1-2-6" class="div textpart chapter level4">
                    <blockquote class="quote lemma">Στρέφεσθαι δὲ χρὴ ῥηϊδίως τὸν ἀλγέοντα καὶ ἐν τοῖσι
							μετεωρισμοῖσιν <br class="lb"/>ἐλαφρὸν εἶναι.</blockquote>
                    <p class="p autofirst">Κεφάλαιον μὲν ἁπάσης προγνώσεώς ἐστι τῶν τεθνηξομένων <br class="lb"/>καὶ σωθησομένων ἡ παραβολὴ
							τῆς τοῦ νοσήματος <br class="lb"/>ἰσχύος πρὸς τὴν τοῦ κάμνοντος δύναμιν. ἰσχυροτέρου μὲν <br class="lb"/>γὰρ
							ὄντος τοῦ νοσήματος τεθνήξεται πάντως ὁ ἄνθρωπος. <br class="lb"/>εἰ δ’ ἀσθενέστερον εἴη τῆς τοῦ
							κάμνοντος δυνάμεως, οὐκ <br class="lb"/>ἂν ἀποθάνοι μηδενὸς ἁμαρτηθέντος· καὶ τοῦτο τὸ κεφάλαιον
								
<a class="pb" href="#pb123" id="pb123">[p. 123]</a>
 αὐτὸς ἔγραψε κατὰ τὸν ἀφορισμὸν οὗ ἡ ἀρχή· συντεκμαίρεσθαι <br class="lb"/>δὲ χρὴ
							καὶ τὸν νοσέοντα, εἰ ἐξαρκέσει τῇ <br class="lb"/>διαίτῃ πρὸς τὴν ἀκμὴν τῆς νούσου. τὸ μὲν οὖν
							κεφάλαιον <br class="lb"/>τοῦτο τῆς προγνωστικῆς θεωρίας ἐστίν. οὐσῶν δὲ δυνάμεων <br class="lb"/>τριῶν κατὰ
							γένος ἐπὶ τρισὶν ἀρχαῖς, ἐγκεφάλῳ καὶ καρδίᾳ <br class="lb"/>καὶ ἥπατι, διὰ τῶν ἐνεργειῶν ἑκάστης
							αὐτῶν ἥ τ’ ἀῤῥωστία <br class="lb"/>καὶ ἡ ῥώμη γνωρίζεται. ἐνέργειαι δὲ τῆς μὲν κατὰ τὸν
							<br class="lb"/>ἐγκέφαλον ἀρχῆς αἱ μὲν ἡγεμονικαὶ κατά τε μνήμας γίνονται <br class="lb"/>καὶ διαλογισμοὺς,
							αἱ δ’ ὑπηρετικαὶ κατά τε τὰς αἰσθήσεις <br class="lb"/>καὶ τὰς καθ’ ὁρμὴν κινήσεις, τῆς δὲ κατὰ
							τὴν καρδίαν <br class="lb"/>αἱ διὰ τῆς τῶν ἀρτηριῶν κινήσεως, τῆς δὲ κατὰ τὸ <br class="lb"/>ἧπαρ αἱ περὶ τὸ
							αἷμα καὶ τοὺς χυμούς. εἰς ταῦτ’ οὖν τὰ <br class="lb"/>κεφάλαια τῆς προγνωστικῆς θεωρίας
							τεμνομένης, ὅ τί περ <br class="lb"/>ἂν ὑφ’ Ἱπποκράτους ῥηθῇ σημεῖον, ἐπισκοπεῖσθαι τίνος ἐστὶ
							<br class="lb"/>γένους· οἷον καὶ νῦν ἐστι τοῦ ῥᾳδίως στρέφεσθαι τὸν κάμνοντα <br class="lb"/>καὶ
							διανιστάμενον ἐλαφρὸν ἑαυτῷ φαίνεσθαι. γνωρίσματα <br class="lb"/>γάρ ἐστι ταῦτα τῆς καθ’ ὁρμὴν
							κινούσης τὸ σῶμα 
<a class="pb" href="#pb124" id="pb124">[p. 124]</a>
 δυνάμεως. ἴσμεν δ’ ὅτι καθ’ ὁρμὴν ἢ κατὰ προαίρεσιν
							<br class="lb"/>ἢ βούλησιν ὀνομάζειν οὐδὲν εἰς τὰ παρόντα διαφέρει· τούτου <br class="lb"/>τοῦ γένους ἦν καὶ
							τὰ περὶ τῆς κατακλίσεως ἔμπροσθεν <br class="lb"/>εἰρημένα κατὰ τὴν ῥῆσιν, ἧς ἡ ἀρχή· κεκλιμένον
							δὲ χρὴ <br class="lb"/>καταλαμβάνεσθαι τὸν νοσέοντα. δείκνυσι μὲν γὰρ ὅτι ἡ <br class="lb"/>τοιαύτη
							κατάκλισις ὥσπερ καὶ ἡ ἀνάῤῥοπος ἐνεργούντων <br class="lb"/>γίνεται τῶν μυῶν. ὀνομάζειν δὲ αὐτὴν
							εἰώθασι τονικήν. <br class="lb"/>εἴρηται δὲ περὶ αὐτῆς ἐπιπλέον ἐν τοῖς περὶ μυῶν κινήσεων.
							<br class="lb"/>ἔλεγε δὲ καὶ ὁ Διοκλῆς ὅτι τὰ σώματα τῶν ζώων <br class="lb"/>συνέστηκεν ἐκ τοῦ φέροντος καὶ
							τοῦ φερομένου. φέρον οὖν <br class="lb"/>ἐστιν ἡ δύναμις, φερόμενον δὲ τὸ σῶμα. καθάπερ οὖν οἱ
							<br class="lb"/>βαστάζοντες φορτίον ἤτοι βαρυνόμενοι πρὸς αὐτοῦ κινοῦνται <br class="lb"/>μόλις ἢ κοῦφον
							εἶναι νομίζοντες ἀλύπως φέρουσιν, οὕτω <br class="lb"/>καὶ ἡ δύναμις ἡ μὲν ἰσχυρὰ ῥᾳδίως τὸ βάρος
							τοῦ σώματος <br class="lb"/>φέρει, ὡς μηδὲν εἰς τὰς κινήσεις τοῦ σώματος βλάπτεσθαι, <br class="lb"/>ἡ δ’
							ἀσθενὴς βαρυνομένη μόγις ἐξαίρει τὰ μόρια τοῦ <br class="lb"/>σώματος. </p>
                  </section>
                  <a class="pb" href="#pb125" id="pb125">[p. 125]</a>
                  <section id="body-1-2-7" class="div textpart chapter level4">
                    <blockquote class="quote lemma"><span class="milestone">624</span>Εἰ δὲ βαρὺς ἐὼν φαίνοιτο τό τε ἄλλο σῶμα καὶ
							<br class="lb"/>τὰς χεῖρας καὶ τοὺς πόδας, ἐπικινδυνότερόν ἐστιν.</blockquote>
                    <p class="p autofirst">Ἐπιχειροῦντι κινεῖσθαι τὰς κατὰ προαίρεσιν ἐνεργείας <br class="lb"/>ἡ τῶν μορίων βαρύτης
							καταφανὴς γίνεται, σκελῶν μὲν ἐν <br class="lb"/>τῷ διανίστασθαι καὶ βαδίζειν ἢ καὶ μεταφέρειν
							ὅλως αὐτὰ <br class="lb"/>πειρᾶσθαι κατακείμενον, οὕτω δὲ καὶ χειρῶν ἐν τῷ λαμβάνειν <br class="lb"/>τι καὶ
							μεθιέναι καὶ μεταφέρειν ἐπιχειρεῖν, ὡσαύτως <br class="lb"/>καὶ τῶν κατὰ τράχηλον καὶ ῥάχιν ἐν τῷ
							μετασχηματίζειν <br class="lb"/>ἐπιχειρεῖν τὸ σῶμα κατὰ ταῦτα τὰ μόρια. καὶ μέγιστόν γε
							<br class="lb"/>τοῦτ’ ἔστι καὶ κυριώτατον ἀῤῥωστίας δυνάμεως σημεῖον ἡ <br class="lb"/>βαρύτης τῶν μορίων οὐ
							πάσης, ὡς εἴρηται πρόσθεν, ἀλλὰ <br class="lb"/>τῆς κατὰ μόνα τὰ νεῦρα καὶ τοὺς μῦς. </p>
                  </section>
                  <section id="body-1-2-8" class="div textpart chapter level4">
                    <blockquote class="quote lemma">Εἰ δὲ καὶ πρὸς τῷ βάρει οἱ ὄνυχες καὶ οἱ δάκτυλοι πελιδνοὶ
							<br class="lb"/>γίνονται, προσδόκιμος ὁ θάνατος παραυτίκα.</blockquote>
                    <a class="pb" href="#pb126" id="pb126">[p. 126]</a>
                    <p class="p autofirst">Δέδεικται μὲν δι’ ἑτέρων ἡμῖν ὅπως ἀλλήλαις αἱ διοικοῦσαι <br class="lb"/>τὸ ζῶον δυνάμεις
							συναπόλλυνται καὶ ὡς ἄχρις οὗ <br class="lb"/>ἡτισοῦν αὐτῶν διασώζεται, ζῇ πάντως ὁ ἄνθρωπος.
							εἰρηκὼς <br class="lb"/>οὖν ὁ Ἱπποκράτης γνωρίσματα τῆς καταλυομένης δυνάμεως, <br class="lb"/>ὑφ’ ἧς οἱ
							μύες κινοῦνται, νῦν αὐτοῖς προστίθησιν <br class="lb"/>ἑτέρας δυνάμεως σβεννυμένης ἴδια
							γνωρίσματα. τὸ γὰρ πελιδνοῦσθαι <br class="lb"/>σημεῖον τοῦ σβέννυσθαι τὴν ἔμφυτον θερμασίαν,
							<br class="lb"/>ἥτις ἀπὸ καρδίας ὁρμᾶται. διὰ τοῦτο τοιγαροῦν οὐχ ἁπλῶς <br class="lb"/>θάνατον ἔφησε δηλοῦν
							τὴν πελιδνότητα προσγινομένην τῷ <br class="lb"/>βάρει τοῦ σώματος, ἀλλὰ παραχρῆμα καὶ οὐκ εἰς
							ἀναβολὴν <br class="lb"/>ἔσεσθαι τοῦτο, ἐπειδὴ τῶν δυνάμεων ἀμφοτέρων νεκρουμένων <br class="lb"/>φαίνεται
							τὰ γνωρίσματα. </p>
                  </section>
                  <section id="body-1-2-9" class="div textpart chapter level4">
                    <blockquote class="quote lemma">Μελαινόμενοι δὲ παντελῶς οἱ δάκτυλοι καὶ οἱ πόδες ἧσσον
							<br class="lb"/>ὀλέθριοι τῶν πελιδνῶν εἰσιν, ἀλλὰ καὶ τὰ ἄλλα σημεῖα <br class="lb"/>σκέπτεσθαι χρή. ἢν γὰρ
							εὐπετέως φέρων φαίνηται τὸ <br class="lb"/>κακὸν ἢ καὶ ἄλλο τι τῶν περιεστηκότων σημείων πρὸς 
<a class="pb" href="#pb127" id="pb127">[p. 127]</a>
 τουτέοισι τοῖσι σημείοισιν ὑποδεικνύει τὸ νούσημα <span class="milestone">137</span>
							<br class="lb"/>ἐς ἀπόστασιν τρέπεσθαι ἐλπὶς, ὥστε τὸν μὲν ἄνθρωπον <br class="lb"/>περιγενέσθαι, τὰ δὲ
							μελανθέντα τοῦ σώματος ἀποπεσεῖν.</blockquote>
                    <p class="p autofirst">Οὐχ ἧσσον ὀλέθριοι τῶν πελιδνῶν ἐχρῆν εἰπεῖν, ἀλλ’ <br class="lb"/>ὡς ἐνίοτε μὲν οὐδ’ ὅλως,
							ἐνίοτε δὲ ἐσχάτως εἰσὶν ὀλέθριοι. <br class="lb"/>καὶ ἴσως ἄν τις ὑπενόησεν ἀγνοεῖν αὐτὸν τοῦτο
							διὰ τὸ μὴ <br class="lb"/>κυρίως χρῆσθαι τῇ λέξει. προσθεὶς δὲ ἑξῆς τὸν διορισμὸν <br class="lb"/>καὶ
							διδάξας σαφῶς ἑκάτερον ὧν εἶπον, εὔδηλός ἐστι γινώσκων <br class="lb"/>μὲν τὸ ἀληθὲς, οὐκ ἀκριβῶς
							δὲ ἑρμηνεύσας. ἐνίοτε <br class="lb"/>γὰρ ἀποσκήμ<span class="milestone">625</span>ματος λόγῳ
							μελαίνεταί τι μόριον, ἐνίοτε <br class="lb"/>δὲ καὶ νεκρώσεως. ὅπως δὲ ἄν τις αὐτὸ τοῦτο
							διαγνοίη, <br class="lb"/>σαφῶς ἐδήλωσεν. ἢν γὰρ εὐπετῶς φέρων φαίνηται τὸ κακὸν, <br class="lb"/>τουτέστιν
							εὐφόρως ὁ κάμνων ἔχῃ, καί τι ἄλλο σημεῖον αὐτῷ <br class="lb"/>παρῇ τῶν σωτηρίων, ἀποσκήμματά
							ἐστιν· εἰ δὲ τὰ ἐναντία, <br class="lb"/>νέκρωσις. </p>
                  </section>
                  <a class="pb" href="#pb128" id="pb128">[p. 128]</a>
                  <section id="body-1-2-10" class="div textpart chapter level4">
                    <blockquote class="quote lemma">Ὄρχεις δὲ καὶ αἰδοῖα ἀνεσπασμένα πόνους ἰσχυροὺς σημαίνει
							<br class="lb"/>καὶ κίνδυνον θανατώδεα.</blockquote>
                    <p class="p autofirst">Φαίνεται τοῖς ὀδυνωμένοις ἀνασπώμενα ταῦτα τὰ μόρια, <br class="lb"/>καθάπερ καὶ τοῖς
							ἀποθνήσκουσι, καὶ λόγον ἔχει. νεκρουμένης <br class="lb"/>γὰρ ἤδη τῆς ζωτικῆς δυνάμεως καὶ διὰ
							τοῦτ’ <br class="lb"/>αὐτὸ ἀποτείνεσθαι μέχρι τῶν περάτων τοῦ σώματος ἀδυνατούσης,
							<br class="lb"/>ὀκλαζούσης δὲ καὶ ἐπὶ τὴν ἑαυτῆς ἀρχὴν συναγομένης, <br class="lb"/>ἀναγκαῖόν ἐστιν ἕπεσθαι
							καὶ τὰ μόρια τῇ δυνάμει <br class="lb"/>καὶ συνέρχεσθαί τε καὶ συνάπτεσθαι πρὸς τὰ μέσα τοῦ
							<br class="lb"/>σώματος. ὅτι δὲ καὶ οἱ πόνοι συστολὴν ἐργάζονται τῆς δυνάμεως <br class="lb"/>εἰς ἑαυτὴν
							ἐμάθομεν ἤδη πολλάκις, ὥστε εἰκότως <br class="lb"/>καὶ δι’ ἐκείνους ἀνασπᾶσθαι τὰ μόρια πρὸς τὴν
							ἀρχήν. </p>
                  </section>
                  <section id="body-1-2-11" class="div textpart chapter level4">
                    <blockquote class="quote lemma">Περὶ δὲ ὕπνων, ὥσπερ καὶ κατὰ φύσιν ξύνηθες ἡμῖν ἐστι,
							<br class="lb"/>τὴν μὲν ἡμέρην ἐγρηγορέναι χρὴ, τὴν δὲ νύκτα καθεύδειν. 
<a class="pb" href="#pb129" id="pb129">[p. 129]</a>
 ἢν δέ εἴη
							τοῦτο μεταβεβλημένον, κάκιον. ἥκιστα δ’ <br class="lb"/>ἂν λυπέοιτο, εἰ κοιμῶτο τὸ πρωῒ ἐς τὸ
							τρίτον μέρος τῆς <br class="lb"/>ἡμέρης. οἱ δ’ ἀπὸ τουτέου τοῦ χρόνου ὕπνοι πονηρότεροί
							<br class="lb"/>εἰσιν.</blockquote>
                    <p class="p autofirst">Οὐ μόνον ὀρθῶς ἀπεφήνατο περὶ τῶν κατὰ τοὺς ὕπνους <br class="lb"/>σημείων, ἀλλὰ καὶ τὴν αἰτίαν
							προσέθηκεν αὐτοῖς, εἰς μὲν τὸ <br class="lb"/>κατὰ φύσιν ἀναφέρων ὅσα χρηστὰ, τὰ δὲ ἐναντία διότι
							<br class="lb"/>παρὰ φύσιν εἰσὶ, διὰ τοῦτο μεμψάμενος. οὕτω δὲ καὶ κατὰ <br class="lb"/>τὸ ἔθος ἔχει. τὸ μὲν
							γὰρ σύνηθες ἀγαθὸν, τὸ δὲ ἀσύνηθες <br class="lb"/>μοχθηρόν. ἀλλ’ ἐπὶ τῶν Ἱπποκράτους χρόνων οὐκ
							<br class="lb"/>ἄλλο μὲν ἦν τὸ κατὰ φύσιν, ἄλλο δὲ τὰ ἔθη, νυνὶ δ’ ἔμπαλιν <br class="lb"/>οἱ πλούσιοι
							δρῶσιν ἐν ἄλλοις τέ τισι καὶ κατὰ τοὺς <br class="lb"/>ὕπνους, τῆς μὲν ἡμέρας κοιμώμενοι, νύκτωρ
							δὲ ἐγρηγορότες. <br class="lb"/>ἐπὶ τούτων οὖν ὡς ἂν παρὰ φύσιν εἰθισμένων ζῇν οὐκ <br class="lb"/>ἀληθής
							ἐστιν ἡ εἰρημένη πρὸς Ἱπποκράτους διδασκαλία. <br class="lb"/>κυριώτερον γὰρ ἔν γε τοῖς νῦν
							χρόνοις ἐστὶ τὸ ἔθος τῆς 
<a class="pb" href="#pb130" id="pb130">[p. 130]</a>
 φύσεως, οὐκ ἐπὶ τῶν πλουσίων γυναικῶν μόνον,
							ἀλλὰ καὶ <br class="lb"/>ἀνδρῶν οὐκ ὀλίγων. </p>
                  </section>
                  <section id="body-1-2-12" class="div textpart chapter level4">
                    <blockquote class="quote lemma">Κάκιστον δὲ μὴ κοιμᾶσθαι μήτε τῆς νυκτὸς μήτε τῆς ἡμέρης·
							<br class="lb"/>ἢ γὰρ ὑπὸ ὀδύνης τε καὶ πόνων ἀγρυπνίη ἢ παραφροσύνη <br class="lb"/>ἔσται ἀπὸ τουτέου τοῦ
							σημείου.</blockquote>
                    <p class="p autofirst"><span class="milestone">626</span>Τὸ μήτε ἡμέρας μήτε νυκτὸς κοιμᾶσθαι τοῖς
							<br class="lb"/>κατατεινομένοις ὑπό τινος ὀδύνης τε καὶ πόνου γίνεται καὶ <br class="lb"/>τοῖς ἀρχομένοις
							παραφρονεῖν. ἀγρυπνίας γάρ ἐστι καὶ αὕτη <br class="lb"/>ποιητικὴ, διὰ ξηρότητα τῆς κατὰ τὸν
							ἐγκέφαλον κράσεως. </p>
                  </section>
                  <section id="body-1-2-13" class="div textpart chapter level4">
                    <blockquote class="quote lemma">Διαχώρημα δὲ ἄριστόν ἐστι τὸ μαλθακόν τε καὶ ξυνεστηκὸς
							<br class="lb"/>καὶ τὴν ὥρην, ἥνπερ καὶ ὑγιαίνοντι ὑπεχώρει, πλῆθος δὲ <br class="lb"/>πρὸς λόγον τῶν
							εἰσιόντων. τοιαύτης γὰρ ἐούσης τῆς διεξόδου <br class="lb"/>ἡ κάτω κοιλίη ὑγιαίνοι ἄν.</blockquote>
                    <a class="pb" href="#pb131" id="pb131">[p. 131]</a>
                    <p class="p autofirst">Ἀπὸ συστάσεως καὶ ποσότητος καὶ χρόνου, καθ’ ὃν <br class="lb"/>ἐκκρίνεται τὰ διαχωρήματα, τὴν
							διάγνωσιν ἐποιήσατο τῶν <br class="lb"/>ἀρίστων διαχωρημάτων, οὐ μὴν τῶν γε κακίστων ἀπὸ τούτων
							<br class="lb"/>μόνων, ἀλλὰ προσέθηκεν αὐτοῖς τά τε ἀπὸ τῆς χρόας <br class="lb"/>γνωρίσματα καὶ τὰ ἀπὸ τῆς
							ὀσμῆς ἔτι τε πρὸς τούτοις <br class="lb"/>τοῦ κατὰ τὴν ἀπόκρισιν συνεζευγμένου ψόφου. σύστασιν
							<br class="lb"/>μὲν οὖν ἔχει τὴν κατὰ φύσιν, ὅσα μήτε σκληρὰ παντελῶς <br class="lb"/>ἐστιν ὡς λιθώδη μήθ’
							ὑγρὰ τελέως ὡς δύνασθαι διαῤῥεῖν, <br class="lb"/>ἀλλὰ μέχρι τοσούτου μαλακὰ μέχρι τοῦ μένειν ἔτι
							συνεστῶτα· <br class="lb"/>ἔστω δ’ αὐτῶν καὶ τὸ πλῆθος ἀνάλογον τῶν ἐδηδεσμένων <br class="lb"/>καὶ ὁ χρόνος
							ἐν ᾧ κενοῦνται συνήθης τῷ κάμνοντι. <br class="lb"/>προσκείσθω δὲ ὅτι καὶ ἡ χροιὰ καὶ ἡ ὀσμὴ
							φυλαττέσθω <br class="lb"/>τῶν κατὰ φύσιν, ἅπερ αὐτὸς ὁ Ἱπποκράτης οὐ <br class="lb"/>προσέγραψεν ὡς ἐξ ὧν
							εἶπε παρὰ φύσιν ἐπινοῆσαί σοι δυναμένῳ <br class="lb"/>καὶ ταῦτα, σύνηθες γὰρ αὐτῷ τοῦτο πολλάκις
							ἐδείξαμεν <br class="lb"/>ὂν ἐκ τῶν ἐναντίων ἐνδείκνυσθαι τὰ ἐναντία, παραλείποντι <br class="lb"/>τὰς
							προσηγορίας αὐτῶν. ὑγιαίνειν δὲ τὴν κάτω <br class="lb"/>κοιλίαν εἶπεν, ὡς πρὸς τὸν θώρακα
							παραβάλλων, ἵνα ἀκούσωμεν 
<a class="pb" href="#pb132" id="pb132">[p. 132]</a>
 αὐτήν τε τὴν γαστέρα καὶ τὴν νῆστιν ἅμα τῷ
							μετ’ <br class="lb"/>αὐτὴν ἐντέρῳ παντὶ κάτω κοιλίην. οὐ μὴν εὐθέως παρὰ <br class="lb"/>φύσιν ἔχειν αὐτὴν
							ἐνδείξεται τἀναντία διαχωρήματα. τοῦτο <br class="lb"/>γὰρ οὔτ’ αὐτὸς εἶπεν οὔτ’ ἄλλως ἀληθές·
							ἐγχωρεῖ γοῦν <br class="lb"/>ὑγιαίνειν μὲν τὰ κατὰ τὴν κάτω κοιλίαν. ἤτοι δ’ ἐξ ἥπατος <br class="lb"/>ἢ
							σπληνὸς εἰς αὐτήν τι συῤῥέον ἀλλοιοῦν οὐ μόνον τὸ <br class="lb"/>χρῶμα τὸ κατὰ φύσιν, ἀλλὰ καὶ
							τὴν σύστασιν καὶ τὴν ὀσμὴν <br class="lb"/>τῶν διαχωρουμένων. ὑπαλλαχθήσεται δ’ ἐνίοτε καὶ τὸ
							πλῆθος <br class="lb"/>αὐτῶν ἐπιμιξίᾳ τῶν καταῤῥεόντων ὑγρῶν, οὐ φυλαχθήσεται <br class="lb"/>δὲ οὐδ’ ὁ
							συνήθης χρόνος τῆς ἀποκρίσεως. τὸ <br class="lb"/>μὲν οὖν ὁμοιότατον τῷ κατὰ φύσιν διαχωρήματι
							γνώρισμά <br class="lb"/>ἐστιν οὐ μόνον τοῦ τὴν κάτω κοιλίαν ὑγιαίνειν, ὅπερ εἶπεν <br class="lb"/>αὐτὸς,
							ἀλλὰ καὶ τοῦ μηδὲν ἐκ τῶν εἰρημένων σπλάγχνων <br class="lb"/>καταῤῥεῖν εἰς αὐτήν, τὸ δὲ παρὰ
							φύσιν ἔχον ἔσθ’ ὅτε μὲν <br class="lb"/>αὐτὰ μόνα τὰ κατὰ τὴν κοιλίαν ἐνδείκνυται πεπονθέναι,
							<br class="lb"/>πολλάκις δὲ καὶ τῶν ἄλλοθεν εἰς αὐτὴν συῤῥεόντων ἔχει <br class="lb"/>γνωρίσματα. καὶ
							πολυειδῆ γε ταῦτα τῷ τὸ ἧπαρ οὐ μόνον <br class="lb"/>ἑαυτοῦ τινα περιττώματα καὶ ἰχῶρας καὶ
							χυμοὺς παρὰ 
<a class="pb" href="#pb133" id="pb133">[p. 133]</a>
 φύσιν εἰς τὴν γαστέρα παραπέμπειν, ἀλλὰ καὶ τοῦ σώματος
							<br class="lb"/>ὅλου. συνάπτεται γὰρ ἡ γαστὴρ δι’ αὐτοῦ πᾶσι τοῖς τοῦ <br class="lb"/>ζώου μορίοις καὶ
							δέχεται δι’ ἐκείνου τὰ περιττώματα αὐτῶν, <br class="lb"/>ἐνίοτε μὲν ὡς ἀποσκήμματα τὸ σύμπαν
							ἐκκαθαίροντα <br class="lb"/>σῶμα, ἐνίοτε δὲ μορίου ἑνὸς ἢ δυοῖν ἢ πλειόνων ἅμα, πολλάκις <br class="lb"/>δὲ
							ὡς συμπτώματα δηλωτικὰ τῶν παθημάτων ἤτοι <br class="lb"/>τοῦ σύμπαντος σώματος ἢ μορίου τινὸς ἤ
							τινων. προσέχωμεν <br class="lb"/>τοίνυν ἐφεξῆς τοῖς λόγοις αὐτοῦ περὶ τούτων διδάσκουσιν. </p>
                  </section>
                  <section id="body-1-2-14" class="div textpart chapter level4">
                    <blockquote class="quote lemma"><span class="milestone">627</span>Ἢν δὲ εἴη ὑγρὸν τὸ διαχώρημα, ξυμφέρει μήτε
							<br class="lb"/>τρύζειν μήτε πυκνόν τι εἶναι καὶ κατ’ <span class="milestone">138</span>ὀλίγον
							ὑποχωρέειν. <br class="lb"/>κοπιῶν γὰρ ἄνθρωπος ὑπὸ τῆς ξυνεχέος ἐξαναστάσεως <br class="lb"/>ἀγρυπνοίη ἄν.
							εἰ δὲ ἀθρόον πολλάκις διαχωρέει, <br class="lb"/>κίνδυνος λειποθυμῆσαι.</blockquote>
                    <a class="pb" href="#pb134" id="pb134">[p. 134]</a>
                    <p class="p autofirst">Ὅτι μὲν διὰ τὸ μὴ γεγενῆσθαι τὴν ἐκ τῆς κοιλίας εἰς <br class="lb"/>ἧπαρ ἀνάδοσιν ἢ διὰ τὸ
							κατεῤῥυηκέναι τι τῶν ἐξ ἥπατος ἡ <br class="lb"/>σπληνὸς περιττωμάτων εἰς αὐτὴν, ὑγρὸν ἔσται τὸ
							διαχώρημα <br class="lb"/>πρόδηλον· ἀλλ’ ἐγχωρεῖ μὲν τὸ τοιοῦτον ἀγαθὸν μὲν ὑπάρχειν, <br class="lb"/>ἐὰν
							ἐκκαθαίρηται τὸ ἧπαρ ἢ ὁ σπλὴν καὶ τὸ σύμπαν <br class="lb"/>σῶμα δι’ ἥπατος. οὐκ ἀγαθὸν δ’, ὅταν
							ἐν συμπτώματος <br class="lb"/>λόγῳ γίνηται τῆς ἀναδόσεως ἀτυχηθείσης ἢ τῶν ἐξ ἥπατος <br class="lb"/>ἰόντων
							εἰς γαστέρα, διαθέσεως οὐκ ἀγαθῆς ἐχόντων γνωρίσματα. <br class="lb"/>διορισμὸς δὲ τούτων ἐστὶν,
							εἰ μή γε τρύζει. γέγραπται <br class="lb"/>δὲ καὶ μετὰ τοῦ σίγμα καὶ χωρὶς τοῦ σίγμα τοὔνομα
							<br class="lb"/>καθ’ ἑκατέραν γραφὴν ἀπὸ τοῦ γινομένου ψόφου <br class="lb"/>πεποιημένον. ἔτι τε εἰ μὴ
							πυκνῶς καὶ κατ’ ὀλίγον διαχωροίη. <br class="lb"/>τὰ γὰρ οὕτω διαχωροῦντα συμπτώματος λόγον ἔχει,
							<br class="lb"/>τὰ δὲ διὰ χρόνου πλείονος ἀθροώτερα πολλάκις ἀγαθῆς <br class="lb"/>ἐκκρίσεως γνωρίσματά
							ἐστι, τῆς φύσεως ἀποτιθεμένης τὰ <br class="lb"/>περιττὰ κατὰ πλῆθος ἢ ποιότητα ἢ τὸ σύμπαν ζῶον
							ἢ ἕν <br class="lb"/>τι μόριον αὐτοῦ κενούσης ἢ καθαιρούσης. ὀνομάζω δὲ κένωσιν 
<a class="pb" href="#pb135" id="pb135">[p. 135]</a>
 τὴν
							τῶν οἰκείων, ὅταν ὑπερβάλλῃ τῷ πλήθει. κάθαρσιν <br class="lb"/>δὲ τὴν τῶν ἀλλοτρίων κατὰ
							ποιότητα. συνακολουθεῖ <br class="lb"/>δὲ καὶ ἄλλα τινὰ τοῖς τοιούτοις διαχωρήμασιν, ὧν
							ἐμνημόνευσεν <br class="lb"/>ὁ Ἱπποκράτης εἰπών· κοπιῶν γὰρ ὁ ἄνθρωπος ὑπὸ <br class="lb"/>τῆς συνεχοῦς
							ἐξαναστασίοις ἀγρυπνοίη ἄν. καὶ μὲν δὴ καὶ <br class="lb"/>τὸ πολὺ πολλάκις ἐκκρίνειν ὡς
							καταλυτικὸν τῆς δυνάμεως <br class="lb"/>μέμφεται. καὶ γὰρ σπανίως ποτὲ γίνονται ἐκκρίσεις ἀγαθαὶ
							<br class="lb"/>τοιαῦται. τὸ γὰρ καταλύεσθαι τὴν δύναμιν οὐκ ἀγαθὸν ὂν <br class="lb"/>αὐταῖς συνέζευκται,
							καθάπερ καὶ ταῖς κριτικαῖς μὲν, ἀμέτροις <br class="lb"/>δ’ αἱμοῤῥαγίαις. </p>
                  </section>
                  <section id="body-1-2-15" class="div textpart chapter level4">
                    <blockquote class="quote lemma">Ἀλλὰ χρὴ κατὰ τὸ πλῆθος τῶν εἰσιόντων ὑποχωρέειν δὶς <br class="lb"/>ἢ
							τρὶς τῆς ἡμέρης καὶ τῆς νυκτὸς ἅπαξ. πλεῖστον δ’ <br class="lb"/>ὑπείτω τῷ πρωῒ ὥσπερ κατὰ φύσιν
							σύνηθές ἐστι τῷ <br class="lb"/>ἀνθρώπῳ.</blockquote>
                    <a class="pb" href="#pb136" id="pb136">[p. 136]</a>
                    <p class="p autofirst">Τοῦτο μὲν καὶ πρόσθεν ἐγεγράφει. βέλτιον δ’ ἦν αὐτὸν <br class="lb"/>εἰρηκέναι νῦν τὸν περὶ τῶν
							κριτικῶν μὲν, ἀθρόως δὲ <br class="lb"/>ἐκκρινομένων λόγον, ὃν ἐγὼ διῆλθον ἄρτι. μέμφομαι δὲ ὡς
							<br class="lb"/>περιττὰ τὸ δὶς ἢ τρὶς τῆς ἡμέρας καὶ τῆς νυκτὸς ἅπαξ <br class="lb"/>ὅσα τ’ ἄλλα πρὸς
							τούτοις ἔγραψεν. ἤρκει γὰρ μόνον εἰπεῖν, <br class="lb"/>ὥσπερ σύνηθες ἦν τῷ ἀνθρώπῳ κατὰ τὴν
							τελευτὴν τῆς ῥήσεως <br class="lb"/>ὑπ’ αὐτοῦ γεγραμμένον, ἔν τισι μὲν ἀντιγράφοις μετὰ <br class="lb"/>τοῦ
							ὑπείτω, κατ’ ἔνια δὲ καὶ χωρὶς τούτου κατὰ τοῦτον τὸν <br class="lb"/>τρόπον, πλέον ὑπὸ τὸ πρωῒ
							ὥσπερ σύνηθες ἦν τῷ ἀνθρώπῳ. <br class="lb"/>
							<span class="milestone">628</span>διαφέρει δὲ οὐδὲν ἢ οὕτως ἢ ἐκείνως γεγράφθαι,
							<br class="lb"/>φυλάττεται γὰρ ἑκατέρως ἄριστον εἶναι τὸ <br class="lb"/>συνηθέστατον. </p>
                  </section>
                  <section id="body-1-2-16" class="div textpart chapter level4">
                    <blockquote class="quote lemma">Παχύνεσθαι δὲ χρὴ τὸ διαχώρημα πρὸς τὴν κρίσιν ἰούσης
							<br class="lb"/>τῆς νούσου.</blockquote>
                    <a class="pb" href="#pb137" id="pb137">[p. 137]</a>
                    <p class="p autofirst">Παχύνεται δηλονότι τὸ ὑδατῶδες καὶ λεπτὸν, οὐ τὸ <br class="lb"/>παχὺ καὶ σκληρόν. ὥστ’ ἂν εἴη ὁ
							λόγος αὐτῷ περὶ τῶν ἐξ <br class="lb"/>ἀρχῆς ὑγρὰ διαχωρούντων· ἴδιον δὲ τοῦτο βραχυλογίας
							παλαιᾶς <br class="lb"/>καὶ μάλιστα σύνηθες Ἱπποκράτους, τὸ διὰ τῶν ἀντικειμένων <br class="lb"/>ἐνίοτε
							συνενδείκνυσθαί τινα παραλείποντι μνημονεύειν <br class="lb"/>αὐτῶν ὀνομαστί. </p>
                  </section>
                  <section id="body-1-2-17" class="div textpart chapter level4">
                    <blockquote class="quote lemma">Ὑπόπυῤῥον δὲ ἔστω καὶ μὴ λίην δυσῶδες.</blockquote>
                    <p class="p autofirst">Ἔπρεπε τοῦτον τὸν λόγον κατὰ τὴν ἀρχὴν εἰρῆσθαι <br class="lb"/>τῆς περὶ τῶν διαχωρημάτων
							διδασκαλίας, ὡς γενέσθαι τὴν <br class="lb"/>ῥῆσιν τοιαύτην. διαχώρημα δ’ ἄριστόν ἐστι μαλθακόν
							τε <br class="lb"/>καὶ συνεστηκὸς καὶ τὴν ὥρην, ἥνπερ καὶ ὑγιαίνοντι ὑπεχώρει. <br class="lb"/>πλῆθος δὲ
							πρὸς λόγον τῶν εἰσιόντων, ὑπόπυῤῥον δ’ <br class="lb"/>ἔστω καὶ μὴ λίαν δυσῶδες, ἵνα, ὡς ἔφην
							ὀλίγον ἔμπροσθεν, <br class="lb"/>τήν τε σύστασιν αὐτοῦ καὶ τὸ πλῆθος καὶ τὸν καιρὸν τῆς
							<br class="lb"/>ἀποκρίσεως ἔτι τε τὰς ποιότητας ἀμφοτέρας, τήν τε ὁρατὴν 
<a class="pb" href="#pb138" id="pb138">[p. 138]</a>
 καὶ τὴν
							ὀσφραντὴν, ᾖ διωρισμένος. ὅτι δὲ τὸ κατὰ <br class="lb"/>φύσιν ὑπόπυῤῥόν ἐστι δεχόμενον τὴν ἐξ
							ἥπατος εἰς γαστέρα <br class="lb"/>καταῤῥέουσαν χολὴν, σύμμετρον μὲν τῇ ποιότητι, ὀλίγην δὲ
							<br class="lb"/>τῇ ποσότητι, πρόδηλόν τέ ἐστι καὶ πᾶσιν ἰατροῖς ὁμολογούμενον. <br class="lb"/>ἐὰν γὰρ
							ἄκρατος ἡ χολὴ καταῤῥέῃ, ξανθὸν ἢ πυῤῥὸν <br class="lb"/>ἐργάζεται, μηδ’ ὅλως ἀφικνουμένης αὐτῆς
							εἰς τὰ ἔντερα <br class="lb"/>ὡς ἐπὶ τῶν ἰκτεριώντων λευκὸν ἔσται τὸ διαχώρημα. </p>
                  </section>
                  <section id="body-1-2-18" class="div textpart chapter level4">
                    <blockquote class="quote lemma">Ἐπιτήδειον δὲ καὶ ἕλμινθας στρογγύλας συνεξιέναι μετὰ
							<br class="lb"/>τοῦ διαχωρήματος πρὸς τὴν κρίσιν ἰούσης τῆς νούσου.</blockquote>
                    <p class="p autofirst">Ὅταν δὲ καὶ ταύτας ἡ φύσις ἅμα τοῖς ἄλλοις περιττοῖς <br class="lb"/>ὠθῇ κάτω, βέλτιόν ἐστιν
							ἤπερ ἄνω. καὶ ὅταν ἄλλοις <br class="lb"/>ἐπιφαίνηται, λόγῳ συμπτώματος. εἴρηται δὲ ἐπὶ πλέον ἐν
							<br class="lb"/>τοῖς περὶ κρίσεων ὑπομνήμασιν ἡ διαφορὰ πᾶσα τῶν κρισίμως <br class="lb"/>ἐπιφαινομένων.
						</p>
                  </section>
                  <a class="pb" href="#pb139" id="pb139">[p. 139]</a>
                  <section id="body-1-2-19" class="div textpart chapter level4">
                    <blockquote class="quote lemma"><span class="milestone">629</span>Δεῖ δὲ ἐν παντὶ τῷ νουσήματι λαπαρὴν τὴν κοιλίην
							<br class="lb"/>εἶναι καὶ εὔογκον.</blockquote>
                    <p class="p autofirst">Τὸ μὲν λαπαρὴν ἀντίκειται τῷ τεταμένην ἢ πεπληρωμένην, <br class="lb"/>τὸ δ’ εὔογκον τῷ
							ἐκτετηκυῖαν, ἵνα τὸ μὲν πρότερον <br class="lb"/>ὑπὲρ τῶν ἐν αὐτῇ περιεχομένων διδάσκῃ, τὸ δὲ
							δεύτερον <br class="lb"/>ὑπὲρ αὐτῆς τῆς κοιλίας, ὡς εἰ καὶ οὕτως εἶπε. δεῖ <br class="lb"/>δὲ ἐν παντὶ
							νοσήματι συμμέτρως μέν κενὴν εἶναι τὴν κοιλίην, <br class="lb"/>εὔογκον δὲ κατὰ τὴν ἑαυτῆς οὐσίαν
							καὶ μὴ λεπτήν. </p>
                  </section>
                  <section id="body-1-2-20" class="div textpart chapter level4">
                    <blockquote class="quote lemma">Ὑδαρὲς δὲ κάρτα ἢ λευκὸν ἢ χλωρὸν ἢ ἐρυθρὸν ἰσχυρῶς ἢ
							<br class="lb"/>ἀφρῶδες διαχωρέειν, πονηρὰ ταῦτα πάντα.</blockquote>
                    <p class="p autofirst">Τὸ μὲν οὖν ὑδαρὲς ἀπεψίας ἐστὶ σημεῖον, τὸ δὲ λευκὸν, <br class="lb"/>ὡς εἵρηται πρόσθεν ἤδη,
							τοῦ μὴ κατιέναι τὴν ὠχρὰν <br class="lb"/>χολὴν ἐξ ἥπατος εἰς τὰ κατὰ γαστέρα χωρία, τὸ δὲ χλωρὸν
								
<a class="pb" href="#pb140" id="pb140">[p. 140]</a>
 ἰσχυρῶς, ἐπειδὴ δύο σημαίνει τὸ χλωρὸν, ὡς καὶ τοῦτο <br class="lb"/>εἴρηται
							πρόσθεν, κατὰ μὲν τὸ ἕτερον τῶν σημαινομένων <br class="lb"/>τὴν ὠχρὰν χολὴν παμπόλλην μεμίχθαι
							δηλώσει, κατὰ δὲ τὸ <br class="lb"/>ἕτερον τὴν ἰώδη. τὸ δὲ ἀφρῶδες ποτὲ μὲν πνεῦμα φυσῶδες
							<br class="lb"/>ὑγρῷ δυσλύτῳ μεμίχθαι, ποτὲ δὲ θέρμης ἐστὶ πολλῆς σημεῖον. <br class="lb"/>ὁρᾶται γοῦν κἀπὶ
							τῶν ἐκτὸς οὕτω γιγνομένων ἐν <br class="lb"/>μὲν τῇ θαλάσσῃ, διὰ τὰς τῶν ἀνέμων ἐμβολὰς, ἐπὶ δὲ
							τῶν <br class="lb"/>ἑψομένων λεβήτων διὰ τὴν πολλὴν θερμασίαν. </p>
                  </section>
                  <section id="body-1-2-21" class="div textpart chapter level4">
                    <blockquote class="quote lemma">Ἔτι δὲ πονηρὸν καὶ σμικρόν τε ἐόν καὶ γλίσχρον καὶ λευκὸν
							<br class="lb"/>καὶ ὑπόχλωρον καὶ λεῖον.</blockquote>
                    <p class="p autofirst">Διττὴν ἰδέαν ἐν τῷδε τῷ λόγῳ διδάσκει διαχωρημάτων, <br class="lb"/>ἀμφοτέρων μὲν ὑπὸ συντήξεως
							γινομένων, διαφερόντων <br class="lb"/>
							<span class="milestone">139</span>δὲ καθ’ ὅσον ἡ μὲν μικρὰ καὶ γλίσχρα καὶ λευκὴ
							<br class="lb"/>διαχώρησις πιμελῆς τετηκυίας ὑπὸ πυρώδους μὲν θερμότητος, 
<a class="pb" href="#pb141" id="pb141">[p. 141]</a>
 οὐ μὴν
							κακοήθους γε σφοδρῶς γίνεται, ἡ δὲ ὑπόχλωρος <br class="lb"/>καὶ λεία πιμελῆς μέν ἐστι καὶ ἥδε
							συντετηκυίας, <br class="lb"/>ἀλλ’ ἤτοι διὰ θερμασίαν ἢ αὐτῆς τῆς πιμελῆς παλαιᾶς τε <br class="lb"/>καὶ
							οἷον ἡμισαποῦς ὑπαρχούσης. ὁρᾶται γοῦν κἀκτὸς οὐχ <br class="lb"/>ἡ πιμελὴ μόνον, ἀλλὰ καὶ τὸ
							στέαρ μεταβάλλοντα ἐν τῷ <br class="lb"/>χρόνῳ τὸ πρόσθεν ἑαυτῶν χρῶμα καὶ σαφῶς ὑπόχλωρα
							γινόμενα. <br class="lb"/>εἰ δέ γε τὸ ὑπόχλωρον ὑπὸ τῆς ἰώδους χολῆς εἴη <br class="lb"/>γεγενημένον, ἔστι
							γὰρ, ὡς ἐδείχθη, δεύτερον καὶ τοῦτο τῆς <br class="lb"/>χλωρᾶς φωνῆς σημαινόμενον, ἰσχυρᾶς
							συντήξεως ἔσται σημεῖον. <br class="lb"/>λεῖον δὲ γίνεται πᾶν ὁτιοῦν τῶν ἐκκρινομένων τοῦ
							<br class="lb"/>σώματος ἢ διὰ τὸ ὁμαλὴν πέψιν ἔχειν, ὥστε μηδὲν αὐτοῦ <br class="lb"/>διαπεφευγέναι μέρος
							τὴν ἐκ τῆς φύσεως ἀλλοίωσιν <span class="milestone">630</span>
							<br class="lb"/>ἢ διὰ ἰσχυρὰν σύντηξιν, ὡς μηδὲν ἐνταῦθα μόριον τῆς ὕλης <br class="lb"/>ἀπαθὲς
							ὑπολειφθῆναι. ὥσπερ οὖν ὅσα χρηστὰ, βελτίω ταῦτ’ <br class="lb"/>ἔστιν ὁμαλῶς φαινόμενα, κατὰ τὸν
							αὐτὸν τρόπον ὅσα μοχθηρὰ <br class="lb"/>χείρω καὶ ταῦτα πάντ’ ἐστὶν ὁμαλῶς ὄντα τοιαῦτα.
							<br class="lb"/>δι’ ὅλων γὰρ ἑαυτῶν ἑκάτερα φαίνεται, τὰ μὲν τὸν τῆς φύσεως <br class="lb"/>κόσμον
							δεδειγμένα, τὰ δὲ τὸ τῆς μοχθηρίας αἶσχος. 
<a class="pb" href="#pb142" id="pb142">[p. 142]</a>
 τὸ δὲ γλίσχρον ὅτι μὲν
							πολλάκις ἐπὶ τῶν πλεῖον ἤδη τεθερμασμένων <br class="lb"/>γίνεται πρόδηλον. ἐνίοτε δὲ καὶ ἡ τῶν
							ἐδεσμάτων <br class="lb"/>ποιότης ἀπεργάζεται τοιούτους χυμούς. ἀλλ’ οὗτοι μὲν <br class="lb"/>ὅταν ἐπὶ τὴν
							ἔκκρισιν ὁρμήσωσιν, οὐκ εἰσὶν ὀλίγοι, τὸ δὲ <br class="lb"/>κατ’ ὀλίγον ἐκκρινόμενον γλίσχρον
							ἀποκεχώρηκε μὲν τούτων, <br class="lb"/>ᾠκείωται δὲ συντήξεσι μετρίαις. ἐνίοτε δὲ αἱ σφοδραὶ
							<br class="lb"/>συντήξεις ἀθρόας γλίσχρας ἐργάζονται διαχωρήσεις. ἀλλ’ <br class="lb"/>αἱ τοιαῦται πάντως
							εἰσὶ δυσώδεις καὶ ταύτῃ διορίζονται τῶν <br class="lb"/>ὠμῶν χυμῶν οὐκ ὄντων δυσωδῶν. </p>
                  </section>
                  <section id="body-1-2-22" class="div textpart chapter level4">
                    <blockquote class="quote lemma">Τουτέων δὲ θανατωδέστερα ἂν εἴη τὰ μέλανα ἢ λιπαρὰ ἢ
							<br class="lb"/>πέλια ἢ ἰώδεα καὶ κάκοσμα.</blockquote>
                    <p class="p autofirst">Τὰ μέλανα μὲν ὑπὸ μελαίνης χολῆς ἀκράτου χρώζεται, <br class="lb"/>τὰ πελιδνὰ δὲ μετρίας τε καὶ
							μετρίως ἐπιμιγνυμένης αὐτοῖς <br class="lb"/>γίνονται τοιαῦτα. λιπαρὰ δὲ διαχωρεῖται συντηκομένης
								
<a class="pb" href="#pb143" id="pb143">[p. 143]</a>
 πιμελῆς ὑπὸ πυρώδους θερμασίας. τὰ δὲ κάκοσμα <br class="lb"/>σηπεδόνος ἐστὶ
							γνωρίσματα. </p>
                  </section>
                  <section id="body-1-2-23" class="div textpart chapter level4">
                    <blockquote class="quote lemma">Τὰ δὲ ποικίλα χρονιώτερα μὲν τουτέων, ὀλέθρια δὲ οὐδὲν
							<br class="lb"/>ἧσσον. ἔστι δὲ τὰ τοιαῦτα ξυσματώδεα καὶ χολώδεα καὶ <br class="lb"/>αἱματώδεα καὶ
							πρασοειδέα καὶ μέλανα ποτὲ μὲν ὁμοῦ <br class="lb"/>διεξερχόμενα ἀλλήλοισι, ποτὲ δὲ κατὰ
							μέρος.</blockquote>
                    <p class="p autofirst">Τὰ ποικίλα πολλὰς εἶναι διαθέσεις ἐνδείκνυται, διὸ καὶ <br class="lb"/>χρόνου δεῖται πρὸς τὴν
							πέψιν. πολλῶν γὰρ οὐσῶν διαθέσεων <br class="lb"/>εἰκὸς μὲν εἶναί τινας ἐξ αὐτῶν χρονίας· εἰ δὲ
							μὴ, <br class="lb"/>ἀλλά πάντως γε πρὸς τὴν φύσιν. δεῖ οὖν ὥσπερ ἀνταγωνισταῖς <br class="lb"/>πολλοῖς
							διαγωνιζομένην ἀναλίσκειν πλείονα χρόνον. </p>
                  </section>
                  <section id="body-1-2-24" class="div textpart chapter level4">
                    <blockquote class="quote lemma">Φῦσαν δὲ ἄνευ ψόφου μὲν καὶ περδήσιος διεξιέναι ἄριστόν
							<br class="lb"/>ἐστι, κρέσσον δὲ καὶ ξὺν ψόφῳ διελθεῖν ἢ αὐτοῦ ἀνειλέεσθαι. 
<a class="pb" href="#pb144" id="pb144">[p. 144]</a>
 καίτοι
							καὶ οὕτω διελθοῦσα σημαίνει ἢ <span class="milestone">631</span>
							<br class="lb"/>πονέειν τι τὸν ἄνθρωπον ἢ παραφονέειν, ἢν μὴ ἑκὼν ὁ <br class="lb"/>ἄνθρωπος οὕτω τὴν ἄφεσιν
							τῆς φύσης ποιήσηται.</blockquote>
                    <p class="p autofirst">Τὰς φύσας ἔνιοι μὲν ἐκκρίνουσι μετὰ ψόφου μηδὲν <br class="lb"/>ἀπαισχυνόμενοι, τινὲς δὲ
							ἀποθανεῖν ἂν ἕλοιντο μᾶλλον ἢ <br class="lb"/>τοῦτο πρᾶξαι. τούτους μὲν οὖν ὅταν ἀκουόντων πολλῶν
							<br class="lb"/>προΐωνται φῦσαι, εἰδέναι δεῖ δυοῖν θάτερον, ἢ μὴ παρακολουθεῖν <br class="lb"/>τοῖς
							πραττομένοις ἢ διὰ τὸ μέγεθος ὀδύνης κατηναγκάσθαι <br class="lb"/>πρᾶξαί τι τῶν ἀβουλήτων. ἐπὶ
							δὲ τῶν ἄλλων <br class="lb"/>ὅσοι μηδ’ ὅλως φροντίζουσι τῶν παρόντων, οὐδὲν μὲν σημαίνειν
							<br class="lb"/>ἄτοπον ὑποληπτέον τὴν μετὰ ψόφου φῦσαν· ἄμεινον <br class="lb"/>δὲ εἶναι καὶ ἐπὶ τούτων ἄνευ
							ψόφου. πάντως γὰρ ἤτοι <br class="lb"/>πλῆθος ἐνδείκνυται τοῦ φυσώδους πνεύματος ἢ στενοχωρίαν
							<br class="lb"/>τῶν ὀργάνων, ὅταν δὲ τὸ πνεῦμα μὴ πάνυ πολὺ ᾖ, τὰ δ’ <br class="lb"/>ὄργανα δι’ ὧν
							ἐκκρίνεται χαλαρὰ τελέως ᾖ· χωρὶς ψόφου <br class="lb"/>τοῖς τοιούτοις ἡ τῆς φύσης ἀπόκρισις
							γίνεται. </p>
                  </section>
                  <a class="pb" href="#pb145" id="pb145">[p. 145]</a>
                  <section id="body-1-2-25" class="div textpart chapter level4">
                    <blockquote class="quote lemma">Τοὺς δὲ ἐκ τῶν ὑποχονδρίων πόνους τε καὶ τὰ κυρτώματα,
							<br class="lb"/>ἢν ᾖ νεαρὰ καὶ μὴ σὺν φλεγμονῇ, λύει βορβορυγμὸς ἐγγενόμενος <br class="lb"/>ἐν τῷ
							ὑποχονδρίῳ, καὶ μάλιστα μὲν διεξιὼν ξὺν <br class="lb"/>κόπρῳ τε καὶ οὔρῳ καὶ φύσῃ. εἰ δὲ μὴ καὶ
							αὐτὸς διαπεραιωθείς, <br class="lb"/>ὠφελέει δὲ καὶ ὑποκαταβὰς ἐς τὰ κάτω <br class="lb"/>χωρία.</blockquote>
                    <p class="p autofirst">Κυρτώματα τῶν ὑποχονδρίων ὠνόμασεν ἃ διὰ τῶν ἔμπροσθεν <br class="lb"/>οἰδήματα προσηγόρευσεν.
							ἔστι δὲ ταῦτα πάντες <br class="lb"/>οἱ παρὰ φύσιν ὄγκοι. χωρὶς μὲν φλεγμονῆς οὗτοι γινόμενοι
							<br class="lb"/>πνευματώδεις καὶ μάλισθ’ ὅταν ὦσι πρόσφατοι. λύεσθαι <br class="lb"/>δέ φησι βορβορυγμοῦ
							ἐπιγενομένου κατὰ τὸ ὑποχόνδριον. <br class="lb"/>ὁ γὰρ τοιοῦτος ψόφος οὐ μόνον πνεύματός ἐστι
							σημεῖον, <br class="lb"/>ἀλλ’ ὑγρῷ συμμιγοῦς καὶ σώματι στερεῷ. ὅταν οὖν ἤτοι <br class="lb"/>διεξέλθῃ κάτω
							τὸ φυσῶδες τοῦτο πνεῦμα φῦσα γενόμενον <br class="lb"/>ἢ μὴ διεξελθὸν ὑποκαταβῇ κάτω πρός τι τῶν
							κάτω χωρίον, <br class="lb"/>ἀπαλλάττει τὸ ὑποχόνδριον ἀμφοτέρων τῶν συμπτωμάτων, 
<a class="pb" href="#pb146" id="pb146">[p. 146]</a>

							τῆς τ’ ὀδύνης καὶ τοῦ οἰδήματος. ἔτι δὲ μᾶλλον <br class="lb"/>εἰ καὶ σὺν οὔρῳ καὶ κόπρῳ
							κενωθείη. καταλείπει γὰρ οὐδὲν <br class="lb"/>ἔτι περιττὸν ἡ τοιαύτη κένωσις ἐν τοῖς
							ὑποχονδρίοις. </p>
                  </section>
                  <section id="body-1-2-26" class="div textpart chapter level4">
                    <blockquote class="quote lemma">Τὸ δὲ οὖρον ἄριστόν ἐστιν, ὅταν λευκή τε εἴη ἡ ὑπόστασις
							<br class="lb"/>καὶ λείη καὶ ὁμαλὴ παρὰ πάντα τὸν χρόνον, ἔστ’ ἂν κριθῇ <br class="lb"/>ἡ νοῦσος. σημαίνει
							γὰρ ἀσφάλειάν τε καὶ νούσημα <br class="lb"/>ὀλιγοχρόνιον ἔσεσθαι. εἰ δὲ διαλείποι καὶ ποτὲ μὲν
							καθαρὸν <br class="lb"/>οὐρέοι, ποτὲ δὲ ὑφίστηται τὸ λευκὸν καὶ λεῖον, <br class="lb"/>χρονιωτέρα γίνεται ἡ
							νοῦσος καὶ ἧσσον ἀσφαλής.</blockquote>
                    <p class="p autofirst"><span class="milestone">632</span>Ὥσπερ ὀλίγον ἔμπροσθεν ἔφην, ἐκ μὲν τῶν <br class="lb"/>κατὰ
							προαίρεσιν ἐνεργειῶν γνωρίζεσθαι μίαν δύναμιν, ὅπως <br class="lb"/>ἔχῃ ῥώμης τε καὶ ἀῤῥωστίας,
							ἣν τῆς ἄνωθεν ἀρχῆς ἔλεγεν <br class="lb"/>ὑπάρχειν, ἣν ἔδειξα δι’ ἑτέρων ἐν ἐγκεφάλῳ
							καθιδρυμένην. <br class="lb"/>οὕτω δὴ νῦν <span class="milestone">140</span>ἄλλης δυνάμεως
							φυσικῆς ὁ Ἱπποκράτης <br class="lb"/>σημεῖα τὰ μὲν ἤδη διῆλθεν, τὰ δὲ καὶ κατὰ τὸν νῦν 
<a class="pb" href="#pb147" id="pb147">[p. 147]</a>
 ἐνεστῶτα λόγον διεξέρχεται· καλεῖται δὲ ἡ δύναμις, περὶ <br class="lb"/>ἦς φημι
							προκεῖσθαι τὸν λόγον, ἀλλοιωτική τε καὶ πεπτική. <br class="lb"/>τὰ μὲν οὖν τῆς κατὰ γαστέρα
							δυνάμεως σημεῖα διὰ ὑπερχομένων <br class="lb"/>ὁσημέραι γνωρίζεται, τὰ δὲ τῆς καθ’ ἧπάρ τε καὶ
							<br class="lb"/>φλέβας ἐκ τῶν οὔρων. ἔστι γὰρ καὶ ἐν τούτοις ἐναργέστατα <br class="lb"/>τὰ σημεῖα τὰ μὲν
							ἀκριβοῦς πέψεως, τὰ δὲ ἐλλιποῦς, τὰ δὲ <br class="lb"/>καὶ τελέως ἀποτυγχανομένης, ὥσπερ καὶ ἐν
							τοῖς κατὰ γαστέρα. <br class="lb"/>πρὸς τούτοις ἔξωθεν ὥσπερ ἐκεῖ συνεκκρίνεταί τινα
							<br class="lb"/>γνωρίσματα διαθέσεων ἑτέρων, οὕτω κἀνταῦθα. τὴν μὲν οὖν <br class="lb"/>ἀρχὴν τῆς
							διδασκαλίας ὁ Ἱπποκράτης ἀπὸ τῶν τῆς πέψεως <br class="lb"/>γνωρισμάτων ἐποιήσατο, συνάψει δ’
							αὐτοῖς ἐφεξῆς τἄλλα. <br class="lb"/>πρῶτον οὖν καὶ ἡμεῖς λέγωμεν ἃ πρῶτον διῆλθεν ἐκεῖνος,
							<br class="lb"/>ἐν τῇ προκειμένῃ ταύτῃ ῥήσει τὰς ὑποστάσεις τῶν οὔρων <br class="lb"/>σκέπτεσθαι κελεύων, εἰ
							λευκαὶ καὶ λεῖαι καὶ ὁμαλαὶ πᾶσαι <br class="lb"/>τυγχάνουσιν οὖσαι καὶ μὴ ποτὲ μὲν τοιαῦται,
							ποτὲ δὲ ἑτεροῖαι. <br class="lb"/>γίνεται γὰρ καὶ τοῦτο συνεχέστατα. καί τις οὐρήσας <br class="lb"/>ἐν τῇ
							δευτέρᾳ τῶν ἡμερῶν ἄμεμπτον ἕτερον οὔρησε <br class="lb"/>κατὰ τὴν ἑξῆς νύκτα μεμπτὸν, εἶτ’ αὖθις
							ἄμεμπτον ἐπὶ τῆς 
<a class="pb" href="#pb148" id="pb148">[p. 148]</a>
 τρίτης ἡμέρας ἕωθεν, εἶθ’ ἑσπέρας μεμπτόν. ἐκ μὲν δὴ
							τῶν <br class="lb"/>τοιούτων οὔρων ἐμφαίνεται τὸ μέν τι πεττόμενόν τε καὶ <br class="lb"/>κρατούμενον ὑπὸ
							τῆς φύσεως τῶν ἐν τοῖς ἀγγείοις χυμῶν, <br class="lb"/>τὸ δὲ ἀπεπτούμενον. ἐὰν δὲ μηδαμοῦ
							παρεμπίπτῃ τῷ πεπεμμένῳ <br class="lb"/>τὸ ἄπεπτον, ἄριστον οὖρόν ἐστι τὸ τοιοῦτον. εἰ <br class="lb"/>μὲν
							οὖν ὑπόστασιν ἔχει, λευκήν τε εἶναι χρὴ ταύτην καὶ <br class="lb"/>ὁμαλὴν καὶ λείαν διὰ παντὸς
							τοῦ χρόνου μέχρι λύσεως τοῦ <br class="lb"/>νοσήματος ὁμοίως γινομένην. εἰ δ’ οὐκ ἔχει, πάντως
							μὲν <br class="lb"/>ἔξει τινὰ νεφέλην λευκὴν, ἐξ ἀνάγκης δὲ καὶ τῇ χροιᾷ συμμέτρως <br class="lb"/>ὠχρὸν
							ἔσται καὶ τῇ συστάσει μεταξὺ τοῦ λεπτοῦ <br class="lb"/>καὶ ὑδατώδους καὶ τοῦ παχέος, ὁποῖόν ἐστι
							τὸ τῶν ὑποζυγίων. <br class="lb"/>ἀλλὰ τὰ μὲν οὐδ’ ὅλως ἔχοντα τὰς ὑποστάσεις οὖρα <br class="lb"/>τοῖς
							λεπτῶς πάνυ διῃτημένοις γίνεται, τὰ δὲ πολλὴν τοῖς <br class="lb"/>ἁδρῶς, τὰ δ’ ὀλίγην τοῖς
							συμμέτρως. ἔτι δ’ ἐν μὲν τοῖς <br class="lb"/>χολώδεσι νοσήμασιν ἐπὶ τὸ ξανθότερον ῥέπει κατὰ τὴν
							<br class="lb"/>χρόαν, ἐν δὲ τοῖς ἐξ ὠμῶν χυμῶν γινομένοις ἐπὶ τὸ λευκότερον. <br class="lb"/>ὑπόστασιν δὲ
							τὰ μὲν ἐπὶ τοῖς ὠμοῖς χυμοῖς ἴσχει 
<a class="pb" href="#pb149" id="pb149">[p. 149]</a>
 δαψιλῆ, τὰ δ’ ἐπὶ τοῖς χολώδεσιν ἢ
							οὐδ’ ὅλως ἢ παντάπασιν <br class="lb"/>ἐλαχίστην, ἀλλ’ ἱκανόν ἐστιν αὐτοῖς ἐναιώρημα ἔχειν.
							<br class="lb"/>ὀνομάζω δὲ ἐναιώρημα τὸ παχύτερον μὲν καὶ λευκότερον ἐν <br class="lb"/>οὔρῳ μήτ’ ἐπιπολῆς
							αὐτοῦ μήτ’ ἐν τῷ πυθμένι τοῦ ἀγγείου, <br class="lb"/>κατὰ δὲ τὴν μεταξὺ χώραν ἐναιωρούμενον ἤτοι
							μέσον <br class="lb"/>ἀκριβῶς ἢ κάτω μᾶλλον ἢ ἄνω. τὰ μὲν οὖν τοιαῦτα <br class="lb"/>σύνηθές μοι καλεῖν
							ἐναιωρήματα. πρὸς Ἱπποκράτους γε μὴν <br class="lb"/>καὶ ταῦτα νεφέλαι προσαγορεύονται, τὴν αὐτὴν
							ἀναλογίαν <br class="lb"/>ἔχουσαι περὶ τὸ οὖρον ἣν αἱ ὄντως νεφέλαι πρὸς τὸν ἀέρα. <br class="lb"/>καὶ γὰρ
							καὶ ταῦτα τοῦ πέριξ ἑαυτῶν ὑγροῦ παχύτερα κἀκεῖναι <br class="lb"/>τοῦ ἀέρος· πολλάκις οὖν, ὡς
							ἔφην, ἐφίσταταί τι τοῖς <br class="lb"/>οὔροις ἄνωθεν, ὅπερ ἐγὼ νεφέλην ἰδίως ὀνομάζειν εἴωθα.
							<br class="lb"/>ταυτὶ μὲν οὖν ἐγνώσθω τέ σοι καὶ μνημονευέσθω πρῶτα, <br class="lb"/>μετὰ δὲ ταῦτα πρόσεχε
							τὸν νοῦν οἷς ἔγραψεν ὁ Ἱπποκράτης. <br class="lb"/>
							<span class="milestone">633</span>τὸ γὰρ διὰ παντὸς ὑπόστασιν οἵαν εἴρηκε
							<br class="lb"/>ποιούμενον οὖρον ἀσφάλειάν τε σημαίνει, τουτέστιν ἀκίνδυνον <br class="lb"/>εἶναι τὸ νόσημα
							καὶ τελέως λυθησόμενον ὡς μηκέτι <br class="lb"/>ὑποστρέφειν. καὶ πρὸς τούτοις ἔτι ταχεῖαν αὐτοῦ
							γενέσθαι 
<a class="pb" href="#pb150" id="pb150">[p. 150]</a>
 τὴν λύσιν, ὥστ’ εἰ καὶ κατὰ τὴν πρώτην ἡμέραν ἢ καὶ τὴν
							<br class="lb"/>ἐχομένην αὐτῇ νύκτα φανὲν ὅμοιον διαμένοι κατά τε τὴν <br class="lb"/>δευτέραν ἡμέραν καὶ
							νύκτα, τῆς πρώτης περιόδου τῶν κρισίμων <br class="lb"/>ἡμερῶν οὐκ ἂν ἐξωτέρω προέλθοι τὸ νόσημα.
							λέγει <br class="lb"/>δὲ ταῦτα δηλονότι περὶ τῶν πυρετωδῶν νοσημάτων οὐ τῶν <br class="lb"/>ὅσα γε χωρὶς
							πυρετῶν ἤτοι κατὰ τὸν ἐγκέφαλον καὶ τὰς <br class="lb"/>μήνιγγας ἢ κατὰ τὸν θώρακά τε καὶ
							πνεύμονα συνίσταται <br class="lb"/>δι’ ἄλλων σημείων γνωριζόμενα, εἴτε ἐπιεικῆ τε καὶ
							ταχυκρίσιμά <br class="lb"/>ἐστιν εἴτε κινδυνώδη τε καὶ χρόνια. διὰ τί δὲ τὴν <br class="lb"/>ὑπόστασιν τῶν
							οὔρων λευκὴν εἶναι χρὴ ἔμπροσθεν ἐν τῷ <br class="lb"/>περὶ πύου δέδεικται λόγῳ κατὰ τὸ τέλος τοῦ
							πρώτου τῶνδε <br class="lb"/>τῶν ὑπομνημάτων. </p>
                  </section>
                  <section id="body-1-2-27" class="div textpart chapter level4">
                    <blockquote class="quote lemma">Εἰ δὲ εἴη τό τε οὖρον ὑπέρυθρον καὶ ἡ ὑπόστασις αὐτέου
							<br class="lb"/>ὁμοίη ὑπερύθρη τε καὶ λείη, πολυχρονιώτερον μὲν τοῦτο <br class="lb"/>τοῦ προτέρου γίνεται,
							σωτήριον δὲ κάρτα.</blockquote>
                    <a class="pb" href="#pb151" id="pb151">[p. 151]</a>
                    <p class="p autofirst">Ὅταν αἵματος ὀῤῥὸς συναπέρχηται τῷ οὔρῳ, φαίνεται <br class="lb"/>μὲν καὶ κατὰ τὴν χρόαν
							ὑπέρυθρον, ἐνδείκνυται δὲ περιουσίαν <br class="lb"/>αἵματος οὐκ ἀκριβῶς κατειργασμένου· διότι
							μὲν οὖν <br class="lb"/>τοῦ χρηστοτάτου τῶν χυμῶν ἐστιν ἡ πλεονεξία, διὰ τοῦτο <br class="lb"/>ἀκίνδυνον
							ὑπάρχει. διότι δὲ ὑγροτέρου τε καὶ ὀῤῥωδεστέρου <br class="lb"/>τούτου ὄντος, διὰ τοῦτο χρῄζει
							πέψεως. εἴπερ οὖν ἐκ <br class="lb"/>τῶν χρόνων οἱ πεπασμοὶ γίνονται, δεόντως τὸ τοιοῦτο οὖρον
							<br class="lb"/>χρονιωτέραν ἔσεσθαι παρὰ τὸ πρότερον ἐνδείκνυται <br class="lb"/>τὴν λύσιν τοῦ νοσήματος.
						</p>
                  </section>
                  <section id="body-1-2-28" class="div textpart chapter level4">
                    <blockquote class="quote lemma">Κριμνώδεες δ’ ἐν τοῖσιν οὔροισιν ὑποστάσιες πονηραὶ, τουτέων
							<br class="lb"/>δὲ εἰσι κακίους αἱ πεταλώδεες. λεπταὶ δὲ καὶ λευκαὶ <br class="lb"/>κάρτα φλαῦραι, τουτέων
							δὲ εἰσι κακίους αἱ πιτυρώδεες.</blockquote>
                    <p class="p autofirst">Κρίμνα καλεῖται τὰ τοῖς ἀλφίτοις ἐμφερόμενα τῆς πεφρυγμένης <br class="lb"/>κριθῆς μόρια μεγάλα,
							διαπεφευγότα δηλονότι <br class="lb"/>τὴν ἐν τῇ μύλῃ κατεργασίαν ἀκριβῆ. τοιαῦτα τοίνυν ὅταν 
<a class="pb" href="#pb152" id="pb152">[p. 152]</a>
 ἐμφέρηται ταῖς ὑποστάσεσι τῶν οὔρων, οὐκ ἀγαθόν ἐστι <br class="lb"/>σημεῖον. ἐν μὲν
							γὰρ τοῖς ἀλφίτοις τὸ μὴ καταθραυσθὲν <br class="lb"/>εἰς ἄκρως λεπτὰ μόρια γίνεται κρίμνον, ἐν δὲ
							τοῖς οὔροις <br class="lb"/>οὐ δήπου τῶν σιτίων τι συναναδοθὲν ἔμεινεν ἔτι σκληρὸν, <br class="lb"/>ἀλλ’ ἐξ
							ὑπεροπτήσεως αἵματος παχέος ἢ συντηκομένων ἀνωμάλως <br class="lb"/>τῶν σαρκῶν γίνεται ταῦτα. τὸ
							δὲ ἀνωμάλως ἐστὶν, <br class="lb"/>ὅταν ὑπὸ πυρετώδους θερμασίας ὅσον μὲν ἁπαλόν τέ ἐστι <br class="lb"/>καὶ
							νεοπαγὲς τῆς σαρκὸς, εἰς ἰχῶρα ἀναλυθῇ, τὸ σκληρὸν <br class="lb"/>δὲ τοῖς πεφρυγμένοις ὑπὸ
							ταγήνου παραπλησίως συστῇ ξηρανθέν. <br class="lb"/>
							<span class="milestone">634</span>πρῶτον μὲν γὰρ ἡ νέα καὶ ἁπαλὴ πιμελὴ <br class="lb"/>τήκεται
							κατὰ τοὺς τοιούτους πυρετοὺς, εἶθ’ ἡ σκληροτέρα <br class="lb"/>καὶ παλαιοτέρα, καὶ μετὰ ταύτην
							αἱ νέαι καὶ ἁπαλαὶ σάρκες, <br class="lb"/>εἶθ’ αἱ σκληραὶ καὶ παλαιαὶ, καὶ τούτων ἐφεξῆς ἤδη
							<br class="lb"/>τὰ στερεὰ μόρια τοῦ σώματος, ὧν πάλιν ἀνωμάλως συντηκομένων <br class="lb"/>πεταλώδη μόρια
							τοῖς οὔροις συνεκκρίνεται. διὸ <br class="lb"/>καὶ χείρω τὰ τοιαῦτά ἐστιν οὖρα τῶν τὰ κριμνώδη
							μόνον <br class="lb"/>ἐχόντων. ἕτεραι δ’ εἰσὶν ὑποστάσεις λεπταὶ, τουτέστιν οὐκ <br class="lb"/>ἔχουσαι
							πάχος, ἀλλ’ ὡς ἂν εἴποι τις ἀφρῷ παραπλήσιαι. 
<a class="pb" href="#pb153" id="pb153">[p. 153]</a>
 εὐθέως δ’ εἰσὶν αἱ
							τοιαῦται καὶ λευκαὶ, διότι δέχονται δι’ <br class="lb"/>ὅλων ἑαυτῶν τὴν τοῦ περιέχοντος αὐγὴν
							μᾶλλον τῶν παχέων. <br class="lb"/>ἡ γένεσις δ’ αὐταῖς ἐκ φυσώδους πνεύματος ἀναμεμιγμένου
							<br class="lb"/>δυσλύτως ἡμιπέπτῳ περιττώματι χυμῶν. ἴδιον <br class="lb"/>γάρ ἐστιν αὐτῶν τῶν τελέως
							πεπεμμένων ὃ καλεῖν εἴωθα <br class="lb"/>ὁμαλὲς. γίνεται δὲ τὸ τοιοῦτον, ὅταν ὁμοιομερὲς ὑπάρχει
							<br class="lb"/>πᾶν, ὡς τό γε μεμιγμένον ἑτεροίῳ σώματι διάφορα τὰ μόρια <br class="lb"/>κατά τε τὴν
							σύστασιν ἔχει καὶ τὴν χρόαν. αὐτῶν δὲ <br class="lb"/>τῶν ἀνωμάλων τὰ κατὰ σμικρὰ μόρια τῶν κατὰ
							μεγάλα <br class="lb"/>τὴν ἀνωμαλίαν <span class="milestone">141</span>ἐχόντων ἐστὶ χείρω. τὰ
							μὲν γὰρ <br class="lb"/>κατὰ μεγάλα μεγάλην τινὰ ῥώμην τῆς φύσεως ἐνδείκνυται, <br class="lb"/>τοσαύτην ὅσον
							πέρ ἐστι τὸ μέγεθος τῆς οὐσίας ἀκριβῶς <br class="lb"/>κατειργασμένης, τὰ δὲ κατὰ σμικρὰ νικᾶσθαι
							πρὸς τῆς <br class="lb"/>ὅλης τὴν δύναμιν ἐμφάνει καὶ οἷον μάχην τινὰ ἔχειν ἐν αὐταῖς
							<br class="lb"/>ἰσοσθενῆ. τοῦτο μὲν δὴ κοινὸν ἐπὶ πάντων ἐστὶ τῶν <br class="lb"/>ἀνωμάλων. αἱ δὲ κατὰ μέρος
							ἐν αὐταῖς διαφοραὶ παρά τε <br class="lb"/>τὴν τοῦ πεφθέντος ἀρετὴν γίνονται καὶ τὴν κακίαν τοῦ
							μὴ 
<a class="pb" href="#pb154" id="pb154">[p. 154]</a>
 πεφθέντος. ἐπὶ δὲ ταῖς εἰρημέναις οὖν τρισὶ διαφοραῖς τῶν
							<br class="lb"/>ὑποστάσεων ἄλλην τετάρτην λέγει τὴν πιτυρώδη χείρω τῆς <br class="lb"/>τρίτης, ὡς ἂν καὶ
							αὐτὴν ἐνδεικνυμένην ὁμοίως τῇ τε πρώτῃ <br class="lb"/>καὶ τῇ δευτέρᾳ τὴν θερμασίαν τοῦ πυρετοῦ
							φλογώδη καὶ <br class="lb"/>συντηκτικὴν, ἣν οὐκ ἐχρῆν τετάρτην, ἀλλὰ τρίτην γεγράφθαι. </p>
                  </section>
                  <section id="body-1-2-29" class="div textpart chapter level4">
                    <blockquote class="quote lemma">Νεφέλαι δὲ ἐμφερόμεναι τοῖσιν οὔροισι λευκαὶ μὲν ἀγαθαὶ,
							<br class="lb"/>μέλαιναι δὲ φλαῦραι.</blockquote>
                    <p class="p autofirst">Περὶ τῶν ἐν ταῖς ὑποστάσεσι διαφορῶν εἰπὼν ἑξῆς <br class="lb"/>ἐπὶ τὰς νεφέλας μετέβη δηλώσας
							ὅτι τὸ ἐναιώρημα νεφέλην <br class="lb"/>ὀνομάζει τῇ προσθήκῃ τοῦ ἐμφερόμεναι ῥήματος, ὧν
							<br class="lb"/>ὅτι τὰς μελαίνας εἰκότως μέμφεται δῆλον, εἴ γε δὴ τὸ μέλαν <br class="lb"/>ἢ διὰ ψύξιν
							ἰσχυρὰν γίνεται, καθ’ ὃν λόγον καὶ τὸ αἷμα <br class="lb"/>μελαίνεται θρομβούμενον, ὅσα τε
							νεκροῦται ψυχθέντα <br class="lb"/>τελέως ἢ δι’ ὑπερβάλλουσαν θερμασίαν. καὶ γὰρ αὖ καὶ τὸ 
<a class="pb" href="#pb155" id="pb155">[p. 155]</a>
 αἷμα μελαίνεται καιόμενον, ὥσπερ καὶ τὰ ἄλλα σύμπαντα <br class="lb"/>σώματα, καὶ οἱ
							πολλῷ χρόνῳ διατρίψαντες ἐν ἡλίῳ θερινῷ <br class="lb"/>μέλανες γίνονται. </p>
                  </section>
                  <section id="body-1-2-30" class="div textpart chapter level4">
                    <blockquote class="quote lemma">Ἔστ’ ἂν δὲ πυῤῥόν τε εἴη τὸ οὖρον καὶ λεπτὸν, σημαίνει
							<br class="lb"/>τὸ νόσημα ἄπεπτον εἶναι.</blockquote>
                    <p class="p autofirst"><span class="milestone">635</span>Τὸ κατὰ φύσιν οὖρον μετρίως ἐστὶν ὠχρὸν, <br class="lb"/>ὡς ἂν
							ἐκ τοῦ πεφθέντος ὑγροῦ γεγονὸς ὀλίγον τι τῆς ξανθῆς <br class="lb"/>χολῆς προσειληφότος, ὅταν δὲ
							ἤτοι πλεῖον ᾖ αὕτη τοῦ <br class="lb"/>δέοντος ἢ ἄκρατος ἰσχυρῶς οὖσα προσαναμιχθῇ τῷ οὔρῳ,
							<br class="lb"/>πυῤῥὸν φαίνεται. ἐὰν οὖν πρὸς τῷ τοιοῦτον εἶναι κατὰ <br class="lb"/>χρόαν, ἔτι καὶ λεπτὸν
							εἴη κατὰ τὴν σύστασιν, ἄπεπτον εἶναι <br class="lb"/>σημαίνει τὸ νόσημα. χρὴ γὰρ ὥσπερ ἐν τῇ χρόᾳ
							μετρίως <br class="lb"/>ὠχρὸν ἔφαμεν εἶναι δεῖν τὸ κατὰ φύσιν οὖρον, οὕτω καὶ <br class="lb"/>κατὰ τὴν
							σύστασιν ἔχειν μετρίως, μήθ’ οὕτω λεπτὸν ὑπάρχον <br class="lb"/>ὡς ὕδωρ μήθ’ οὕτως γεγονὸς παχὺ,
							ὡς ἐοικέναι τοῖς 
<a class="pb" href="#pb156" id="pb156">[p. 156]</a>
 τῶν ὑποζυγίων. εἴρηται δὲ τελέως ἅπαντα περὶ τῆς τῶν
							<br class="lb"/>οὔρων φύσεώς τε καὶ διαφορᾶς ἐν τοῖς περὶ κρίσεων. <br class="lb"/>ἐκεῖθεν οὖν αὐτὰ
							μανθάνειν ὅστις ὄντως ἐραστὴς ᾖ προγνωστικῆς <br class="lb"/>θεωρίας. ἐν γὰρ ταῖς ἐξηγήσεσιν ὁ
							σκοπός ἐστι <br class="lb"/>σαφὲς ἐργάσασθαι τὸ δοκοῦν ἀσαφῶς εἰρῆσθαι. τὸ δὲ καὶ <br class="lb"/>διακρῖναι
							τίνα μὲν αὐτῶν ὡς ἀληθῶς εἵρηται, τίνα δὲ οὒ, <br class="lb"/>καὶ προσθεῖναι τὰς ἀποδείξεις
							ἑκατέροις, ἐκ περιουσίας <br class="lb"/>γίνεται. </p>
                  </section>
                  <section id="body-1-2-31" class="div textpart chapter level4">
                    <blockquote class="quote lemma">Ἢν δὲ καὶ πολυχρόνιον εἴη τὸ νόσημα, τὸ δὲ οὖρον τοιοῦτον
							<br class="lb"/>ἐὸν, κίνδυνος μὴ οὐ δυνήσεται ὁ ἄνθρωπος διαρκέσαι, <br class="lb"/>ἔστ’ ἂν πεπανθῇ τὸ
							οὖρον.</blockquote>
                    <p class="p autofirst">Ἐὰν ἐπὶ πλείονα χρόνον ἄπεπτον διαμείνῃ τὸ νόσημα, <br class="lb"/>κίνδυνος ἀπολέσθαι τὸν
							ἄνθρωπον, εἰ μή τι ἄρα τὴν ἀντέχουσαν <br class="lb"/>τῷ νοσήματι δύναμιν ἰσχυροτάτην ἔχει· δῆλον
							οὖν <br class="lb"/>ὅτι κἀνταῦθα τὸ κατὰ τοὺς ἀφορισμοὺς εἰρημένον μεμνημένος 
<a class="pb" href="#pb157" id="pb157">[p. 157]</a>

							ἐπίσκεψαι, πηλίκη μέν ἐστιν ἡ ῥώμη τῆς δυνάμεως, <br class="lb"/>ὁπόσης δὲ πέψεως δεῖται τὸ
							νόσημα, καὶ εἰ ὁ κάμνων ἐξαρκέσει <br class="lb"/>μέχρι τῆς ἀκμῆς αὐτοῦ. </p>
                  </section>
                  <section id="body-1-2-32" class="div textpart chapter level4">
                    <blockquote class="quote lemma">Θανατωδέστερα δὲ τῶν οὔρων τά τε δυσώδεα καὶ ὑδατώδεα
							<br class="lb"/>καὶ μέλανα καὶ παχέα.</blockquote>
                    <p class="p autofirst">Τὰ ὑδατώδη λεπτὰ μὲν τὴν σύστασίν ἐστι, λευκὰ δὲ <br class="lb"/>τὴν χρόαν, ἀπεψίαν μὲν ἐσχάτην
							ἐνδεικνύμενα τῶν χυμῶν, <br class="lb"/>ἀῤῥωστίαν δὲ τῆς φυσικῆς δυνάμεως. περὶ δὲ τῶν δυσωδῶν
							<br class="lb"/>ἁπάντων εἴρηται πρόσθεν, ὥσπερ γε καὶ περὶ τῶν μελαινομένων. <br class="lb"/>ταῦτα μὲν οὖν
							αὐτὰ καθ’ ἑαυτὰ καὶ σὺν ἀλλήλοις <br class="lb"/>ἐστὶ θανατώδη· τὰ δὲ παχέα πρότερον αὐτὰ καθ’
							ἑαυτὰ καὶ <br class="lb"/>ταῦτα θανατώδη νομιστέον ἢ συμπλέξαι χρὴ τοῖς προειρημένοις <br class="lb"/>αὐτὰ
							καὶ τοῖς μέλασιν ἄξιόν ἐστιν ἐπισκέψεως. ὅσα <br class="lb"/>τοίνυν ἡμεῖς εἴδομεν ἀκριβῶς
							παραφυλάξαντες ἐροῦμεν, ἵνα <br class="lb"/>ἐξ αὐτῶν τις ὁρμώμενος ἅμα μὲν ἐπίστηται τὸ ἀληθὲς,
							ἅμα <br class="lb"/>δὲ καὶ τὴν βελτίω τῶν ἐξηγήσεων ἕληται. τὰ μέλανα τῶν 
<a class="pb" href="#pb158" id="pb158">[p. 158]</a>
 οὔρων ὅσῳ
							περ ἂν ᾖ παχύτερα, τοσούτῳ χείρω παρεφυλάξαμεν <br class="lb"/>ὄντα. <span class="milestone">636</span>τὰ δὲ τῆς κατὰ φύσιν χρόας μὴ ἐκστάντα <br class="lb"/>παχέα διττὴν ἔχοντα τὴν
							ἔκβασιν, ἐνίοτε μὲν ἐπ’ <br class="lb"/>ὄλεθρον, ἐνίοτε δὲ εἰς ὑγείαν ὑπόγυον τελευτῶντα, καθάπερ
							<br class="lb"/>καὶ ἄλλα πολλὰ τῶν παρὰ φύσιν, ὡς ἂν ἐκκαθαίρηται δι’ <br class="lb"/>αὐτῶν τὸ σῶμα. δῆλον
							δ’ ὅτι παχέα πρὸς αὐτοῦ λέλεκται <br class="lb"/>τὰ πάνυ σφόδρα τοιαῦτα. τὰ γὰρ ἁπλῶς παχύτερα
							τῶν <br class="lb"/>κατὰ φύσιν οὐ πάντως ἐστὶν ὀλέθρια. </p>
                  </section>
                  <section id="body-1-2-33" class="div textpart chapter level4">
                    <blockquote class="quote lemma">Ἔστι δὲ τοῖσι μὲν ἀνδράσι καὶ τῇσι γυναιξὶ τὰ μέλανα τῶν
							<br class="lb"/>οὔρων κάκιστα, τοῖσι δὲ παιδίοισι τὰ ὑδατώδεα.</blockquote>
                    <p class="p autofirst">Ἐν πάσαις μὲν ταῖς ἡλικίαις ὀλέθρια τά τε μέλανα <br class="lb"/>τῶν οὔρων ἐστὶ καὶ ὑδατώδεα,
							ἀλλ’ ἐπὶ μὲν τῶν ἀκμαζόντων <br class="lb"/>τὴν πρώτην ἔχει τάξιν, ὡς ἐν ὀλεθρίοις, τὰ μέλανα,
							<br class="lb"/>ἐπὶ δὲ τῶν παιδίων τὰ ὑδατώδη. λέλεκται γὰρ ἔμπροσθεν <br class="lb"/>αὐτῷ τὰ ἐναντιώτατα
							τοῖς κατὰ φύσιν ὀλεθριώτατα ὑπάρχειν. 
<a class="pb" href="#pb159" id="pb159">[p. 159]</a>
 ἐναντιώτατα δέ ἐστιν ἐπὶ τῶν
							παίδων οὐχ οὕτως <br class="lb"/>τὰ μέλανα τοῖς κατὰ φύσιν ὡς τὰ λεπτά. κατὰ φύσιν γὰρ
							<br class="lb"/>αὐτοῖς ἐστιν οὐρεῖν παχέα τε καὶ πολλὴν ὑπόστασιν ἔχοντα. <br class="lb"/>τοῖς δ’ ἀκμάζουσι
							καὶ λεπτότατα καὶ ὀλίγην ὑπόστασιν ἔχοντα <br class="lb"/>γίνεται, διόπερ ἐπ’ αὐτῶν ἐστιν
							ὀλεθριώτατα τὰ μέλανα <br class="lb"/>τῶν οὔρων. ἐπὶ δὲ τῶν παιδίων καὶ δι’ ἄλλην αἰτίαν ὀλέθρια
							<br class="lb"/>τὰ ὑδατώδη. τάχιστα γὰρ ἐπ’ αὐτῶν πέττεται πάντα <br class="lb"/>διὰ ῥώμην τῆς ἀλλοιωτικῆς
							δυνάμεως, αἱ πέψεις δὲ <br class="lb"/>παχύνουσιν οὐκ οὖρα μόνον, ἀλλὰ καὶ διαχωρήματα τοῖς
							<br class="lb"/>εὐπετιοῦσι κατὰ γαστέρα. καὶ πτύσματα περιπνευμονικοῖς <br class="lb"/>τε καὶ πλευριτικοῖς
							καὶ φλέγματα ἐν κατάῤῥοις καὶ κορύζαις <br class="lb"/>καὶ λήμας ἐν ὀφθαλμίαις καὶ πῦον ἐν
							ἕλκεσιν. ἐὰν <br class="lb"/>οὖν φαίνηται τοῖς παισὶ τὸ οὖρον ὑδατῶδες ἐπὶ πλέονα <br class="lb"/>χρόνον
							παραμένον, ὡς μηδεμίαν μεταβολὴν ἴσχειν ἐπὶ τὸ <br class="lb"/>παχύτερον, ὀλέθριον γίνεται τὸ
							σημεῖον. </p>
                  </section>
                  <a class="pb" href="#pb160" id="pb160">[p. 160]</a>
                  <section id="body-1-2-34" class="div textpart chapter level4">
                    <blockquote class="quote lemma">Ὁκόσοι δ’ ἂν οὖρα λεπτὰ καὶ ὠμὰ οὐρέωσι πολὺν χρόνον, <br class="lb"/>ἢν
							τἄλλα ὡς περιεσομένοισι σημεῖα ᾖ, τουτέοισιν ἀπόστασιν <br class="lb"/>δεῖ προσδέχεσθαι ἐς τὰ
							κάτω τῶν φρενῶν χωρία.</blockquote>
                    <p class="p autofirst">Ἀληθέστατα καὶ τοῦτ’ εἴρηται τῷ Ἱπποκράτει. τὰ <br class="lb"/>μὲν γὰρ δυσπεπτότερα τῶν
							νοσημάτων, ὡς ἂν ἐπὶ πα<span class="milestone">142</span>χυτέροις <br class="lb"/>καὶ
							ψυχροτέροις γινόμενα χυμοῖς, εἰς ἀπόστασιν <br class="lb"/>εἴωθε κρίνεσθαι, τὰ δὲ ἐπὶ θερμαῖς καὶ
							λεπταῖς ἐκκρίσεσιν. <br class="lb"/>ὅταν οὖν ποτε χρόνῳ πλείονι παραμένῃ τὰ οὖρα μὴ πεττόμενα,
							<br class="lb"/>διορίζεσθαι χρὴ πότερον οὐκ ἐξαρκέσει τῷ μήκει <br class="lb"/>τοῦ νοσήματος ὁ κάμνων ἢ δι’
							ἀπόστασιν κριθήσεται. ὁ <br class="lb"/>διορισμὸς δὲ ἀπὸ τῶν ἄλλων σημείων γενήσεται. τὰ μὲν
							<br class="lb"/>γὰρ ὀλέθρια θάνατον δηλοῦσι, τὰ δὲ ἐπιεικῆ σωτηρίαν. αἵ <br class="lb"/>γε μὴν ἀποστάσεις ἐν
							μὲν τοῖς πάνυ χρονίζουσιν ἐς τὰ <br class="lb"/>κάτω χωρία γίνονται διά τε τὴν ψυχρότητα
								<span class="milestone">637</span>καὶ τὸ <br class="lb"/>πάχος τῆς ὕλης καὶ τὴν τῆς δυνάμεως
							ἀῤῥωστίαν, κεκμηκυίας <br class="lb"/>διὰ τὸν χρόνον, ἐν δὲ τοῖς ὀξυτέροις παρ’ ὦτα. καὶ 
<a class="pb" href="#pb161" id="pb161">[p. 161]</a>
 γὰρ καὶ οἱ χυμοὶ τούτοις ἧττόν εἰσι παχεῖς καὶ ἡ θερμασία <br class="lb"/>πολλὴ καὶ ἡ
							δύναμις εὐρωστοτέρα. τὰ δὲ μεταξὺ τούτων <br class="lb"/>νοσήματα τὰς ἀποστάσεις ἐπαμφοτεριζούσας
							ἔχει. καὶ <br class="lb"/>οὐδέν ἐστιν ὅσον ἐπὶ τῷ χρόνῳ ζητεῖν ἄνω μᾶλλον ἢ κάτω <br class="lb"/>ῥέψουσιν,
							ἀλλ’ ἐκ τῶν ἄλλων σημείων διορίζεσθαι προσήκει. </p>
                  </section>
                  <section id="body-1-2-35" class="div textpart chapter level4">
                    <blockquote class="quote lemma">Καὶ τὰς λιπαρότητας δὲ τὰς ἄνω ἐφισταμένας ἀραχνοειδέας
							<br class="lb"/>μέμφεσθαι, ξυντήξεως γὰρ σημεῖα.</blockquote>
                    <p class="p autofirst">Οἷόν τι τοῖς λιπαροῖς ζωμοῖς ψυχομένοις ἐφίσταται τὸ <br class="lb"/>καλούμενον ὑπὸ τῶν πολλῶν
							γραῦς, τοιοῦτον καὶ τοῖς ἐκ <br class="lb"/>τῆς συντήξεως οὔροις, ὑπὲρ ὧν νῦν ἐποιήσατο τὸν λόγον
							<br class="lb"/>αὐτὸς καὶ τὴν αἰτίαν προσθείς. </p>
                  </section>
                  <section id="body-1-2-36" class="div textpart chapter level4">
                    <blockquote class="quote lemma">Σκοπεῖν δὲ χρὴ τῶν οὔρων ἐν οἶσιν αἱ νεφέλαι, ἤν τε ἄνω
							<br class="lb"/>ἤν τε κάτω ἔωσι καὶ τὰ χρώματα ὁκοῖα ἴσχουσι. καὶ 
<a class="pb" href="#pb162" id="pb162">[p. 162]</a>
 τὰς μὲν κάτω
							φερομένας ξὺν τοῖσι χρώμασιν οἶσιν εἴρηται, <br class="lb"/>ἀγαθὰς εἶναι νομίζειν καὶ ἐπαινέειν,
							τὰς δὲ ἄνω ξὺν <br class="lb"/>τοῖσιν χρώμασιν, οἷσιν εἴρηται κακὰς εἶναι καὶ μέμφεσθαι <br class="lb"/>τὰς
							τοιαύτας.</blockquote>
                    <p class="p autofirst">Ὅτι τὰ πρὸς ἐμοῦ κατὰ τὰ περὶ κρίσεων ὑπομνήματα <br class="lb"/>πολλάκις ἐναιωρήματα λελεγμένα
							καλεῖν αὐτὸς εἴωθε νεφέλας, <br class="lb"/>ἐδήλωσε καὶ διὰ τῆς ῥήσεως οὐκ ἀσαφῶς. ἀλλαχοῦ
							<br class="lb"/>γε μὴν αὐτὸς ἐναιώρημα γονοειδὲς εἴρηκεν, ὡς εἶναι δυοῖν <br class="lb"/>θάτερον, ἤτοι
							γενικωτέρου πράγματος ὄνομα τὸ ἐναιώρημα <br class="lb"/>τὴν τομὴν ἔχοντος, εἴς τε τὰς νεφέλας
							καὶ τὰ γονοειδῆ, ἢ <br class="lb"/>μηδέποτε τὰς νεφέλας ἐναιωρήματα καλεῖσθαι πρὸς αὐτοῦ.
							<br class="lb"/>ὅτι δὲ πάντα τὰ τοῖς οὔροις ἐμφερόμενα κάτω χρηστὰ καὶ <br class="lb"/>ὅσῳ περ ἂν ὑφιζάνῃ
							κάτω, τοσούτῳ βελτίω γίνεται, λέλεκται <br class="lb"/>δυνάμει πρόσθεν, ἡνίκα ἐλέγομεν
							ἀναμεμίχθαι τοῖς τοιούτοις <br class="lb"/>ἐνίοτε φυσῶδες πνεῦμα. τὸ τοίνυν ἀκριβῶς πεπεμμένον
							καὶ <br class="lb"/>διακεκριμένον ὁμαλές τε καὶ ὁμοιομερὲς ὂν, ὡς ἂν οὐδὲν <br class="lb"/>ἔχον πνεύματος,
							εἰς τὸν πυθμένα καταφέρεται τοῦ τὸ οὖρον 
<a class="pb" href="#pb163" id="pb163">[p. 163]</a>
 ἀγγείου περιέχοντος. ὅσον δ’
							ἐπίμικτόν ἐστιν ἀερώδει τινὶ <br class="lb"/>καὶ ἀτμώδει φύσει, τοῦτο κουφιζόμενον ὑπ’ ἐκείνης,
							ἀνάλογον <br class="lb"/>τῇ ποσότητι τοῦ κουφίζοντος, ἧττόν τε καὶ μᾶλλον ἄνω <br class="lb"/>φέρεται. </p>
                  </section>
                  <section id="body-1-2-37" class="div textpart chapter level4">
                    <blockquote class="quote lemma">Μὴ ἐξαπατάτω δὲ σε ἤν τι ἡ κύστις νούσημα ἔχουσα τῶν
							<br class="lb"/>οὔρων τοιαῦτα ἀποδιδῷ. οὐ γὰρ τοῦ ὅλου σώματος σημεῖόν <br class="lb"/>ἐστιν, ἀλλ’ αὐτῆς
							καθ’ ἑωυτήν.</blockquote>
                    <p class="p autofirst"><span class="milestone">638</span>Κάλλιστα καὶ τοῦτο προσέγραψεν ἀναμιμνήσκων
							<br class="lb"/>ἡμᾶς, ὃ τάχ’ ἂν ἐνίοτε παρελίπομεν ἐπὶ τῶν νοσούντων <br class="lb"/>διορίσασθαι· καὶ χρὴ
							δηλονότι καὶ περὶ τῶν διαχωρουμένων <br class="lb"/>κατὰ γαστέρα μεμνῆσθαι τοῦ νῦν εἰρημένου
							διορισμοῦ. <br class="lb"/>κοινὸν μὲν γὰρ ἀμφοτέραις ταῖς ἐκκρίσεσιν τό τε <br class="lb"/>τοῦ παντὸς
							σώματος ὑποδέχεσθαι τὰ περιττώματα ταῦτα <br class="lb"/>καὶ τὸ τῶν μορίων ἐκείνων δι’ ὧν
							ἐκκρίνεται. συμβέβηκε <br class="lb"/>δὲ κατὰ φύσιν ἐχόντων ἡμῶν τὰ μὲν τοῦ παντὸς σώματος
							<br class="lb"/>ἐκκαθαίρεσθαι περιττώματα δι’ οὔρων, τὰ δὲ τῶν κατὰ γαστέρα 
<a class="pb" href="#pb164" id="pb164">[p. 164]</a>

							συνεξέρχεσθαι τῇ κόπρῳ. παρὰ φύσιν δὲ ἐχόντων <br class="lb"/>τοῖς μὲν οὔροις συνεκκρίνεσθαί τινα
							τῶν ἐν νεφροῖς καὶ <br class="lb"/>κύστει νοσημάτων γνωρίσματα, τῇ δὲ κόπρῳ τοῦ παντὸς
							<br class="lb"/>σώματος. οὐκ ὀλιγάκις γοῦν ἐπὶ τῶν οὐρησάντων πυώδη, <br class="lb"/>ζήτησις ἐγένετο πόθεν
							ἥκει τὸ πῦον. οὕτω δὲ καὶ πεταλώδη <br class="lb"/>ποτὲ οὐρηθέντα τὴν αὐτὴν ζήτησιν ἔχει. καὶ
							δριμέα <br class="lb"/>δὲ καὶ δυσώδη καὶ χολώδη τὰ οὖρα πολλάκις μὲν ἐγένετο <br class="lb"/>διὰ κύστιν τε
							καὶ νεφρούς· οὐκ ὀλιγάκις δὲ καὶ διὰ τὸ πᾶν <br class="lb"/>σῶμα, τουτέστι τὴν ἐν ὅλῳ τῷ ζώῳ
							πεπτικὴν δύναμιν τῶν <br class="lb"/>χυμῶν, ἥτις, ὡς ἐδείξαμεν, οἷον ἑστίαν καιομένην καὶ πηγὴν
							<br class="lb"/>ἔχει τὸ ἧπαρ. ἐνίοτε δὲ καὶ ταύτης αὐτῆς μηδὲν πεπονθυΐας <br class="lb"/>ἐκκαθαίρεται διὰ
							νεφρῶν καὶ κύστεως ὅλον τὸ ζῶον, <br class="lb"/>ἢ μορίων τινῶν τῶν ἐν αὐτῷ τινα περιττώματα ταῖς
							φλεψὶν <br class="lb"/>ἐμπίπτοντα ἐκκαθαιρομένου τοῦ αἵματος ὑπὸ τῶν νεφρῶν <br class="lb"/>συνεκκρίνεται,
							καθότι καὶ ἀποστήματα πολλαχόθι <br class="lb"/>γινόμενα δι’ οὔρων ἐκκρίνεται. </p>
                  </section>
                  <a class="pb" href="#pb165" id="pb165">[p. 165]</a>
                  <section id="body-1-2-38" class="div textpart chapter level4">
                    <blockquote class="quote lemma">Ἐμετὸς δὲ ὠφελιμώτατος ὁ φλέγματός τε καὶ χολῆς ξυμμεμιγμένος
							<br class="lb"/>ὡς μάλιστα, καὶ μὴ παχὺς κάρτα μήτε πολὺς <br class="lb"/>ἐμείσθω. οἱ γὰρ ἀκρητέστεροι
							κακίους εἰσί.</blockquote>
                    <p class="p autofirst">Καὶ διὰ ταύτης τῆς λέξεως ἐδήλωσεν ὁποῖόν τι καλεῖ <br class="lb"/>τὸ ἄκρατον, ἀντιτιθεὶς αὐτῷ
							τὸ μεμιγμένον. δηλωτικὸν δ’ <br class="lb"/>οὐχ ἥκιστα καὶ αὐτὸ τοὔνομά ἐστι τοῦ πρὸς αὐτοῦ
							σημαινομένου. <br class="lb"/>καὶ γὰρ οἶνον ἄκρατον εἶναι λέγομεν ᾧ μὴ μέμικται <br class="lb"/>τὸ ὕδωρ ἢ
							παντάπασιν ὀλίγον μέμικται, καὶ τῶν ἄλλων <br class="lb"/>ἕκαστον ἄκρατόν ἐστί τε καὶ λέλεκται
							πρὸς τῶν Ἑλλήνων, <br class="lb"/>ὅταν αὐτὸ καθ’ αὑτὸ μόνον ἀμιγὲς ἑτέρας οὐσίας ὑπάρχῃ. <br class="lb"/>τὴν
							γοῦν ξανθὴν χολὴν ποτὲ μέν ἐστιν ἰδεῖν παχεῖάν τε <br class="lb"/>καὶ ἄκρως ξανθὴν, ἐμουμένην τε
							καὶ κάτω διερχομένην, ἣν <br class="lb"/>δὴ καὶ λεκιθώδη προσαγορεύουσιν ἔνιοι, πολλάκις δὲ
							ὑγροτέραν <br class="lb"/>καὶ ἧττον ξανθὴν, ἥτις ἰδιαίτερον ὠχρὰ προσαγορεύεται, <br class="lb"/>μεμιγμένον
							ἔχουσα δι’ ὅλης ἑαυτῆς φλεγματώδη χυμὸν <br class="lb"/>λεπτὸν ἢ ὑδατῶδές τι περίττωμα. βούλεται
							τοίνυν ὁ 
<a class="pb" href="#pb166" id="pb166">[p. 166]</a>
 Ἱπποκράτης μηδέτερον τῶν χυμῶν ἄκρατον φαίνεσθαι, <br class="lb"/>μεμίχθαι
							δ’ ἀλλήλοις πως αὐτούς. ὁ μὲν γὰρ χολώδης <br class="lb"/>ἄκρατος πολλὴν τὴν θερμασίαν, ὁ δὲ
							φλεγματώδης τὴν <br class="lb"/>ψύξιν ἐνδείκνυται. καὶ μέντοι καὶ παχυτέροις ὑπάρχει τοῖς
							<br class="lb"/>ἀκράτοις εἶναι, τῷ μὲν φλεγματώδει διὰ ψύξιν οἱονεὶ ἐπιπεπηγότι, <br class="lb"/>τῷ δὲ
							χολώδει διὰ τὴν τῆς θερμασίας ὑπερβολὴν <br class="lb"/>ἐξικμασμένῳ τε καὶ οἷον πεφρυγμένῳ. δύο
							γὰρ αἴτια <br class="lb"/>ταῦτα ἐναντία τῶν παχυνομένων ἐστὶ, τὸ θερμὸν πάνυ <br class="lb"/>καὶ τὸ ψυχρὸν,
							ἐξικμάζον μὲν τὸ θερμὸν, πηγνύον δὲ τὸ <br class="lb"/>ψυχρόν. </p>
                  </section>
                  <section id="body-1-2-39" class="div textpart chapter level4">
                    <blockquote class="quote lemma"><span class="milestone">639</span>Εἰ δὲ εἴη τὸ ἐμούμενον πρασοειδὲς ἢ πέλιον ἢ μέλαν,
							<br class="lb"/>ὅ τι ἂν ᾖ τουτέων τῶν χρωμάτων, νομίζειν χρὴ πονηρὸν <br class="lb"/>εἶναι.</blockquote>
                    <p class="p autofirst">Περὶ μὲν οὖν τοῦ πελιδνοῦ καὶ μέλανος χρώματος <br class="lb"/>εἴρηται πρόσθεν. τοῦ πρασοειδοῦς
							δὲ νῦν πρώτως ἐμνημόνευσεν, 
<a class="pb" href="#pb167" id="pb167">[p. 167]</a>

							<span class="milestone">143</span>οὐκ ἔχοντος μὲν οἰκεῖον ὄνομα, συγχρωμένου <br class="lb"/>δὲ
							τῇ τῶν πράσων προσηγορίᾳ, εἰ μὴ ἄρα τις ἔμπαλιν <br class="lb"/>ἀπὸ τοῦ πρασοειδοῦς χρώματος
							ὠνομάσθαι φαίη τὸ <br class="lb"/>πράσον, οὐκ ἀπὸ τοῦ πράσου τὸ πρασοειδές. ἐπὶ τινῶν μὲν
							<br class="lb"/>γὰρ εὔδηλος ἡ παραγωγὴ τῶν ὀνομάτων, ὡς γνωρίζεσθαι <br class="lb"/>τό τε πρωτότυπον ὑπὸ
							γραμματικῶν ὀνομαζόμενον καὶ τὸ <br class="lb"/>παρηγμένον ἀπ’ αὐτοῦ, καθάπερ ἐπὶ τοῦ
							γαλακτοειδοῦς χρώματος, <br class="lb"/>ἐπὶ τινῶν δὲ οὐ δῆλον. ἔξεστι γὰρ λέγειν οὐκ ἀπὸ <br class="lb"/>τοῦ
							φοίνικος ὠνομάσθαι τὸ φοινικοῦν, ἀλλ’ ἀπὸ τοῦ φοινικοῦ <br class="lb"/>τὸν φοίνικα, καθάπερ γε
							καὶ τὸ κυανὸν οὐκ ἀπὸ τοῦ <br class="lb"/>κυανοῦ μᾶλλον ἤπερ τὸ κυανοῦν ἀπ’ ἐκείνου. καὶ ἡ ὤχρα
							<br class="lb"/>δὲ καὶ τὸ ὠχρὸν χρῶμα τῆς αὐτῆς ἐστι συστοιχίας. ὤχραν <br class="lb"/>δὲ εἴρηκα οὐ τὴν
							ὀξυνομένην φωνὴν, ὥσπερ ἂν εἴποι τις <br class="lb"/>ὠχρὸν μὲν εἶναι τὸν νεανίσκον, ὠχρὰν δὲ τὴν
							γυναῖκα, ἀλλὰ <br class="lb"/>τὴν παροξυνομένην. ἔστι γὰρ εἶδός τι γῆς ὤχρα καὶ μάλιστα
							<br class="lb"/>ταύτης ἡ Ἀττικὴ καλλίστη. ταυτὶ μὲν οὖν ἅπαξ εἰρήσθω <br class="lb"/>μοι. ἀεὶ γὰρ μέμνησο
							τοῦ σπουδάζειν ἐπὶ τοῖς ὀνόμασι <br class="lb"/>τοσοῦτον, ὅσον εἰς σαφῆ δήλωσιν ὧν λέγομεν ἐξ
							αὐτῶν 
<a class="pb" href="#pb168" id="pb168">[p. 168]</a>
 ἐστιν ὀνήσασθαι. τὸ δ’ ἐπέκεινα τοῦδε περιττὸν ἡγοῦ, <br class="lb"/>τὸν
							χρόνον εἰς τὴν τῶν βελτιόνων σπουδὴν κατατιθέμενος. <br class="lb"/>γίνεται δή τις ἐν τῷ σώματι,
							καθάπερ ὠχρὰ χολὴ κατὰ <br class="lb"/>φύσιν ἐχόντων, οὕτω καὶ πρασοειδὴς ἑτέρα παρὰ φύσιν.
							<br class="lb"/>καὶ φαίνεται αὕτη πολλάκις μὲν ἐν αὐτῇ τῇ γαστρὶ γεννωμένη, <br class="lb"/>διά τινων
							ἀπεψίαν ἐδεσμάτων ἢ λαχάνων, ὁποῖα καὶ <br class="lb"/>τὰ τεῦτλά εἰσι καὶ τὰ κρόμμυα καὶ αἱ
							κράμβαι. φαίνεται <br class="lb"/>δ’ ἐνίοτε καὶ χωρὶς τοῦτο τοιοῦτό τι προσενηνέχθαι τῷ <br class="lb"/>λόγῳ
							τοῦ νοσήματος ἐν ταῖς φλεψὶ γεννᾶσθαι καὶ καταῤῥεῖν <br class="lb"/>ἤτοι γε εἰς τὴν ἄνω κοιλίαν ἢ
							εἰς τὴν κάτω, θερμασίαν <br class="lb"/>γέ τινα ἐν τῷ σώματι παρὰ φύσιν δηλοῦσα καὶ περιττώματος
							<br class="lb"/>ἰδιότητα τοιούτου τὴν κρᾶσιν, οἶος ὁ τῶν εἰρημένων <br class="lb"/>λαχάνων ἐστὶ χυμός. </p>
                  </section>
                  <section id="body-1-2-40" class="div textpart chapter level4">
                    <blockquote class="quote lemma">Εἰ δὲ καὶ πάντα τὰ χρώματα ὁ ὡυτὸς ἄνθρωπος ἐμέει, <br class="lb"/>κάρτα
							ὀλέθριον τοῦτο ἤδη γίνεται.</blockquote>
                    <a class="pb" href="#pb169" id="pb169">[p. 169]</a>
                    <p class="p autofirst">Εἴτε περὶ τῶν προειρημένων χρωμάτων τοῦ πρασοειδοῦς <br class="lb"/>καὶ πελιδνοῦ καὶ μέλανος
							εἴρηται τὸ πάντα εἴτε καὶ <br class="lb"/>περὶ τῶν ἄλλων σὺν αὐτοῖς, ὁπόσα χρώματά ἐστι παρὰ
							<br class="lb"/>φύσιν ἑκατέρως ὀλεθριώτατόν ἐστιν, ἐνδεικνύμενον πολλὰς <br class="lb"/>ἐν τῷ σώματι χαλεπὰς
							εἷναι διαθέσεις. </p>
                  </section>
                  <section id="body-1-2-41" class="div textpart chapter level4">
                    <blockquote class="quote lemma">Τάχιστον δὲ θάνατον σημαίνει τὸ πέλιον τῶν ἐμεσμάτων, <br class="lb"/>εἰ
							ὄζοι δυσῶδες.</blockquote>
                    <p class="p autofirst"><span class="milestone">640</span>Σηπεδόνα γὰρ ἐνδείκνυται μετὰ νεκρώσεως τὸ
							<br class="lb"/>τοιοῦτον, εἴ γε μεμνήμεθα τῶν προειρημένων. </p>
                  </section>
                  <section id="body-1-2-42" class="div textpart chapter level4">
                    <blockquote class="quote lemma">Πάσαι δὲ αἱ ὑπόσαπροι καὶ δυσώδεες ὀδμαὶ κακαὶ ἐπὶ <br class="lb"/>πᾶσι
							τοῖσιν ἐμουμένοισιν.</blockquote>
                    <p class="p autofirst">Ἦι γὰρ ἂν διαθέσει μιχθῇ σηπεδὼν, χείρων αὐτὴ ἑαυτῆς φαίνεται, </p>
                  </section>
                  <a class="pb" href="#pb170" id="pb170">[p. 170]</a>
                  <section id="body-1-2-43" class="div textpart chapter level4">
                    <blockquote class="quote lemma">Πτύελον δὲ χρὴ ἐπὶ πᾶσι τοῖσιν ἀλγήμασι τοῖσι περὶ τὸν
							<br class="lb"/>πνεύμονα καὶ τὰς πλευρὰς ταχέως τε ἀποπτύεσθαι καὶ <br class="lb"/>εὐπετέως.</blockquote>
                    <p class="p autofirst">Τὸ μὲν ταχέως ἐν ἀρχῇ τῆς νόσου δηλοῖ, τὸ δὲ εὐπετέως <br class="lb"/>ἀντὶ τοῦ ῥᾳδίως τε καὶ
							ἑτοίμως οἱ Ἕλληνες λέγουσι. <br class="lb"/>συμβαίνει δὲ τοῦτο ταχέως τε καὶ ἀπόνως ἀναπτυόντων.
							<br class="lb"/>τὸ γάρ τοι ταχέως γίγνεσθαι διττόν ἐστι, τὸ μὲν ἕτερον <br class="lb"/>ὅλου τοῦ νοσήματος
							τὸν πρῶτον καιρὸν ἐνδεικνύμενον, τὸ <br class="lb"/>δὲ ἕτερον τὸν ἐν ταῖς ἐνεργείαις ἐζευγμένον
							χρόνον. εὐπετὴς <br class="lb"/>γὰρ ἀναγωγὴ πτυέλου, τουτέστιν ἑτοίμη τε καὶ ῥᾳδία <br class="lb"/>γίγνεται,
							μήτ’ ὀδύνης ἰσχυρᾶς οὔσης κατὰ τὸν θώρακα <br class="lb"/>(διακόπτει γὰρ αὕτη καὶ καταπαύει
							μεταξὺ, πρὶν ἐκτελεσθῆναι <br class="lb"/>γινομένην ἔτι τὴν τοῦ θώρακος ἐνέργειαν), ἀλλὰ
							<br class="lb"/>μηδ’ ἀσθενοῦς ὑπαρχούσης τῆς δυνάμεως, ὀκλάζει γὰρ καὶ <br class="lb"/>αὕτη μεταξὺ κατὰ τὴν
							ἐνέργειαν, ὡς ἡμιτελὲς ἀπολιπεῖν τὸ <br class="lb"/>ἔργον. αὐτό τε τὸ ἀναγόμενον ἐὰν μὲν ἰσχυρῶς
							ᾖ γλίσχρον, 
<a class="pb" href="#pb171" id="pb171">[p. 171]</a>
 ἐμπλάττεται δυσαπολύτως τοῖς μορίοις, ἀναφερόμενόν τε
							<br class="lb"/>πολλάκις ἐνίσχεται προσκολλώμενον ταῖς σήραγξι τοῦ πνεύμονος· <br class="lb"/>ὥσπερ γε καὶ,
							ἐὰν ἱκανῶς ᾖ παχὺ δυσχερῶς ἀναφερόμενον, <br class="lb"/>ἐν χρόνῳ τε πλείονι κακοπαθεῖν ἀναγκάζει
							καί που <br class="lb"/>καὶ σφηνοῦται κατά τινας τῶν στενοχώρων ὁδῶν, ὅθεν καὶ <br class="lb"/>τὸ πνιγῆναί
							τισι συνέβη. καὶ μὲν δὴ καὶ τὸ λεπτὸν ἱκανῶς, <br class="lb"/>ὡς ὑδατῶδες εἶναι μόγις ἀναπτύεται,
							περιῤῥέον ἐν κύκλῳ <br class="lb"/>τῷ πνεύματι. τοῦτο γάρ ἐστι τὸ πρῶτον αἴτιον τῆς
							<br class="lb"/>ἀναγωγῆς, ὅπερ καὶ προσεχὲς ὀνομάζουσι. διττὸν γὰρ τὸ <br class="lb"/>πρῶτον αἴτιον, ὡς ἐν
							τοῖς περὶ αἰτίων λόγοις διῄρηται, τό <br class="lb"/>τε φαῦλον τῆς ὕλης καὶ τὸ τὴν ἀρχὴν τῆς
							κινήσεως ἔχον. <br class="lb"/>ἡ μὲν οὖν ἀρχὴ τῆς κινήσεως ἐπὶ τῶν βηττόντων ἐκ τῆς <br class="lb"/>τὸν
							θώρακα κινούσης δυνάμεώς ἐστιν. ἐδείχθη γὰρ τοῦτο <br class="lb"/>ἐν ταῖς τῶν συμπτωμάτων
							αἰτίαις. ἡ συστολὴ δὲ αὐτοῦ <br class="lb"/>βίαιος γινομένη τὴν ἔξω φορὰν τοῦ πνεύματος ἐργάζεται
							<br class="lb"/>σφοδράν. ἡ δὲ ταύτης σφοδρότης ἑαυτῇ συναναφέρει τὰ <br class="lb"/>κατὰ τὰς σήραγγας τοῦ
							πνεύμονος, αἵ πέρ εἰσιν ἀρτηρίαι <br class="lb"/>τραχεῖαι. ὅταν μὲν οὖν ὅ τε θώραξ ἐνεργῇ
							ῥωμαλέως τό <br class="lb"/>τε ἐν ταῖς σήραγξι τοῦ πνεύμονος ὑγρὸν ὑπάρχῃ μετρίως 
<a class="pb" href="#pb172" id="pb172">[p. 172]</a>

							παχὺ, ῥᾳδίως ἀναπτύεται. μηδ’ ἑτέρου δ’ ὄντος τοιούτου <br class="lb"/>χαλεπῶς καὶ μόγις. εἰ δὲ
							τὸ μὲν εἴη τῶν εἰρημένων <br class="lb"/>αἰτίων, τὸ δ’ οὐκ εἴη μεταξὺ τοῦ ἀρίστου τρόπου καὶ
							<br class="lb"/>τοῦ χειρίστου, τὴν κένωσιν τοῦ πτυέλου συμβήσεται γίγνεσθαι. <br class="lb"/>καὶ ὅλως δὲ
							παρὰ τὸ μᾶλλόν τε καὶ ἧττον ἐπιτετάσθαι <br class="lb"/>τι ἕκαστον τῶν αἰτίων ἢ ἐκλύεσθαι, τινὲς
							μὲν αὐτῶν <br class="lb"/>ῥᾷον, τινὲς δὲ χαλεπώτερον ἀναπτύουσι. <span class="milestone">641</span>τί μὲν οὖν <br class="lb"/>ἐστι τὸ εὐπετέως ἀναπτύεσθαι δοκῶ μοι δεδεῖχθαι σαφῶς
							<br class="lb"/>τε ἅμα καὶ ἀληθῶς. εἰ δ’ ἀληθές ἐστι τοῦτο, καθάπερ οὖν <br class="lb"/>καὶ ἔστιν, ἀληθὲς ἂν
							εἴη καὶ τὸ ταχέως. οὐ γὰρ τὸν ἐζευγμένον <br class="lb"/>χρόνον αὐταῖς ταῖς βηξὶν, ἀλλὰ τὸν
							πρῶτον τοῦ νοσήματος <br class="lb"/>σημαίνει καιρὸν, ὑπὲρ οὖ καὶ κατὰ τοὺς ἀφορισμοὺς
							<br class="lb"/>εἶπεν· ἐν πλευριτικοῖσι πτύελον αὐτίκα ἢν ἐπιφαίνηται <br class="lb"/>ἀρχομένου, βραχύνει.
							ὡς εἴ γέ τις ἐπὶ τοῦ χρόνου <br class="lb"/>τῆς ἐνεργείας ἀκούσειεν εἰρῆσθαι τὸ ταχέως, ὅπερ
							ἐδείχθη <br class="lb"/>κἀν τῷ εὐπετέως περιεχόμενον, διττῶς ἁμαρτήσεται τῷ τὸν <br class="lb"/>μὲν τῶν
							χρόνων ἀναξίως εἰρῆσθαι δὶς ὑπ’ αὐτοῦ, τὸν δ’ <br class="lb"/>ἕτερον, οὖ κἀν τοῖς ἀφορισμοῖς
							ἐμνημόνευσε, παραλελεῖφθαι, <br class="lb"/>καίτοι μεγίστην ἔχοντα δύναμιν. ὅτι δ’ οὐ διὰ ταῦτα
							μόνον 
<a class="pb" href="#pb173" id="pb173">[p. 173]</a>
 ἀλλὰ καὶ διὰ τὰ συνεχῶς εἰρημένα κατὰ τὴν ἑξῆς ῥῆσιν <br class="lb"/>οὕτως
							ἀκούειν δεῖ δειχθήσεταί σοι διὰ τῆς κατ’ ἐκείνην <br class="lb"/>αὐτὴν ἐξηγήσεως. </p>
                  </section>
                  <section id="body-1-2-44" class="div textpart chapter level4">
                    <blockquote class="quote lemma">Ξυμμεμιγμένον τε φαίνεσθαι τὸ ξανθὸν ἰσχυρῶς τῷ
							πτυέλῳ.</blockquote>
                    <p class="p autofirst">Τὸ ἰσχυρῶς ἐπὶ τὸ ξυμμεμιγμένον, οὐκ ἐπὶ τὸ ξανθὸν <br class="lb"/>φέρεσθαι χρὴ, ὡς εἰ καὶ οὕτως
							εἴρητο. φαίνεσθαι δὲ χρὴ <br class="lb"/>τὸ ξανθὸν συμμεμιγμένον ἰσχυρῶς τῷ πτυέλῳ. τό γε μὴν
							<br class="lb"/>ἰσχυρῶς αὐτῷ λίαν καὶ μάλιστα σημαίνει ταὐτόν. ὀλίγον <br class="lb"/>μὲν οὖν εἶπεν
							ἔμπροσθεν, ἔμετος δὲ ὠφελιμώτατος φλέγματός <br class="lb"/>τε καὶ χολῆς συμμεμιγμένος μάλιστα.
							νυνὶ δὲ ἐπὶ τῶν <br class="lb"/>πτυομένων τὸ ἰσχυρῶς προσέθηκεν. ὅτι δὲ ὀρθῶς ἐξηγησάμεθα
							<br class="lb"/>τῆς ἑξῆς ῥήσεως ἀκούσας μαθήσῃ. </p>
                  </section>
                  <a class="pb" href="#pb174" id="pb174">[p. 174]</a>
                  <section id="body-1-2-45" class="div textpart chapter level4">
                    <blockquote class="quote lemma"><span class="milestone">144</span>Εἰ γὰρ πολλῷ ὕστερον μετὰ τὴν ἀρχὴν τῆς ὀδύνης
							<br class="lb"/>ἀναπτύοιτο ξανθὸν ἐὸν ἢ πυῤῥὸν ἢ πολλὴν βῆχα <br class="lb"/>παρέχον καὶ μὴ ἰσχυρῶς
							ξυμμεμιγμένον κάκιον γίνεται.</blockquote>
                    <p class="p autofirst">Κατὰ ταύτην τὴν ῥῆσιν ὑπεσχόμην ἀποδείξειν ἀμφοτέρας <br class="lb"/>τὰς ἔμπροσθεν ἐξηγήσεις
							ἀληθεῖς, τήν τε τοῦ ταχέως <br class="lb"/>καὶ τὴν τοῦ ἰσχυρῶς διάνοιαν. ἐπὶ γάρ τοι τἀναντία
							μεταβὰς, <br class="lb"/>ὡς εἴωθε, τῷ μὲν ταχέως ἀντέθηκε τὸ εἰ γὰρ πολλῷ <br class="lb"/>ὕστερον μετὰ τὴν
							ἀρχὴν τῆς ὀδύνης ἀναπτύοιτο, τῷ <br class="lb"/>δὲ συμμεμιγμένον ἰσχυρῶς τὸ μὴ ἰσχυρῶς
							συμμεμιγμένον <br class="lb"/>ἀντέθηκε καὶ τῷ εὐπετέως πτυομένῳ τὸ πολλὴν βῆχα παρέχον. <br class="lb"/>τὸ
							γὰρ ἀνωδύνως τε καὶ ταχέως ἀναφερόμενον ὀλίγης <br class="lb"/>δεῖται βηχός. εἴρηται γάρ μοι
							πρόσθεν ἄμεινον εἶναι <br class="lb"/>μεμίχθαι πως ἀλλήλοις τὰ κενούμενα καὶ μηδὲν εἰλικρινῶς
							<br class="lb"/>ἄκρατον ἐκκρίνεσθαι. λέλεκται δὲ καὶ περὶ τοῦ δεῖν ἐπιφαίνεσθαι <br class="lb"/>ταχέως ἐν
							πλευριτικοῖς τὰ πτύσματα, κατά τε <br class="lb"/>τὰ περὶ κρίσεων καὶ τῶν ἀφορισμῶν ὑπομνήματα.
						</p>
                  </section>
                  <a class="pb" href="#pb175" id="pb175">[p. 175]</a>
                  <section id="body-1-2-46" class="div textpart chapter level4">
                    <blockquote class="quote lemma"><span class="milestone">642</span>Τότε γὰρ ξανθὸν ἄκρητον ἐὸν κινδυνῶδες, τὸ δὲ
							<br class="lb"/>λευκὸν καὶ γλίσχρον καὶ στρογγύλον ἀλυσιτελές.</blockquote>
                    <p class="p autofirst">Οὐκ ἄλλο τι νῦν λέγει τοῦ πρόσθεν εἰρημένου. τὸ γὰρ <br class="lb"/>μὴ συμμεμιγμένον ἄκρατόν
							ἐστι, καὶ γίνεται ξανθὸν μὲν <br class="lb"/>διὰ τὴν ξανθὴν δηλονότι χολὴν, λευκὸν δὲ καὶ
							γλίσχρον <br class="lb"/>καὶ στρογγύλον διὰ φλέγμα κατωπτημένον. ἐπιδέδεικται δὲ <br class="lb"/>ἡμῖν
							πολλάκις ὡς τὰ κατασκήπτοντα μέλεσί τισι ῥεύματα <br class="lb"/>καὶ φλεγμονὰς καὶ ἐρυσιπέλατα
							καὶ οἰδήματα καὶ σκίῤῥους <br class="lb"/>καὶ καρκίνους ἐργαζόμενα, παρὰ τὰς διαφορὰς τῶν
							ἐπικρατούντων <br class="lb"/>ἐν αὐτοῖς χυμῶν, εὐήθη τε καὶ κακοήθη γίνεται. <br class="lb"/>τὰ μὲν γὰρ
							αἱματώδη καὶ φλεγματώδη μέτρια, τὰ δὲ τῆς <br class="lb"/>ξανθῆς ἢ μελαίνης χολῆς χαλεπά.
							διαβρωτικὰ μὲν γάρ ἐστιν <br class="lb"/>ἄμφω τῶν σωμάτων καὶ τοῦτ’ αὐτοῖς κοινόν. ἴδιον δὲ
							ἑκατέρου <br class="lb"/>τοῦ μὲν τῆς ξανθῆς χολῆς τὸ πυρετοὺς ὀξεῖς ἐπιφέρειν, <br class="lb"/>τοῦ δὲ τῆς
							μελαίνης τὸ δύσλυτον ἐργάζεσθαι τὴν <br class="lb"/>διάθεσιν. ἅτε γὰρ παχὺς ὢν καὶ γεώδης ὁ χυμὸς
							οὗτος 
<a class="pb" href="#pb176" id="pb176">[p. 176]</a>
 ἐμφράττεται τοῖς ὑποδεξαμένοις μέλεσιν αὐτὸν, ὡς δυσέκνιπτον
							<br class="lb"/>εἶναι. </p>
                  </section>
                  <section id="body-1-2-47" class="div textpart chapter level4">
                    <blockquote class="quote lemma">Κακὸν δὲ καὶ χλωρὸν ἐὸν κάρτα καὶ ἀφρῶδες.</blockquote>
                    <p class="p autofirst">Εἴρηται πολλάκις ὅτι τὸ χλωρὸν ἐπί τε τοῦ ὠχροῦ <br class="lb"/>λέγειν εἴωθε καὶ τοῦ καλουμένου
							πρός τινων ἰώδους. ὁπότερον <br class="lb"/>δ’ αὐτῶν ἄκρως ᾖ τοιοῦτον, ὅτι χαλεπόν ἐστιν οὐδὲν
							<br class="lb"/>ἔτι δέομαι λέγειν, εἰρηκὼς ἤδη περὶ πάντων τῶν ἀκράτων <br class="lb"/>χυμῶν. πλὴν γὰρ τοῦ
							αἵματος, ὅστις ἂν ἄκρατος ᾖ, μοχθηρὰν <br class="lb"/>ἐνδείκνυται διάθεσιν, ἐπὶ θερμότητι
							φλογώδει τὴν <br class="lb"/>γένεσιν ἔχων, ὁ μὲν ξανθὸς ἐξοπτωμένης αὐτῆς τῆς ὀῤῥώδους
							<br class="lb"/>ὑγρότητος, ἦς ἐπιμιγνυμένης ὠχρὸς ἐφαίνετο, ὁ δ’ <br class="lb"/>ἰώδης ἐξ ὑπεροπτήσεως
							ταύτης. ὁ δὲ μέλας ἤτοι τῆς αὐτῆς <br class="lb"/>ὑπεροπτηθείσης, ἥπερ δὴ κακίστη τε καὶ
							διαβρωτικωτάτη <br class="lb"/>γίγνεται μέλαινα χολὴ ἢ τοῦ παχέος αἵματος ὁμοίως 
<a class="pb" href="#pb177" id="pb177">[p. 177]</a>

							ξηρανθέντος ἢ λόγῳ νεκρώσεώς τε καὶ ψύξεως. ταῦτ’ οὖν <br class="lb"/>χρὴ μεμνημένον σε μὴ
							πολλάκις ἀξιοῦν ἀκούειν ὑπὲρ τῶν <br class="lb"/>αὐτῶν τὰ αὐτά. τό γε μὴν ἀφρῶδες πτύελον,
							εἴρηται γὰρ <br class="lb"/>καὶ τοῦτ’ ἐπὶ τέλει τῆς ῥήσεως, ἐκ φλεγματικῆς τε ἅμα καὶ
							<br class="lb"/>ἀερώδους οὐσίας ἐστὶ συμμιγές. ἐκ τούτων γὰρ καὶ ἡ γένεσίς <br class="lb"/>ἐστιν ἀφρῷ παντὶ,
							κατὰ μὲν τὴν θάλατταν ὑπὸ <br class="lb"/>βιαίας ἀνέμων ἐμπτώσεως εἰς πολλὰ καὶ μικρὰ μόρια
							θραυομένου <br class="lb"/>τοῦ ὕδατος, ἐπὶ δὲ τῶν ἑψομένων διὰ τὸ πλῆθος τῆς <br class="lb"/>θερμασίας.
							κοινὸν δ’ ἐν ἀμφοῖν ἐστι γένεσις πομφολύγων <br class="lb"/>πολλῶν τε καὶ μικρῶν. γίνονται δ’
							αὗται δύσλυτοι, μάλιστα <br class="lb"/>μὲν ἀμφοῖν συνελθόντων, ἀέρος τε θολεροῦ καὶ ὁμιχλώδους
							<br class="lb"/>ὑγρότητος, γλίσχρον ἐχούσης τι καὶ παχύ. τὸ γὰρ <br class="lb"/>λεπτὸν ὑγρὸν οἶόν πέρ ἐστι
							τὸ ἀκριβῶς ὕδωρ, ὅταν ἀέρα <br class="lb"/>περιλάβῃ καθαρὸν, οὐ στέγει μέχρι πλείονος, ἀλλ’
							αὐτίκα <br class="lb"/>ῥαγεισῶν τῶν πομφολύγων εἰς τὴν ἑαυτοῦ χώραν ἀναθεῖν <br class="lb"/>ἐπιτρέπει· διὰ
							τοῦτο καὶ κατὰ τὴν θάλατταν ἀφρὸς ἐν τάχει <br class="lb"/>λύεται. <span class="milestone">643</span>τὸ δὲ παχὺ καὶ γλίσχρον ὑγρὸν, ὅταν, <br class="lb"/>ὡς εἴρηται, θολερὰν καὶ ὁμιχλώδη
							τινὰ οὐσίαν ἔνδον ἑαυτοῦ <br class="lb"/>κατακλείσῃ, μέχρι πλείστου κατέχει, μήτ’ ἐκείνης
							ἐπειγομένης 
<a class="pb" href="#pb178" id="pb178">[p. 178]</a>
 ἄνω, καθάπερ καὶ ὁ καθαρὸς ἀὴρ, αὐτό τε δύσρηκτον
							<br class="lb"/>ὑπάρχον. ὥσπερ γὰρ ἡ γένεσις ταῖς πομφόλυξιν ἐξ <br class="lb"/>ὑγρᾶς οὐσίας γίνεται,
							κατακλειούσης ἔνδον ἑαυτῆς ἀέρα, κατὰ <br class="lb"/>τὸν αὐτὸν τρόπον ἡ λύσις αὐταῖς ἐν τῷ
							ῥαγῆναι τὴν ὑγρὰν <br class="lb"/>οὐσίαν ἐστί. ῥήγνυται μὲν οὖν ῥᾳδίως ὑπὸ τῆς ἄνω φορᾶς <br class="lb"/>τοῦ
							λεπτοῦ πνεύματος, οὐ ῥήγνυται δὲ, ὅταν μήτε λεπτὸν <br class="lb"/>ᾖ μήτ’ ἄνω φέρηται. τοιοῦτον
							δ’ ἐστὶ τὸ ὁμιχλῶδες, οὔτε <br class="lb"/>ἀναθέον εἰς ὕψος οὔτε λεπτὸν ὂν, ἀλλ’ ἱκανῶς ὑγρὸν, ὡς
							<br class="lb"/>βαστάζειν δύνασθαι τὸ περιταθὲν ὑγρὸν ἐν αὐτῷ. διὰ τοῦτ’ <br class="lb"/>οὖν οὐδ’ ὅταν ὕδωρ
							ἕψηται δύσλυτος γίνεται πομφόλυξ, <br class="lb"/>ἀλλ’ ἐπειδὰν ᾖ παχὺς ἢ λιπαρὸς ὁ χυμὸς, ἐξ οὖ
							τό τε γεννώμενον <br class="lb"/>πνεῦμα φυσῶδές τε καὶ ἀτμῶδές ἐστι, τό τ’ ἐπιπολῆς <br class="lb"/>τοῦ
							λέβητος ὑγρὸν ἐλαιῶδές τε καὶ λιπαρὸν καὶ γλίσχρον. <br class="lb"/>οὕτως οὖν ἀναγκαῖόν ἐστι καὶ
							κατὰ τὰ τῶν ζώων <br class="lb"/>σώματα γεννᾶσθαι τὸν ἀφρόν. οὐ γὰρ δὴ σφοδράς γέ τινας
							<br class="lb"/>ἀνέμων, ὥσπερ ἐν τῇ θαλάττῃ, καταιγίδας ὑπολαβεῖν ἐγχωρεῖ, <br class="lb"/>θερμασίαν μέντοι
							πυρώδη, συντήκουσάν τε ἅμα καὶ 
<a class="pb" href="#pb179" id="pb179">[p. 179]</a>
 πνεῦμα φυσῶδες ἐργαζομένην, μονονοὺ καὶ
							αὐτοῖς ὀφθαλμοῖς <br class="lb"/>ἐπὶ πολλῶν ἐστιν ἀῤῥώστων θεάσασθαι. ταῦθ’ ἡμῖν μὲν
							<br class="lb"/>αὐτάρκως εἰρήσθω. καὶ σοὶ δὲ μνημονευέσθω περὶ γενέσεως <br class="lb"/>ἀφρωδῶν, εἴτ’ ἐπὶ
							πτυσμάτων εἴτε διαχωρημάτων <br class="lb"/>εἴτ’ οὔρων, ἐφίσταται γάρ ποτε καὶ τούτοις ἡ
							καλουμένη <br class="lb"/>πομφόλυξ πρὸς τὸ μηκέτι ποθεῖν αὖθις ἀκούειν ὑπὲρ τῶν <br class="lb"/>αὐτῶν. </p>
                  </section>
                  <section id="body-1-2-48" class="div textpart chapter level4">
                    <blockquote class="quote lemma">Εἰ δὲ εἴη οὕτως ἄκρητον, ὥστε καὶ μέλαν φαίνεσθαι, δεινότερόν
							<br class="lb"/>ἐστι τοῦτο ἐκείνων. κακὸν δὲ κἢν μηδὲν ἀνακαθαίρηται <br class="lb"/>μηδὲ προΐῃ ὁ πνεύμων,
							ἀλλὰ πλήρης ἐὼν ζέῃ <br class="lb"/>ἐν τῷ φάρυγγι.</blockquote>
                    <p class="p autofirst">Εἴρηται πρόσθεν ἤδη περὶ τῶν ἀκράτων ἁπάντων κοινῇ <br class="lb"/>καὶ περὶ τῶν μελάνων ἰδίως
							τι, καὶ εἰ μὴ μέμνησαι τῶν εἰρημένων, <br class="lb"/>αὖθις ἀνάγνωθι τὰ αὐτά. βέλτιον καὶ τοῦτο
							τοῦ <br class="lb"/>πολλάκις ἐμὲ γράφειν περὶ τῶν αὐτῶν τὰ αὐτά. </p>
                  </section>
                  <a class="pb" href="#pb180" id="pb180">[p. 180]</a>
                  <section id="body-1-2-49" class="div textpart chapter level4">
                    <blockquote class="quote lemma">Κορύζας δὲ καὶ πταρμοὺς ἐπὶ πᾶσι τοῖσι περὶ τὸν πνεύμονα
							<br class="lb"/>νουσήμασι καὶ προγεγονέναι καὶ ἐπιγενέσθαι κακὸν, <br class="lb"/>ἀλλ’ ἐν τοῖσιν ἄλλοισι
							νουσήμασι τοῖσι θανατωδεστάτοισιν <br class="lb"/>οἱ πταρμοὶ λυσιτελοῦσι.</blockquote>
                    <p class="p autofirst"><span class="milestone">145</span>Τὸ διὰ τῶν ῥινῶν ἐκκρινόμενον ὑγρὸν λεπτὸν <br class="lb"/>καὶ
							ἄπεπτον ὀνομάζειν εἰώθασι κόρυζαν πάντες οἱ παλαιοὶ <br class="lb"/>ἰατροὶ, καθάπερ τὸ δι’
							ὑπερώας τοιοῦτο κατάῤῥουν. καὶ <br class="lb"/>θαυμάζω γε πῶς ὁ Ἱπποκράτης οὐ τοὺς κατάῤῥους,
							ἀλλὰ <br class="lb"/>τοὺς πταρμοὺς ταῖς κορύζαις προσέθηκεν. αἱ μὲν οὖν κόρυζαι <br class="lb"/>καθ’ ἕνα
							λόγον εἰσὶ μοχθηραὶ τοῖς τοιούτοις ἐπιγινόμεναι <br class="lb"/>νοσήμασιν, οἱ κατάῤῥοι δὲ κατὰ
							δύο. καὶ λέλεκται <br class="lb"/>πολλάκις ἡμῖν ἔμπροσθεν ἔνια μὲν μοχθηρὰ κατὰ <span class="milestone">644</span>
							<br class="lb"/>συμβεβηκὸς ἐν τοῖς κακοῖς ἀριθμεῖσθαι σημείοις, ἄλλα δ’ <br class="lb"/>ἄντικρυς· αὐτὸ δὴ
							τοῦτο μόνον εἶναι σημεῖα μοχθηρὰ, μηδὲν <br class="lb"/>μὲν αὐτὰ κακὸν ἐργαζόμενα, δηλοῦντα δέ
							τινα χαλεπὴν <br class="lb"/>διάθεσιν, ἐφ’ ᾗ γέγονεν. ἄλλα δὲ πρὸς τούτοις εἶναι τρίτα 
<a class="pb" href="#pb181" id="pb181">[p. 181]</a>
 τὰ κατ’ ἄμφω μοχθηρὰ καὶ ὡς σημεῖα καὶ ὡς αἴτια· σημεῖα <br class="lb"/>μὲν, ὅταν ὑπὸ
							χαλεπῶν γένηται διαθέσεων, αἴτια δὲ, <br class="lb"/>ὅταν αὐτὰ πάλιν ἑτέρας ἐργάζηται μοχθηρὰς
							διαθέσεις. <br class="lb"/>ἐπιγίνονται μὲν οὖν κατάῤῥοι καὶ κόρυζαι τοῖς περὶ τὸν <br class="lb"/>πνεύμονα
							νοσήμασι, θερμοὺς ἀτμοὺς δεχομένης τῆς κεφαλῆς. <br class="lb"/>ἀδικεῖται δὲ οὐχ ὑπ’ ἀμφοτέρων ὁ
							πνεύμων, ἀλλ’ ὑπὸ τῶν <br class="lb"/>κατάῤῥων μόνων. ἔξω γὰρ ἐκκρίνεται τὸ διὰ τῶν ῥινῶν
							<br class="lb"/>φερόμενον ἐν ταῖς κορύζαις, διὸ δὴ καὶ χείρους εἰσὶν οἱ <br class="lb"/>κατάῤῥοι τῶν
							κορυζῶν. οὐκ οἶδ’ οὖν ὅπως ἐν τῷ προκειμένῳ <br class="lb"/>λόγῳ παρελείφθησαν ὑπὸ τοῦ
							Ἱπποκράτους, εἰ μή τι <br class="lb"/>ἄρα συνεπινοεῖν ἡμᾶς ἀξιοῖ ταῖς κορύζαις αὐτούς. ἴσως δὲ
							<br class="lb"/>ἐν ἀρχῇ πρὸς τοῦ βιβλιογράφου παρελείφθησαν. μυρία γὰρ <br class="lb"/>ὁρῶ καὶ νῦν γινόμενα
							τοιαῦτα. κορύζας μὲν οὖν καὶ κατάῤῥους <br class="lb"/>ἀεὶ χρὴ νομίζειν οὐκ ἀγαθὰ σημεῖα,
							προγινομένους <br class="lb"/>μὲν ὡς ἂν πληροῦντας τὸν πνεύμονα κακοχυμίας, προήκοντος <br class="lb"/>δὲ
							τοῦ νοσήματος ἐπιφαινομένους, ὡς ἂν τήν τε τοῦ <br class="lb"/>πνεύμονος διάθεσιν ἐνδεικνυμένους
							μεγάλην, ὑπ’ αὐτῆς τε <br class="lb"/>τὴν κεφαλὴν βεβλάφθαι σημαίνοντας. οἵ γε μὴν πταρμοὶ 
<a class="pb" href="#pb182" id="pb182">[p. 182]</a>
 ταῖς κορύζαις ἕπονται τὰ πολλὰ, καὶ μὲν δὴ καὶ σείοντες <br class="lb"/>σφοδρῶς ὅλον
							τὸν θώρακα λυμαίνονταί τι καὶ τὸν πνεύμονα. <br class="lb"/>ἐν μέντοι τοῖς ἄλλοις νοσήμασιν οὐ
							συνεισβάλλοντες <br class="lb"/>οὐδέποτε, καθάπερ οὐδ’ ἄλλο οὐδὲν σύμπτωμα, προήκουσι <br class="lb"/>δὲ
							ἐπιφαινόμενοι, σωτηρίαν σημαίνουσι, κἂν θανατώδης ὅσον <br class="lb"/>ἐπὶ τοῖς ἄλλοις σημείοις ἡ
							νόσος ὑπάρχῃ. πέψεώς τε γάρ <br class="lb"/>εἰσι γνωρίσματα καὶ ῥώμης τῆς κατὰ τὸν ἐγκέφαλον
							ἀποκριτικῆς <br class="lb"/>δυνάμεως, ὑφ’ ἧς εἰς τὴν ῥῖνα τῶν φυσωδῶν πνευμάτων <br class="lb"/>ἐκκρινομένων
							ἅμα τισὶν ὑγρότησιν, ἐνίοτε μὲν αἰσθηταῖς <br class="lb"/>τε καὶ σαφέσιν, ἐνίοτε δὲ ἀμυδραῖς τε
							καὶ δυσοράτοις <br class="lb"/>οἱ πταρμοὶ γίνονται. </p>
                  </section>
                  <section id="body-1-2-50" class="div textpart chapter level4">
                    <blockquote class="quote lemma">Αἵματι δὲ ξυμμεμιγμένον μὴ πολλῷ πτύελον ξανθὸν ἐν τοῖσι
							<br class="lb"/>περιπνευμονικοῖσιν ἐν ἀρχῇ μὲν τῆς νούσου πτυόμενον <br class="lb"/>περιεστηκὸς καὶ κάρτα
							ὠφελέει. ἑβδομαίῳ δὲ ἐόντι ἢ παλαιοτέρῳ <br class="lb"/>ἧσσον ἀσφαλές.</blockquote>
                    <a class="pb" href="#pb183" id="pb183">[p. 183]</a>
                    <p class="p autofirst">Κοινὸς καὶ οὗτος ὁ λόγος ἐστὶν ἐπὶ πασῶν φλεγμονῶν <br class="lb"/>ἤδη πολλάκις ἡμῖν ἐν πολλοῖς
							εἰρημένος, ὡς τοῦ κατασκήψαντος <br class="lb"/>εἰς τὰ φλεγμαίνοντα μόρια χυμοῦ διϊδροῦται τὸ
							<br class="lb"/>λεπτότερον, ὅταν ἡ περιέχουσα τὸ φλεγμαῖνον ἐπιφάνεια μὴ <br class="lb"/>πυκνὴ τὴν φύσιν
							ὑπάρχῃ, καθάπερ τουτὶ τὸ ἐκτὸς δέρμα. <br class="lb"/>καὶ διὰ τοῦτο ἄν τε κατὰ τοὺς πόρους τῆς
							ῥινὸς ἢ τοὺς <br class="lb"/>ὀφθαλμοὺς ἢ τὸ στόμα φλεγμονὴ γένηταί τις, ἀποῤῥέουσιν <br class="lb"/>αὐτῆς
							ὑγρότητες λεπταὶ, παραπλήσιαι τοῖς ἐπὶ τῶν ἑλκῶν <br class="lb"/>ἰχῶρσιν. οὕτως οὖν καὶ ὁ πνεύμων
							φλεγμήνας ἀποκρίνει <br class="lb"/>τινὰς ὑγρότητας εἰς τὰς ἐντὸς ἑαυτοῦ κενὰς χώρας, αἵ πέρ
							<br class="lb"/>εἰσιν αἱ τῶν τραχειῶν ἀρτηριῶν, αἵτινες ὑπὸ τῶν βηχῶν <br class="lb"/>ἀναφερόμεναι πτύονται,
							τὰ γνωρίσματα φέρουσαι τοῦ τὴν <br class="lb"/>περιπνευμονίαν ἐργαζομένου ῥεύματος. ἐκείνου γάρ
							εἰσιν οἷον <br class="lb"/>ὀῤῥός τις. <span class="milestone">645</span>ἔσονται τοιγαροῦν, ἐὰν
							μὲν χολώδης ἱκανὸς <br class="lb"/>ὁ χυμὸς εἴη, ξανθαὶ μόνον, ἐὰν δὲ αἱματώδης, ἐρυθραὶ, <br class="lb"/>ἐὰν
							δὲ ἐξ ἀμφοῖν μικτὸς, ἐρυθραί τε ἅμα καὶ ξανθαί. αὗται <br class="lb"/>μὲν οὖν αἱ ὑγρότητες
							ἀγαθαί. βραχὺ δὲ ἀπολείπονται <br class="lb"/>αὐτῶν, καθ’ ἃς ἀναπτύουσιν εἰλικρινὲς αἷμα, καὶ
							τάχα τινὰ 
<a class="pb" href="#pb184" id="pb184">[p. 184]</a>
 καταπλήξεται τὸ σημεῖον, ὥσπερ ὅταν ἕλκος ἐν πνεύμονι γένηται
							<br class="lb"/>ῥαγέντος ἀγγείου· καὶ γὰρ καὶ τότε πτύουσιν αἵματος. <br class="lb"/>ἀλλὰ καὶ τὸ κατά τινας
							τῶν περιπνευμονικῶν ἐπιφαινόμενον <br class="lb"/>αἷμα παντελῶς ὀλίγον ὅμοιον γίνεται τῇ κατὰ
							διαπήδησιν <br class="lb"/>ὀνομαζομένῃ πρὸς τῶν ἰατρῶν αἵματος πτύσει. γίνεται γὰρ <br class="lb"/>καὶ τοῦτο
							τὸ σύμπτωμα κατασκήψαντος μὲν αἵματος εἰς <br class="lb"/>τὸ στόμα λεπτοῦ τὴν σύστασιν, ἀραιῶν δὲ
							τῶν οὔλων ὑπαρχόντων, <br class="lb"/>ὡς μὴ στέγειν αὐτό. καὶ μέντοι κατὰ τὴν φάρυγγα <br class="lb"/>δι’
							αἰτίαν τὴν αὐτὴν γίνεταί ποτε τοιαύτη τις ἔκκρισις αἵματος <br class="lb"/>ὀῤῥώδους. οὐδὲ οὖν
							ἄτοπόν ἐστιν οὐδὲν, ὅταν ἐν τῷ <br class="lb"/>πνεύμονι γένηταί τι τοιοῦτον. διαγνώσῃ δ’ αὐτὸ
							ῥᾳδίως <br class="lb"/>ἔκ τε τῆς συστάσεως τοῦ αἵματος καὶ αὐτοῦ τοῦ πλήθους. <br class="lb"/>οὔτε γὰρ παχὺ
							τὴν σύστασίν ἐστι τὸ οὕτως ἀναπτυόμενον <br class="lb"/>οὔτε πολύ. χρὴ δὲ μὴ παραμένειν τὸ
							σύμπτωμα μέχρι τῆς <br class="lb"/>ἑβδόμης ἡμέρας, ἀλλὰ μάλιστα ἐντὸς τῆς πρώτης τετράδος
							<br class="lb"/>ἀλλοιωθῆναι πεττόμενον· εἰ δὲ μὴ, ἀλλὰ πάντως γε πρὸ <br class="lb"/>τῆς ἑβδόμης. εἰ δὲ
							διαμένει τοιοῦτον οἷον ἐξ ἀρχῆς ἦν, εὔδηλον <br class="lb"/>ὡς εἰς χρόνον πλείονα δηλοῖ τὸ νόσημα
							προήξειν. 
<a class="pb" href="#pb185" id="pb185">[p. 185]</a>
 ὅπου γὰρ οὐδέπω μέχρι τῆς ἑβδόμης ἤρξατο πέττεσθαι,
							<br class="lb"/>χρονιωτάτην ἔσεσθαι δηλοῖ τὴν τελείαν πέψιν. ἐν δὲ τῷ <br class="lb"/>μακρῷ χρόνῳ πολλὰ μὲν
							καὶ τῶν ἄλλων ἀτόπων εἴωθε <br class="lb"/>συμπίπτειν, ὅσα τε διὰ τὸν κάμνοντα καὶ τοὺς
							ὑπηρετοῦντας <br class="lb"/>αὐτῷ, τά τε ἄλλως ἔξωθεν ἀδοκήτως γινόμενα συμβαίνει, <br class="lb"/>καὶ
							μέντοι καὶ διὰ τὸν ἰατρὸν αὐτὸν ἐνίοτε, κἂν τούτων <br class="lb"/>μηδὲν γένηται, κίνδυνός ἐστι
							πρὸ τοῦ πεφθῆναι τὸ νόσημα <br class="lb"/>καταλυθῆναι τὴν δύναμιν. καὶ διὰ τοῦτο οὖν ἧττον
							<br class="lb"/>ἀσφαλές φησι διαμένειν τὰ τοιαῦτα πτύσματα μέχρι <br class="lb"/>πλειόνων ἡμερῶν. </p>
                  </section>
                  <section id="body-1-2-51" class="div textpart chapter level4">
                    <blockquote class="quote lemma">Πάντα δὲ τὰ πτύελα πονηρά ἐστιν, ὁκόσα ἂν τὴν ὀδύνην <br class="lb"/>μὴ
							παύῃ· κάκιστα δὲ τὰ μέλανα, ὡς διαγέγραπται· τὰ <br class="lb"/>παύοντα δὲ τὴν ὀδύνην πάντων
							ἀμείνω ἀναπτυόμενα.</blockquote>
                    <p class="p autofirst">Κοινὸς καὶ οὗτος ὁ λόγος ἐστὶν ἐπὶ πάντων τῶν ἐκκρινομένων <br class="lb"/>ἐκ τοῦ σώματος, ὑπὲρ
							οὗ καὶ κατὰ τὰ ἄλλα βιβλία 
<a class="pb" href="#pb186" id="pb186">[p. 186]</a>
 καὶ κατὰ τοὺς ἀφορισμοὺς εἶπεν αὐτὸς ὡς τὴν
							εὐφορίαν <br class="lb"/>μάλιστα θεάσασθαι χρή. πολλάκις γὰρ ἴσχυσεν ἡ φύσις <br class="lb"/>νικήσασα τὴν
							μοχθηρὰν διάθεσιν ἐκκαθᾶραι τὸ σῶμα· <br class="lb"/>κἀν τούτῳ καταπλήττονται πολλοὶ θεώμενοι τὴν
							κακίαν τῶν <br class="lb"/>ἐκκρινομένων, οὐκ εἰδότες εἴτε συμπτώματος λόγῳ γίγνεται <br class="lb"/>τὸ
							τοιοῦτον εἴτε τῆς φύσεως ὠθούσης ἔξω τὰ μοχθηρά. <br class="lb"/>κατὰ μὲν οὖν τοὺς ἀφορισμοὺς τὴν
							τῆς εὐφορίας προσηγορίαν <br class="lb"/>ἔγραψε μόνην· ἐνταυθοῖ δὲ τὴν ἀνωδυνίαν ἐνεδείξατο,
							<br class="lb"/>δι’ ἣν ἐπαινεῖ τὰ παύοντα τὴν ὀδύνην πτύσματα. μετ’ ὀλίγον <br class="lb"/>δὲ πάνθ’ ἑξῆς
							ἐρεῖ τὰ γνωρίσματα τῶν ἐπὶ τὸ βέλτιον <br class="lb"/>ἰόντων νοσημάτων, ἃ τῷ τῆς εὐφορίας ὀνόματι
							περιέλαβε. <br class="lb"/>καὶ μέντοι καὶ κατωτέρω κελεύει τῶν εἰρημένων ὑπ’ αὐτοῦ <br class="lb"/>σημείων
							ἁπάντων ἀκριβῶς ἐξητακέναι τὰς δυνάμεις, ὅπως <br class="lb"/>ἀλλήλοις αὐτὰ παραβάλλων τις ἱκανὸς
							εἴη στοχάζεσθαι <br class="lb"/>
							<span class="milestone">146</span>τὸ μέγεθος τῆς ἐπὶ τὸ χεῖρόν τε καὶ βέλτιον ὅλου
							<br class="lb"/>τοῦ σώματος ῥοπῆς, <span class="milestone">646</span>οἷόν περ κἀν τῷδε τῷ λόγῳ
							<br class="lb"/>τῷ νῦν ἡμῖν προκειμένῳ πεποίηκεν αὐτός. εἰ γὰρ ἐπὶ τοῖς <br class="lb"/>πτυέλοις αἱ ὀδύναι
							μὴ λύονται, οὐκ ἀγαθὸν τὸ σημεῖον. οὐ 
<a class="pb" href="#pb187" id="pb187">[p. 187]</a>
 μὴν ἀρκέσει γέ σοι μόνον τοῦτο
							γνῶναι πρὸς ἀκριβῆ τοῦ <br class="lb"/>μέλλοντος ἔσεσθαι πρόγνωσιν, ἀλλὰ θεάσασθαι χρὴ καὶ τὰ
							<br class="lb"/>ἄλλα συμπτώματα· τοῦτο γὰρ ἐνεδείξατο τῶν μελάνων πτυσμάτων <br class="lb"/>μνημονεύσας.
							ὄντος γοῦν τοῦ κοινοῦ σημείου τοῦ <br class="lb"/>μὴ παύεσθαι τὴν ὀδύνην, εἰ μὲν ὠχρὸν εἴη τὸ
							ἐκπτυόμενον <br class="lb"/>ἢ ἐρυθρὸν, ἧσσόν ἐστι κινδυνῶδες· εἰ δὲ μέλαν, ὀλεθριώτατον.
							<br class="lb"/>ὥσθ’ ἅπαντα ἐπισκεψάμενος, οὐ μόνον τὰ εἰρημένα, <br class="lb"/>κεφάλαιον ἓν ἐξ αὐτῶν
							ἀθροίσεις ἀκριβοῦς προγνώσεως. καὶ <br class="lb"/>αὐτὸς δὲ ἐφεξῆς ὁ Ἱπποκράτης ἁπάντων τῶν
							ἀγαθῶν τε <br class="lb"/>καὶ κακῶν σημείων ἔγραψε κατάλογον ἀναμιμνήσκων τῶν <br class="lb"/>προειρημένων.
						</p>
                  </section>
                  <section id="body-1-2-52" class="div textpart chapter level4">
                    <blockquote class="quote lemma">Ὁκόσα δὲ τῶν ἀλγημάτων ἐκ τουτέων τῶν χωρίων μὴ παύεται
							<br class="lb"/>μήτε πρὸς τὰς τῶν πτυέλων καθάρσιας μήτε πρὸς <br class="lb"/>τὴν τῆς κοιλίης ἐκκόπρωσιν
							μήτε πρὸς τὰς φλεβοτομίας <br class="lb"/>τε καὶ διαίτας καὶ φαρμακείας, εἰδέναι δεῖ
							ἐκπυήσοντα.</blockquote>
                    <a class="pb" href="#pb188" id="pb188">[p. 188]</a>
                    <p class="p autofirst">Ὅσα τῶν ἀλγημάτων ἐκ τῶν κατὰ θώρακα καὶ πνεύμονα <br class="lb"/>χωρίων οὐ παύονται πρὸς τὰ
							βοηθήματα, καὶ τοῦτ’ <br class="lb"/>ἔχει μόνον ἄτοπον, οὐδενὸς ὀλεθρίου συνόντος ἑτέρου
							γνωρίσματος, <br class="lb"/>ἐκπυῆσαι αὐτὰ προσδοκᾷν. μέσα γάρ πώς ἐστι <br class="lb"/>ταῦτα τῶν τε
							λυομένων ἐν τάχει καὶ τῶν ἀνιάτων. </p>
                  </section>
                  <section id="body-1-2-53" class="div textpart chapter level4">
                    <blockquote class="quote lemma">Τῶν δὲ ἐμπυημάτων ὁκόσα μὲν ἔτι χολώδεος ἐόντος τοῦ
							<br class="lb"/>πτυέλου ἐκπυΐσκεται ὀλέθρια κάρτα, ἤν τε ἐν μέρει τὸ <br class="lb"/>χολῶδες τῷ πύῳ
							ἀναπτύηται ἤν τε ὁμοῦ.</blockquote>
                    <p class="p autofirst">Τῶν ἐν τοῖς φανεροῖς μέρεσι τοῦ σώματος ἐκπυϊσκόντων <br class="lb"/>ὅσα τοιαῦτ’ ἐστιν, ὡς ἐν
							μέρει μέν τινι πῦον ἔχειν, ἐν <br class="lb"/>μέρει δ’ εἶναι τὸ λοιπὸν ἄπεπτον καὶ λεπτὸν, οὐδὲν
							εὐΐατόν <br class="lb"/>ἐστιν. εἰ δὲ καὶ πρὸς τῷ μηδέπω τὸ πῦον ἔχειν ἔτι <br class="lb"/>καὶ κακόηθές τι
							σημεῖον αὐτοῖς συνείη, πολὺ μᾶλλόν ἐστι <br class="lb"/>μοχθηρά. τούτων δὲ πολὺ μᾶλλον ὑποληπτέον
							εἶναι μοχθηρὰ <br class="lb"/>τὰ κατὰ τοὺς κυρίους τόπους γινόμενα. δηλοῦται 
<a class="pb" href="#pb189" id="pb189">[p. 189]</a>
 γὰρ
							ἀγριώτατός τις ὢν ὁ λυπῶν χυμὸς, ὅπου τῆς φύσεως <br class="lb"/>ἐνδειξαμένης ὅπως ἔχει τῆς εἰς
							τὸ πέττειν παρασκευῆς, οὐδὲν <br class="lb"/>ὅλως εἶξεν αὐτῆς. </p>
                  </section>
                  <section id="body-1-2-54" class="div textpart chapter level4">
                    <blockquote class="quote lemma">Μάλιστα δὲ, ἢν ἄρξηται χωρέειν τὸ ἐμπύημα ἀπὸ τουτέου
							<br class="lb"/>τοῦ πτυέλου ἑβδομαίου ἐόντος τοῦ νουσήματος ἢ <br class="lb"/>παλαιοτέρου.</blockquote>
                    <p class="p autofirst"><span class="milestone">647</span>Καὶ τοῦτο κοινὸν ἁπάντων ἐστὶ τῶν ἐν ταῖς
							<br class="lb"/>κρισίμοις ἡμέραις γινομένων. εἰς γὰρ τὸ βέβαιον τῆς προγνώσεως <br class="lb"/>ἡ κρίσιμος
							συντελεῖ. πότερον δ’ ἀγαθόν ἐστιν ἢ <br class="lb"/>κακὸν τὸ γινόμενον, ἐξ ἄλλων τεκμηρίων ἡ
							διάγνωσις. ἐάν <br class="lb"/>τε γὰρ ἱδρὼς γένηται κατὰ τὴν ἑβδόμην ἡμέραν, ἐάν τε
							<br class="lb"/>διαχώρησις γαστρὸς, ἐάν θ’ αἱμοῤῥαγία, βελτίονα μὲν ἐργασάμενα <br class="lb"/>τὸν κάμνοντα,
							τῶν ἀγαθῶν ἐστι σημείων, χείρω <br class="lb"/>δὲ τῶν κακῶν. καὶ πιστῶς γε δηλοῖ τούτων ἑκάτερον,
							οὐχ <br class="lb"/>ὡς εἰ κατ’ ἄλλην ἡμέραν ἐγένετο. γέγραπται δέ μοι περὶ 
<a class="pb" href="#pb190" id="pb190">[p. 190]</a>
 τούτων
							ἐπὶ πλεῖστον ἔν τε τοῖς περὶ κρισίμων ἡμερῶν καὶ <br class="lb"/>τοῖς περὶ κρίσεων, ἐν οἷς χρὴ
							προγεγυμνάσθαι τὸν βουλόμενον <br class="lb"/>ἀκριβῶς παρακολουθῆσαι τοῖς ὑφ’ Ἱπποκράτους
							<br class="lb"/>εἰρημένοις. </p>
                  </section>
                  <section id="body-1-2-55" class="div textpart chapter level4">
                    <blockquote class="quote lemma">Ἐλπὶς δὲ τὸν τοιαῦτα πτύοντα ἀποθανεῖσθαι
							τεσσαρεσκαιδεκαταῖον, <br class="lb"/>ἢν μή τι αὐτέῳ ἐπιγένηται ἀγαθόν.</blockquote>
                    <p class="p autofirst">Ἔργῳ τὴν τούτων ἀλήθειαν μεμαθήκατε, προλέγοντος <br class="lb"/>ἐμοῦ πειραθέντες, ὥστε
							προσέχειν ὑμᾶς χρὴ τὸν νοῦν τοῖς <br class="lb"/>λεγομένοις ὑφ’ Ἱπποκράτους, μὴ τοιαῦτα
							νομίζοντας αὐτὰ <br class="lb"/>ταῖς δυνάμεσιν ὑπάρχειν, ὁποῖα τοῖς πολλοῖς τῶν ἰατρῶν
							<br class="lb"/>γέγραπται μέχρι γραμμάτων καὶ λόγων τὸ πιθανὸν ἔχοντα, <br class="lb"/>τοῖς δ’ ἐπὶ τῶν
							νούσων ἔργοις ἐλεγχόμενα. πρὸς γάρ τοι <br class="lb"/>τὸν εἰρημένον ὑπ’ αὐτοῦ σκοπὸν, ὄντα μέσον
							ἁπάντων τῶν <br class="lb"/>ἄλλων κακῶν τε καὶ ἀγαθῶν ἀποβλέπων, δυνήσῃ προλέγειν <br class="lb"/>τὴν ἡμέραν
							ἐν ᾗ τεθνήξεταί τις. ὑποκείσθω γὰρ ὁ κάμνων 
<a class="pb" href="#pb191" id="pb191">[p. 191]</a>
 ἑβδομαῖος ἐπτυκὼς τὸ πυῶδες
							οὐ μὴν μόνον οὐδὲ δι’ ὅλης <br class="lb"/>ἡμέρας ἐφεξῆς, ἀλλ’ ἤτοι σὺν αὐτῷ τὸ χολῶδες ἢ μόνον
							<br class="lb"/>ἐκεῖνο χωρὶς τοῦ πυώδους. ἔστω δ’ αὐτῷ καὶ τἄλλα πάντα <br class="lb"/>μέσα ἀπό τε τῆς
							ἡλικίας καὶ τῆς φύσεως καὶ τῆς ὥρας <br class="lb"/>καὶ τῆς χώρας καὶ τῆς οἰκείας δυνάμεως, ὡς
							μήτε ἰσχυροτάτην <br class="lb"/>εἶναι τὴν δύναμιν μήτ’ ἀσθενεστάτην. ὡσαύτως δὲ <br class="lb"/>καὶ τὴν
							κρᾶσιν αὐτοῦ τοῦ κάμνοντος μήτε τὴν εὐκρατοτάτην <br class="lb"/>εἶναι μήτε τὴν δυσκρατοτάτην.
							οὕτως δὲ καὶ ὥραν <br class="lb"/>καὶ χώραν καὶ κατάστασιν καὶ ἡλικίαν τοῦ κάμνοντος ἐν <br class="lb"/>τῷ
							μέσῳ τετάχθαι τῶν ἀρίστων τε καὶ χειρίστων ὑποθώμεθα. <br class="lb"/>κατὰ δὲ τὸν αὐτὸν λόγον
							ἑκάστου γένους σημείων <br class="lb"/>ὑπάρχειν ὑποκείσθω τῷ κάμνοντι τὰ μέσα. τοῦτον ἔλπιζε
							<br class="lb"/>τεθνήξεσθαι τεσσαρεσκαιδεκαταῖον, ὡς ταύτης μέσης οὔσης <br class="lb"/>προθεσμίας τοῦ
							θανάτου. προσγενομένων δὲ σημείων ἀγαθῶν <br class="lb"/>μὲν ἐπὶ πλέονα χρόνον ἐκταθήσεσθαι τὴν
							προθεσμίαν <br class="lb"/>τοῦ θανάτου, κακῶν δὲ θᾶττον ἢ τεσσαρεσκαιδεκαταῖον <br class="lb"/>τεθνήξεσθαι.
							τίνα δέ ἐστι τὰ ἀγαθὰ καὶ τίνα τὰ κακὰ <br class="lb"/>διῆλθεν αὐτὸς ἐφεξῆς τὰ μὲν ὀνομαστὶ, τὰ
							δὲ ἐπὶ κεφαλαίων. <br class="lb"/>ἀλλὰ σύ γε μηδὲ περὶ τούτων ἀκούσῃς ἁπλῶς, ὡς ὁμοτίμων 
<a class="pb" href="#pb192" id="pb192">[p. 192]</a>
 ἁπάντων, ἀλλ’ ἀναμνησθεὶς ὧν αὐτὸς ἔγραψε καὶ ὧν ἡμεῖς <br class="lb"/>προσεθήκαμεν
							εἴς τε τὸν ἀριθμὸν αὐτὸν ἀπόβλεπε καὶ <br class="lb"/>τὴν δύναμιν. ὅπου μὲν αὐτὸς εἶπε σωτήριον
							κάρτα καὶ <br class="lb"/>ὀλέθριον κάρτα τῆς πρώτης τοῦτο δυνάμεως τιθεὶς, τὸ <br class="lb"/>μὲν ἐν τοῖς
							ἀγαθοῖς, τὸ δὲ ἐν τοῖς κακοῖς. ὡσαύτως δὲ καὶ <br class="lb"/>ὅπου τὸν θάνατον ὑπόγυον ἔφησεν
							ὑπάρχειν ἢ θανατωδέστατον <br class="lb"/>προσέγραψεν, οὐχ ἁπλῶς εἶπε θανατώδη. καὶ μὲν <br class="lb"/>δὴ
							κἀπὶ τῶν ὑγιεινῶν σημείων, ὅταν εἴπῃ μεγάλην δύναμιν <br class="lb"/>ἔχειν εἰς σωτηρίην, καὶ
							πάλιν, ἀσφάλειάν τε γὰρ σημαίνει <br class="lb"/>καὶ τὸ νόσημα ὀλιγοχρόνιον, ἤ τι τοιοῦτον
							προσέθηκε. <span class="milestone">648</span>
							<br class="lb"/>τὰ δὲ ἁπλῶς θανατώδη καὶ πάλιν ἁπλῶς περιεστηκότα λεγόμενα <br class="lb"/>μέσης ἐστὶ τάξεως
							ἀμφότερα κατὰ τὴν ἑαυτῶν φύσιν. <br class="lb"/>ἐ ἑκάτερα δὲ τούτων ὅσα παραβλητικῶς εἶπεν ἤτοι
							θανατωδέστερα <br class="lb"/>ἢ περιεστηκότερα ἢ τὸ μᾶλλόν τε καὶ ἧττον <br class="lb"/>ἑκατέροις
							προσέθηκεν. ἐὰν μὲν γὰρ ἔπιφανῇ τι τοῖς κατὰ <br class="lb"/>τὴν πέμπτην ἢ ἑβδόμην ἡμέραν
							εἰρημένοις ὀλεθρίοις πτύσμασι <br class="lb"/>τῶν τῆς πρώτης τάξεως κακῶν σημείων, οὐκ ἂν οὐδ’
							<br class="lb"/>εἰς τὴν ἑνδεκάτην ἡμέραν ὁ κάμνων ἐξίκοιτο καὶ μᾶλλον 
<a class="pb" href="#pb193" id="pb193">[p. 193]</a>
 ἐὰν ἑνὸς
							πλείω γένηται ταῦτα. κατὰ δὲ τὸν αὐτὸν τρόπον, <br class="lb"/>ἐὰν τῶν ἱκανῶς ἀγαθῶν ἐπιφανῇ
							τινα, μέχρι τῆς τρίτης <br class="lb"/>ἑβδομάδος ἐκταθήσεται τὸ νόσημα. μιχθέντων δ’ ἀλλήλοις
							<br class="lb"/>ὀλεθρίων τε καὶ περιεστηκότων ἢ τῶν μᾶλλον ἐν ἑκατέρῳ <br class="lb"/>τῷ γένει <span class="milestone">147</span>τοῖς ἧττον ἢ ὁπωσοῦν ἄλλως· ἐπὶ μὲν <br class="lb"/>τοῖς πλείοσί τε καὶ
							ἰσχυροτάτοις ἀγαθοῖς σημείοις ἐλπὶς <br class="lb"/>τὸν κάμνοντα πλείονα ζήσεσθαι χρόνον, ἐπὶ δὲ
							τοῖς ἐναντίοις <br class="lb"/>ἐλάττονα· κατὰ ταῦτα δὲ κἂν ἤτοι γέρων ἢ ἀσθενὴς τὴν <br class="lb"/>δύναμιν
							ἢ ἐν ὥρᾳ καὶ χώρᾳ καὶ καταστάσει μοχθηρᾷ καὶ <br class="lb"/>δυσκράτῳ νοσῇ τις, ἐπιταθήσεσθαι τοῦ
							θανάτου τὸ τάχος <br class="lb"/>προσδοκᾷν, μεγίστην πάλιν ἔχειν ἐν τούτοις ἰσχὺν ἡγούμενος
							<br class="lb"/>τὸν ἀπὸ τῆς δυνάμεως σκοπόν. </p>
                  </section>
                  <section id="body-1-2-56" class="div textpart chapter level4">
                    <blockquote class="quote lemma">Ἔστι δὲ τὰ μὲν ἀγαθὰ τάδε εὐπετέως φέρειν τὸ νούσημα
							<br class="lb"/>εὔπνουν εἶναι τῆς ὀδύνης ἀπηλλάχθαι, τό τε πτύελον <br class="lb"/>ῥηϊδίως ἀναβήσσειν, τό τε
							σῶμα ὁμαλῶς φαίνεσθαι θερμόν <br class="lb"/>τε καὶ μαλθακὸν καὶ δίψαν μὴ ἔχειν, οὖρά τε καὶ 
<a class="pb" href="#pb194" id="pb194">[p. 194]</a>
 διαχωρήματα καὶ ὕπνους καὶ ἱδρῶτας, ὡς διαγέγραπται <br class="lb"/>ἕκαστα εἰδέναι
							ἀγαθὰ ἐόντα ταῦτα καὶ ἐπιγενέσθαι. οὕτω <br class="lb"/>μὲν γὰρ ἁπάντων τουτέων ἐπιγινομένων οὐκ
							ἂν ἀποθάνοι <br class="lb"/>ὁ ἄνθρωπος. ἢν δὲ τὰ μέντοι αὐτέων ἐπιγίνοιτο, τὰ <br class="lb"/>δὲ μὴ, οὐ
							πλείονα χρόνον ζήσας ἢ τεσσαρεσκαίδεκα ἡμέρας <br class="lb"/>ἀπόλοιτ’ ἂν ὁ ἄνθρωπος. κακὰ δὲ
							τἀναντία τουτέων <br class="lb"/>δυσπετέως φέρειν τὴν νοῦσον, πνεῦμα μέγα καὶ πυκνὸν <br class="lb"/>εἶναι.
							τὴν ὀδύνην μὴ παύεσθαι, τὸ πτύελον μόλις ἀναβήσσειν, <br class="lb"/>διψῇν κάρτα, τό τε σῶμα ὑπὸ
							πυρὸς ἀνωμάλως <br class="lb"/>ἔχεσθαι καὶ τὴν μὲν κοιλίην καὶ τὰς πλευρὰς θερμὰς <br class="lb"/>εἶναι
							ἰσχυρῶς, τὸ δὲ μέτωπον καὶ τὰς χεῖρας καὶ <br class="lb"/>τοὺς πόδας ψυχρούς. οὖρα δὲ καὶ
							διαχωρήματα καὶ <br class="lb"/>ὕπνους καὶ ἱδρῶτας, ὡς διαγέγραπται, ἕκαστα εἰδέναι <br class="lb"/>κακὰ
							ἐόντα. οὕτως γὰρ εἰ ἐπιγίνοιτό τι τῷ πτυέλῳ τουτέων <br class="lb"/>ἀπόλοιτ’ ἂν ὁ ἄνθρωπος πρὶν ἢ
							ἐς τεσσαρεσκαίδεκα <br class="lb"/>ἡμέρας ἀφικέσθαι ἢ ἐναταῖος ἢ ἑνδεκαταῖος. οὕτως οὖν
							<br class="lb"/>ξυμβάλλεσθαι χρὴ ὡς τοῦ πτυέλου τουτέου θανατώδεος <br class="lb"/>ἐόντος μάλα καὶ οὐ
							περιάγοντος τὸν νοσέοντα ἐς τὰς τεσσαρεσκαίδεκα 
<a class="pb" href="#pb195" id="pb195">[p. 195]</a>
 ἡμέρας. τὰ δὲ
							ἐπιγινόμενα κακά τε καὶ <br class="lb"/>ἀγαθὰ ξυλλογιζόμενον ἐκ τουτέων χρὴ τὰς προῤῥήσιας
							<br class="lb"/>προλέγειν· οὕτω γὰρ ἄν τις ἀληθεύοι μάλιστα.</blockquote>
                    <p class="p autofirst">Ἐντεῦθεν ἄρχεται τοῦ καταλόγου τῶν ἀγαθῶν τε καὶ <br class="lb"/>κακῶν σημείων, ὑπὲρ ὧν
							ἔμπροσθεν εἴρηται· καὶ διὰ τοῦθ’ <br class="lb"/>ὑπερβὰς αὐτὰ τὰ ἑξῆς προχειριοῦμαι. πρὸς μὲν οὖν
							τὸ <br class="lb"/>περιγενέσθαι πάντων δεῖ παρόντων τῶν ἀγαθῶν, πρὸς δὲ <br class="lb"/>τὴν ἀπώλειαν ἀρκεῖ
							καὶ ἓν παρεῖναι τῶν κακῶν, μόνου τοῦ <br class="lb"/>θᾶττον καὶ βράδιον ἀπολέσθαι ἐκ τοῦ πλείω ἢ
							ἐλάττω <br class="lb"/>ἀγαθὰ ἢ κακὰ παρεῖναι δηλουμένου. </p>
                  </section>
                  <section id="body-1-2-57" class="div textpart chapter level4">
                    <blockquote class="quote lemma"><span class="milestone">649</span>Αἱ δ’ ἄλλαι ἐκπυήσιες ῥήγνυνται αἱ πλεῖσται, αἱ
							<br class="lb"/>μὲν εἰκοσταῖαι, αἱ δὲ τριηκοσταῖαι, αἱ δὲ τεσσαρακονθήμεροι, <br class="lb"/>αἱ δὲ πρὸς τὰς
							ἑξήκοντα ἡμέρας ἀφικνέονται.</blockquote>
                    <a class="pb" href="#pb196" id="pb196">[p. 196]</a>
                    <p class="p autofirst">Ἀσαφές ἐστιν ὁποίας ἄλλας λέγει. δυνατὸν μὲν γάρ <br class="lb"/>ἐστι καὶ περὶ τῶν ἐν ἑτέροις
							μέρεσι γινομένων ἐκπυήσεων <br class="lb"/>τὸν λόγον αὐτὸν ποιεῖσθαι, καταλιπόντα θώρακα καὶ
							πνεύμονα, <br class="lb"/>περὶ ὧν ἄχρι δεῦρο διείλεκται, δυνατὸν δὲ καὶ περὶ <br class="lb"/>τῶν ἐν αὐτοῖς
							μὲν τοῖς ὀργάνοις, ἀλλ’ οὐχ ὁμοίων ἐκπυήσεων <br class="lb"/>ταῖς προειρημέναις, ἐνδέχεται δὲ καὶ
							περὶ ἀμφοτέρων. <br class="lb"/>ἐπεὶ δὲ οὐχ ὁμοίων ταῖς προειρημέναις εἶπον, ἐξηγήσασθαι <br class="lb"/>χρὴ
							τοῦτο. φημὶ γὰρ οὐ περὶ πασῶν ἐκπυήσεων αὐτὸν, <br class="lb"/>ἀλλὰ τῶν, ὡς αὐτὸς εἶπε, χολῶδες
							ἐχουσῶν τι μεμιγμένον, <br class="lb"/>ἄχρι δεῦρο ποιεῖσθαι τὴν διδασκαλίαν, οὐδὲ τούτων ἁπασῶν,
							<br class="lb"/>ἀλλ’ ὅσαι κατὰ τὴν ἑβδόμην ἡμέραν ἐῤῥάγησαν. ἔστι <br class="lb"/>δὲ τοῦτο σπάνιον. αἱ
							πλεῖσται γὰρ εἰκοσταῖαι ῥήγνυνται, <br class="lb"/>τινὲς δὲ καὶ μέχρι πλείονος ἀφικνοῦνται
							χρόνου, περὶ ὧν <br class="lb"/>νῦν διέρχεται. διαφοραὶ δὲ πασῶν εἰσι δύο κοιναὶ, δι’ ἃς <br class="lb"/>καὶ
							τῷ χρόνῳ παραλλάττουσιν ἀλλήλων, ἔκ τε τοῦ πάσχοντος <br class="lb"/>μορίου καὶ τοῦ πλεονάζοντος
							χυμοῦ. τὰ μὲν γὰρ θερμότερα <br class="lb"/>καὶ μαλακώτερα μόρια θᾶττον ἐκπυΐσκεται, τὰ ψυχρότερα
							<br class="lb"/>δὲ καὶ σκληρότερα βραδύτερον. οὕτω δὲ καὶ τῶν 
<a class="pb" href="#pb197" id="pb197">[p. 197]</a>
 χυμῶν οἱ μὲν
							θερμότεροι θᾶττον, οἱ δὲ ψυχρότεροι βραδύτερον. <br class="lb"/>αὗται μὲν αἱ κατὰ τὴν τοῦ
							πράγματος οὐσίαν εἰσὶ <br class="lb"/>διαφοραὶ, προσέρχονται δὲ ἔξωθεν αἱ παρὰ τὴν ἡλικίαν τε
							<br class="lb"/>καὶ τὴν φύσιν, ὥραν τε καὶ χώραν καὶ κατάστασιν, ἔτι δὲ <br class="lb"/>καὶ δύναμιν τοῦ
							κάμνοντος. ἐν ἁπάσαις δ’ αὐταῖς οἱ μὲν <br class="lb"/>θερμότεροι χυμοὶ θᾶττον, οἱ δὲ ψυχρότεροι
							βραδύτερον <br class="lb"/>ἐκπυΐσκονται. ταῦτα μὲν οὖν κοινῇ περὶ πασῶν ἐκπυήσεων <br class="lb"/>ἐπίστασθαι
							καλόν. ἐμοὶ δὲ δοκεῖ νῦν ἔτι περὶ τῶν κατὰ <br class="lb"/>τὸν θώρακα καὶ τὸν πνεύμονα
							διέρχεσθαι. </p>
                  </section>
                  <section id="body-1-2-58" class="div textpart chapter level4">
                    <blockquote class="quote lemma">Ἐπισκέπτεσθαι δὲ χρὴ τὴν ἀρχὴν τοῦ ἐμπυήματος ἔσεσθαι
							<br class="lb"/>λογιζόμενος ἀπὸ τῆς ἡμέρης ἧς ὁ πρῶτον ἄνθρωπος ἐπύρεξεν, <br class="lb"/>εἴ ποτε αὐτὸν
							πρῶτον ῥῖγος ἔλαβε καὶ εἰ φαίη ἀντὶ <br class="lb"/>τῆς ὀδύνης βάρος αὐτῷ γεγενῆσθαι ἐν τῷ τόπῳ
							ἐν ᾧ ἤλγεε. <br class="lb"/>ταῦτα γὰρ ἐν ἀρχῇσι γίνεται τῶν ἐμπυημάτων. ἐξ <br class="lb"/>οὖν τουτέων τῶν
							χρόνων τὴν ῥῆξιν χρὴ προσδέχεσθαι τῶν <br class="lb"/>ἐμπυημάτων ἔσεσθαι ἐς τοὺς χρόνους τοὺς
							προειρημένους.</blockquote>
                    <a class="pb" href="#pb198" id="pb198">[p. 198]</a>
                    <p class="p autofirst">Ἕν τι τῶν ὁμολογουμένων ἐστὶν ἅπασι σχεδὸν τοῖς ἰατροῖς, <br class="lb"/>ἐπειδὴ καὶ φαίνεται
							σαφῶς, ὡς ὅταν αἱ κατὰ τὰ <br class="lb"/>κύρια μέρη φλεγμοναὶ μὴ διαφορηθῶσιν ὑπὸ τῶν
							βοηθημάτων, <br class="lb"/>ἀλλ’ ἐκπυΐσκωνται, ῥῖγος γενέσθαι τηνικαῦτα καὶ <br class="lb"/>πυρετὸν ἐπ’
							αὐτῷ. δέδεικται δὲ ἐν τοῖς περὶ ῥίγους λόγοις <br class="lb"/>ὡς ἡ δριμύτης τοῦ γενομένου πύου
							δάκνουσα καὶ διαβιβρώσκουσα <br class="lb"/>τὰ παρακείμενα σώματα ῥῖγος ἐργάζεται παραπλησίως
							<br class="lb"/>τοῖς δριμέσι φαρμάκοις. ὧν ἐνίοτε προσενεχθέντων <br class="lb"/>ἕλκεσι κακοήθεσιν ἤ τινι
							σηπεδονώδει διαθέσει ῥιγῶσαί τε <br class="lb"/>
							<span class="milestone">650</span>καὶ πυρέξαι συνέπεσεν. ἀκολουθεῖ δὲ τῷ τοιούτῳ
							<br class="lb"/>ῥίγει πυρετός. ἀμέλει καὶ ὁ Ἱπποκράτης ἀμφοτέρων ἐμνημόνευσε <br class="lb"/>καὶ προτέρου γε
							τοῦ πυρετοῦ, λέγων, ἀπὸ τῆς ἡμέρης <br class="lb"/>ἧς τὸ πρῶτον ὁ ἄνθρωπος ἐπύρεξεν, οὐκ ἐκείνην
							ἑρμηνεύων <br class="lb"/>τὴν ἡμέραν, ἥτις ὅλου τοῦ νοσήματος ἐγένετο πρώτη, <br class="lb"/>ἀλλὰ καθ’
								<span class="milestone">148</span>ἣν τὸ ῥῖγος ἅμα τῷ πυρετῷ συνέπεσεν, <br class="lb"/>ἐναργῶς
							σφοδροτέρῳ δηλονότι τοῦ πρόσθεν ὄντος γινομένῳ. <br class="lb"/>ἀλλὰ καὶ βάρους αἴσθησις γίνεται
							τηνικαῦτα τοῖς κάμνουσι <br class="lb"/>τοῦ κατὰ πολλὰ καὶ σμικρὰ μόρια παρεσπαρμένου τοῖς
							φλεγμαίνουσι 
<a class="pb" href="#pb199" id="pb199">[p. 199]</a>
 σώμασι χυμοῦ μετὰ τὴν εἰς πῦον μεταβολὴν <br class="lb"/>ἀθροιζομένου,
							πρός τινα μίαν χώραν κενὴν συνεχῆ τῷ <br class="lb"/>φλεγμαίνοντι παντί. ἐκ τούτων οὖν, φησὶ, τῶν
							χρόνων ἐν <br class="lb"/>οἷς ταῦτα πρῶτον ἐγένετο, προσδέχεσθαι χρὴ τὰ μὲν εἰκοσταῖα, <br class="lb"/>τὰ δὲ
							τριακοσταῖα, τὰ δὲ τεσσαρακοσταῖα, τὰ δὲ <br class="lb"/>ἑξηκοσταῖα ῥήγνυσθαι τῶν ἐμπυημάτων. ἃ
							δ’ εἶπε γνωρίσματα <br class="lb"/>τρία τὸν ἀριθμόν ἐστι, βάρος καὶ ῥῖγος καὶ πυρετὸς <br class="lb"/>τοῦ
							πρόσθεν, ὡς ἔφην, σφοδρότερος πολλῷ. </p>
                  </section>
                  <section id="body-1-2-59" class="div textpart chapter level4">
                    <blockquote class="quote lemma">Εἰ δὲ εἴη τὸ ἐμπύημα ἐπὶ θάτερα μοῦνον, στρέφειν τε καὶ
							<br class="lb"/>καταμανθάνειν χρὴ τουτέοισι μή τι ἔχῃ ἄλγημα ἐν τῷ <br class="lb"/>ἑτέρῳ πλευρῷ, καὶ ἢν
							θερμότερον ᾖ τὸ ἕτερον τοῦ ἑτέρου <br class="lb"/>καὶ κατακλινομένου ἐπὶ τὸ ὑγιαῖνον πλευρὸν,
							ἐρωτᾷν εἴ <br class="lb"/>τι αὐτῷ δοκέει βάρος ἐκκρέμασθαι ἐκ τοῦ ἄνωθεν. εἰ <br class="lb"/>γὰρ εἴη τοῦτο,
							ἐπὶ θάτερόν ἐστι τὸ ἐμπύημα ἐπὶ ὁκοῖον <br class="lb"/>ἂν πλευρὸν βάρος ἐγγίνηται.</blockquote>
                    <a class="pb" href="#pb200" id="pb200">[p. 200]</a>
                    <p class="p autofirst">Ὅτι διαφράττουσιν ὑμένες τὸν θώρακα διήκοντες ἀπὸ <br class="lb"/>τοῦ στέρνου μέχρι τῆς ῥάχεως,
							ὡς δύο ποιεῖν αὐτοὺς κοιλότητας, <br class="lb"/>ἐν ταῖς ἀνατομαῖς ἐμάθομεν. ὅθεν οὐδὲ κοινωνεῖ
							<br class="lb"/>τὰ κατὰ τὸ ἕτερον μέρος ἐμπυήματα τοῖς κατὰ θάτερον, <br class="lb"/>ὥσπερ ἐπὶ τῶν ἐντὸς τοῦ
							περιτοναίου. κατ’ ἐκεῖνο μὲν γὰρ <br class="lb"/>ἐν κύκλῳ πᾶσι τοῖς ἐντέροις περιῤῥεῖ τὸ πῦον,
							ἐνταῦθα δ’ <br class="lb"/>οὔτε τὸ κατὰ τὰ δεξιὰ μέρη τοῦ θώρακος εἰς τὰ ἀριστερὰ <br class="lb"/>δύναται
							μετελθεῖν οὔτ’ ἔμπαλιν ὅσον ἐν τοῖς ἀριστεροῖς <br class="lb"/>ἐστιν εἰς τὰ δεξιὰ μεταῤῥυῆναι.
							διὰ ταῦτ’ οὖν ἀξιοῖ καταμανθάνειν, <br class="lb"/>εἴτε ἐξ ἀμφοτέρων τῶν μερῶν ἔχει τὸ πῦον
							<br class="lb"/>ὁ κάμνων εἴτε κατὰ τὸ ἕτερον μόνον. ἐν μὲν γὰρ ταῖς <br class="lb"/>περιπνευμονίαις εἰς
							ἐμπύημα τρεπομέναις κατ’ ἄμφω μᾶλλον <br class="lb"/>ἢ κατὰ θάτερον ἀθροίζεται τὸ πῦον, ἐν δὲ
							ταῖς πλευρίτισι <br class="lb"/>κατὰ τὸ ἕτερον μέρος μᾶλλον, οὐ κατ’ ἄμφω. διάγνωσις <br class="lb"/>δὲ τοῦ
							πεπονθότος ἔκ τε τοῦ τῆς θερμασίας διαφόρου. <br class="lb"/>θερμότερον γάρ ἐστι τὸ πεπονθὸς κἀκ
							τοῦ κατακλινόμενον <br class="lb"/>τὸν ἄνθρωπον ἐπὶ τὸ ἀντικείμενον πλευρὸν αἰσθάνεσθαι
							<br class="lb"/>βάρους ἐγκειμένου τῷ ὑψηλοτέρῳ μέρει. δῆλον 
<a class="pb" href="#pb201" id="pb201">[p. 201]</a>
 γὰρ ὅτι τὸ πῦον
							ἠθροισμένον ἐν τούτῳ τῷ μέρει τὴν τοῦ <br class="lb"/>βάρους αἴσθησιν ἐργάζεται. </p>
                  </section>
                  <section id="body-1-2-60" class="div textpart chapter level4">
                    <blockquote class="quote lemma"><span class="milestone">651</span>Τοὺς δὲ ξύμπαντας ἐμπύους γινώσκειν χρὴ τοισίδε
							<br class="lb"/>τοῖς σημείοισι. πρῶτον μὲν εἰ ὁ πυρετὸς οὐκ ἀφίησιν, <br class="lb"/>ἀλλὰ τὴν μὲν ἡμέρην
							λεπτὸς ἴσχει, τὴν δὲ νύκτα <br class="lb"/>πλείων καὶ ἱδρῶτες πολλοὶ ἐπιγίνονται, βηχός τε θυμὸς
							<br class="lb"/>ἐγγίνεται αὐτέοισι καὶ ἀποπτύουσιν οὐδὲν ἄξιον λόγου. <br class="lb"/>καὶ οἱ μὲν ὀφθαλμοὶ
							ἔγκοιλοι γίνονται, αἱ δὲ γνάθοι ἐρυθήματα <br class="lb"/>ἴσχουσι, καὶ οἱ μὲν ὄνυχες τῶν χειρῶν
							γρυποῦνται, <br class="lb"/>οἱ δὲ δάκτυλοι θερμαίνονται καὶ μάλιστα ἄκροι. καὶ <br class="lb"/>ἐν τοῖσι
							ποσὶν οἰδήματα γίνονται καὶ σιτίων οὐκ ἐπιθυμέουσι <br class="lb"/>καὶ φλύκταιναι γίνονται ἀνὰ τὸ
							σῶμα.</blockquote>
                    <p class="p autofirst">Ὅσοι πῦον ἀθρόον ἔχουσιν ἔνδον τοῦ σώματος, εἴτ’ <br class="lb"/>οὖν ἔτι περιεχόμενον ἐν τῷ
							φλεγμαίνοντι μορίῳ πρόσθεν <br class="lb"/>εἴτε καὶ μετὰ τὸ ῥαγῆναι, δυνατόν ἐστιν ὀνομάζεσθαι
							τούτους 
<a class="pb" href="#pb202" id="pb202">[p. 202]</a>
 ἐμπύους. ἀλλ’ εἴθισται παρὰ τοῖς ἰατροῖς μόνους ἢ <br class="lb"/>μάλιστα
							τοὺς κατὰ θώρακα καὶ πνεύμονα τὸ τοιοῦτον ἔχοντας <br class="lb"/>πάθος ἐμπύους ὀνομάζεσθαι.
							περιέχεται δὲ μετὰ τὴν <br class="lb"/>ῥῆξιν ἐν τῇ μεταξὺ θώρακός τε καὶ πνεύμονος χώρᾳ τὸ
							<br class="lb"/>πῦον τοῦτο καὶ εἰ μὴ διὰ ταχέων ἀναπτυσθείη, φθινωδῶς <br class="lb"/>ἀπόλλυνται,
							πυρέττοντες λεπτῶς μὲν, ἀεὶ δέ πως αὐξανομένης <br class="lb"/>τῆς θερμασίας εἰς νύκτα· καὶ
							γίνεται τοῦτο πᾶσι τοῖς <br class="lb"/>ἑκτικῶς πυρέττουσιν, οὐ τῷ τῆς διαθέσεως λόγῳ τῆς νυκτὸς
							<br class="lb"/>αὐξανούσης αὐτοῖς τὸν πυρετὸν, ἀλλὰ κατά τι συμβεβηκὸς, <br class="lb"/>ὅπερ ἐστὶ τοιοῦτον
							ἐν τοῖς καλουμένοις ἑκτικοῖς <br class="lb"/>πυρετοῖς, αὐτὰ τοῦ ζώου τὰ στερεὰ μόρια διάπυρα
							γίνεται. <br class="lb"/>κατὰ τοῦτ’ οὖν αὐτὸ ἀεὶ παραπλήσιος ὁ πυρετὸς ἐν ἑαυτῷ <br class="lb"/>μένει τὴν
							θερμασίαν ἔχων, οἵαν περ ἡ τίτανος ἀμυδρὰν <br class="lb"/>τοῖς ἁπτομένοις. ὅταν γοῦν φάγωσί τε
							καὶ πίωσιν, ὅμοιόν <br class="lb"/>τι συμβαίνει τοῖς γινομένοις κατὰ τὴν τίτανον ὕδατι βραχεῖσαν,
							<br class="lb"/>ὥστε τοὺς ἁπτομένους ἔξωθεν αἰσθάνεσθαι πολὺ <br class="lb"/>θερμοτέρου τοῦ κάμνοντος.
							ἔδειξα δὲ τοῦτο πολλάκις ὑμῖν <br class="lb"/>ἐπὶ τῶν ἀῤῥώστων, ἄλλοτ’ ἄλλῳ καιρῷ θρέψας τοὺς
							οὕτω 
<a class="pb" href="#pb203" id="pb203">[p. 203]</a>
 πυρέξαντας, ἵνα πεισθῆτε διὰ τὴν τροφὴν γίνεσθαι τοῦτ’ <br class="lb"/>αὐτοῖς,
							οὐ τῷ τῆς διαθέσεως λόγῳ. ἐναργῶς γὰρ φαίνεται <br class="lb"/>συμμεταπίπτειν ἡ πυρετώδης
							θερμασία τοῖς καιροῖς τῆς τροφῆς, <br class="lb"/>αὐτίκα μὲν ἐπὶ ταῖς προσφοραῖς τῶν σιτίων
							αὐξανομένη <br class="lb"/>σφοδροτάτη τε ἑαυτῆς φαινομένη κατὰ τὴν ἀνάδοσιν <br class="lb"/>αὐτῶν. διὰ δὲ
							τὴν ἀῤῥωστίαν τῆς δυνάμεως ἱδρῶτες ἐπιγίνονται <br class="lb"/>συνεχεῖς, διαφορουμένης τῆς
							ἀναδοθείσης τροφῆς. <br class="lb"/>ἀλλὰ καὶ βῆξαι, φησὶ, θυμὸς αὐτοῖς γίνεται, τουτέστι
							προθυμία, <br class="lb"/>καὶ ἀναπτύουσιν οὐδὲν ἄξιον λόγου. εἰ γὰρ ἔπτυον, <br class="lb"/>οὐκ ἂν ἔμπυοι
							διέμενον. αἰτία δὲ τοῦ μηδὲν ἀναπτύειν ἄξιον <br class="lb"/>λόγου τριττή· τοῦ πύου μὲν αὐτοῦ ἡ
							γλισχρότης καὶ πάχος, <br class="lb"/>τοῦ δὲ περιέχοντος ὑμένος τὸν πνεύμονα πυκνότης,
							<br class="lb"/>ἀῤῥωστία δ’ ἐπὶ τούτοις τῆς τοῦ κάμνοντος δυνάμεως. ἀλλὰ <br class="lb"/>καὶ οἱ ὀφθαλμοὶ,
							φησὶν, ἔγκοιλοι γίνονται, κοινόν τι τοῦτο <br class="lb"/>τῶν χρονίων ἁπάντων πυρετῶν καὶ μάλιστα
							τῶν ξηραινόντων <br class="lb"/>ἐπιφανῶς. ἐρυθραίνονταί τε τὰ μῆλα διὰ τὴν ἐν τῷ <br class="lb"/>πνεύμονι
							θερμότητα καὶ διὰ τὰς βῆχας. ἄμφω γὰρ ταῦτα <br class="lb"/>θερμαίνει, τό τε πρόσωπον καὶ ὅλην
							τὴν κεφαλήν. ἀπό τε 
<a class="pb" href="#pb204" id="pb204">[p. 204]</a>
 τοῦ κατασκήψαντος εἰς τὸν πνεύμονα ῥεύματος, ἀτμῶν
							ἀναφερομένων <br class="lb"/>εἰς αὐτά. οἱ δ’ ὄνυχες γρυποῦνται τῶν στηριζουσῶν <br class="lb"/>αὐτοὺς
							ἑκατέρωθεν σαρκῶν ἐκτηκομένων. <span class="milestone">652</span>
							<br class="lb"/>οἱ μὲν οὖν δάκτυλοι καίτοι καταψυχόμενοι τοὐπίπαν ἐπὶ <br class="lb"/>τῶν χρονίως νοσούντων
							ὅμως ἐν πᾶσι τοῖς ἑκτικοῖς πυρετοῖς <br class="lb"/>θερμοὶ διαμένουσιν, ἐπειδὴ κατειλήφασιν οὗτοι
							τὰ στερεὰ <br class="lb"/>μάλιστα μόρια τοῦ σώματος· κατά γε μὴν ἄκρους ἑαυτοὺς <br class="lb"/>ἐναργέστερον
							φαίνονται θερμότεροι, οὐκ ἐκ τῶν ἔξω <br class="lb"/>μερῶν, ἀλλ’ ἐκ τῶν ἔνδον, ἔνθα τὸ σαρκῶδες
							αὐτῶν ἐστι. <br class="lb"/>καὶ ἡ αἰτία πρόδηλος, εἴ γε μεμνήμεθα τῶν ἐπὶ ταῖς προσφοραῖς
							<br class="lb"/>εἰρημένων. ἔνθα γὰρ ὑγρότης ᾖ δαψιλεστέρα σαφέστερον <br class="lb"/>ἐν τούτοις χωρίοις ἡ
							θερμασία φαίνεται. προήκοντός <br class="lb"/>γε μὴν τοῦ χρόνου καὶ οἱ πόδες αὐτῶν οἰδίσκονται,
							<br class="lb"/>τῆς τοῦ σώματος ὅλου νεκρώσεως ἐκεῖθεν ἀρχομένης, ὡς ἂν <br class="lb"/>ποῤῥωτάτω κειμένων
							μορίων τῆς ἀρχῆς. τηνικαῦτα ἤδη καὶ <br class="lb"/>ἀνόρεκτοι γίνονται, νεκρουμένης δηλονότι τῆς
							ὀρεκτικῆς δυνάμεως <br class="lb"/>ἅμα ταῖς ἄλλαις· καὶ φλύκταιναί τινες ἐπιγίνονται
							<br class="lb"/>διαβρωτικῶν ἰχώρων ἀθροιζομένων ἐν σώματι. τοιαύτην 
<a class="pb" href="#pb205" id="pb205">[p. 205]</a>
 γὰρ αὐτῶν ὁ
							Ἱπποκράτης ἐδίδαξε τὴν γένεσιν εἶναι ἐν τῷ <br class="lb"/>δευτέρῳ τῶν ἐπιδημιῶν ἡνίκα φησίν·
							ἐπιγίνονται <span class="milestone">149</span>
							<br class="lb"/>μὲν ἐν τῷ δέρματι ἰχῶρες, ἐγκαταλαμβανόμενοι δὲ θερμαίνονται. <br class="lb"/>οἱ γὰρ ἰχῶρες
							οὗτοι τὸ μὲν ἄλλο τοῦ δέρματος ὅσον <br class="lb"/>μανώτερόν ἐστι διεξερχόμενοι κατὰ τὸ ἔξω
							πέρας αὐτοῦ <br class="lb"/>πυκνότερον ὂν ἴσχονται. διϊστᾶσι δὲ τοῦτο καὶ ἀφιστᾶσιν <br class="lb"/>ἀπὸ τοῦ
							ἔνδον ἀθροιζόμενοί τε κατ’ αὐτὸ τὰς φλυκταίνας <br class="lb"/>ἐργάζονται. </p>
                  </section>
                  <section id="body-1-2-61" class="div textpart chapter level4">
                    <blockquote class="quote lemma">Ὁκόσα μὲν οὖν ἐγχρονίζει τῶν ἐμπυημάτων ἔχει τὰ σημεῖα
							<br class="lb"/>ταῦτα καὶ πιστεύειν αὐτέοισι χρὴ κάρτα. ὁκόσα δὲ ὀλιγοχρόνιά <br class="lb"/>ἐστιν,
							ἐπισημαίνεσθαι τουτέων ἤν τι ἐπιφαίνηται <br class="lb"/>οἷα καὶ τοῖσιν ἐν ἀρχῇσι γινομένοισιν
							ἅμα δὲ καὶ <br class="lb"/>ἤν τι δυσπνούστερος ᾖ ὁ ἄνθρωπος.</blockquote>
                    <p class="p autofirst">Καλῶς εἶπε πιστεύειν χρῆναι τοῖς τῶν χρονιζόντων <br class="lb"/>ἐμπυημάτων σημείοις. οὕτω γάρ
							ἐστιν ἰσχυρὰ τὴν δύναμιν, 
<a class="pb" href="#pb206" id="pb206">[p. 206]</a>
 ὡς μηδεμίαν ἀμφιβολίαν ἑαυτοῖς ἀπολείπεσθαι.
							τὰ δ’ ὀλιγοχρόνια <br class="lb"/>γνωρίζεσθαι διὰ τῶν ἔμπροσθεν εἰρημένων· ἦν δ’ <br class="lb"/>ἐκεῖνα, τὸ
							ῥῖγος καὶ ὁ πυρετὸς καὶ τὸ βάρος εἴτε τι τῶν <br class="lb"/>ἐπὶ τοῖς χρονίοις εἰρημένων ἤδη
							φαίνοιτο καὶ εἰ δυσπνούστερος <br class="lb"/>ὁ κάμνων γένοιτο παρὰ τὸ πρόσθεν, ἀνάγκη γὰρ
							<br class="lb"/>τοῦτο συμβαίνειν διὰ τὴν στενοχωρίαν τοῦ πνεύμονος, ὅταν <br class="lb"/>καταλάβῃ τὰς κενὰς
							χώρας τοῦ θώρακος τὸ πῦον. </p>
                  </section>
                  <section id="body-1-2-62" class="div textpart chapter level4">
                    <blockquote class="quote lemma">Τὰ δὲ ταχύτερον αὐτέων καὶ βραδύτερον ῥηγνύμενα τοῖσδε
							<br class="lb"/>γινώσκειν χρή· ἢν μὲν ὁ πόνος ἐν ἀρχῇσι γένηται καὶ <br class="lb"/>ἡ δύσπνοια καὶ ἡ βὴξ καὶ
							ὁ πτυελισμὸς διατείνει ἐς τὰς <br class="lb"/>εἴκοσιν ἡμέρας ἔχων, προσδέχεσθαι τὴν ῥῆξιν ἢ καὶ
							ἔτι <br class="lb"/>ἔμπροσθεν. ἢν δὲ ἡσυχέστερος ὁ πόνος εἴη καὶ τἄλλα <br class="lb"/>πάντα κατὰ λόγον,
							τουτέοισι προσδέχεσθαι τὴν ῥῆξιν ἐς <br class="lb"/>ὕστερον, προσγίνεσθαι δὲ ἀνάγκη καὶ πόνον καὶ
							δύσπνοιαν <br class="lb"/>καὶ πτυελισμὸν πρὸ τῆς τοῦ πύου ῥήξεως.</blockquote>
                    <a class="pb" href="#pb207" id="pb207">[p. 207]</a>
                    <p class="p autofirst"><span class="milestone">653</span>Ἐξ ὧν ὅτι ῥαγῆναι κίνδυνός ἐστι τὸ διαπυϊσκόμενον,
							<br class="lb"/>ἔνεστί σοι προγινώσκειν ἐκ τούτων καὶ ὅτι θᾶττον. <br class="lb"/>ἔστι δὲ ταῦτα πόνος καὶ
							δύσπνοια καὶ βὴξ καὶ πτυελισμός. <br class="lb"/>ἐὰν μὲν οὖν συνεχῆ τε γίνηται καὶ ἰσχυρὰ,
							ταχεῖαν <br class="lb"/>ἔσεσθαι σημαίνει τὴν ῥῆξιν, ἐὰν δὲ μήτε συνεχῆ μήτε ἰσχυρὰ,
							<br class="lb"/>χρονιωτέραν. ἀνάγκη δὲ διαβιβρωσκομένου τοῦ περικειμένου <br class="lb"/>τῷ πύῳ σώματος ὑπὸ
							τῆς δριμύτητος αὐτοῦ, πόνον <br class="lb"/>μὲν γενέσθαι δι’ αὐτὸ τοῦτο, βῆχα δὲ καὶ πτυελισμὸν
							ἰχῶρός <br class="lb"/>τινος ἤδη λεπτοῦ διεξερχομένου τὸ περιέχον σῶμα. <br class="lb"/>δυσπνοοῦσι δὲ καὶ
							δι’ ὅλην μὲν τοῦ νοσήματος τὴν κατάστασιν, <br class="lb"/>ἐξαιρέτως δὲ διὰ τὴν προσγινομένην
							ὀδύνην. </p>
                  </section>
                  <section id="body-1-2-63" class="div textpart chapter level4">
                    <blockquote class="quote lemma">Περιγίνονται δὲ τουτέων μάλιστα μὲν οὓς ἂν ἀφῇ ὁ πυρετὸς
							<br class="lb"/>αὐθημερὸν μετὰ τὴν ῥῆξιν καὶ σιτίων ταχέως ἐπιθυμέωσι <br class="lb"/>καὶ δίψης ἀπηλλαγμένοι
							ἔωσι, καὶ ἡ γαστὴρ σμικρά <br class="lb"/>τε καὶ ξυνεστηκότα ὑποχωρέῃ, καὶ τὸ πῦον λευκόν 
<a class="pb" href="#pb208" id="pb208">[p. 208]</a>
 τε καὶ λεῖον ὁμόχροον ᾖ καὶ φλέγματος ἀπηλλαγμένον καὶ <br class="lb"/>ἄτερ πόνου τε
							καὶ βηχὸς ἰσχυρῆς ἀνακαθαίρηται. ἄριστα <br class="lb"/>μὲν οὖν οὕτως καὶ τάχιστα ἀπαλλάσσουσιν.
							ἢν δὲ μὴ, <br class="lb"/>οἷσιν ἂν ἐγγυτάτω τουτέων γίνονται. ἀπόλλυνται δὲ οἷσιν <br class="lb"/>ἂν ὅ τε
							πυρετὸς αὐθημερὸν μὴ ἀφείη, ἀλλὰ δοκέων <br class="lb"/>αὐτέους ἀφιέναι, αὖθις φαίνηται
							ἀναθερμαινόμενος, καὶ <br class="lb"/>δίψαν μὲν ἔχωσι, σιτίων δὲ μὴ ἐπιθυμέωσι, ἡ κοιλίη ὑγρὴ
							<br class="lb"/>ᾖ καὶ τὸ πῦον χλωρὸν καὶ πέλιον πτύῃ ἢ φλεγματῶδες <br class="lb"/>καὶ ἀφρῶδες. ἢν ταῦτα
							πάντα γίνηται, ἀπόλλυνται. ὁκόσοισι <br class="lb"/>δ’ ἂν τουτέων τὰ μὲν ἐπιγένηται, τὰ δὲ μὴ, οἱ
							μὲν <br class="lb"/>αὐτέων ἀπόλλυνται, οἱ δὲ ἐν πολλῷ χρόνῳ περιγίνονται. <br class="lb"/>ἀλλ’ ἐκ πάντων τῶν
							τεκμηρίων τῶν ἐόντων ἐν τουτέοισι <br class="lb"/>σημαίνεσθαι καὶ τοῖσιν ἄλλοισιν ἅπασιν.</blockquote>
                    <p class="p autofirst">Οὗτος ἅπας ὁ λόγος ὁ ἀπὸ ταύτης τῆς λέξεως ἀρχόμενος <br class="lb"/>ὅλος ἐστὶ σαφὴς τοῖς
							μεμνημένοις τῶν ἔμπροσθεν εἰρημένων. <br class="lb"/>ὑπερβὰς οὖν αὐτὸν ἐπὶ τὰ συνεχῆ μεταβήσομαι.
						</p>
                  </section>
                  <a class="pb" href="#pb209" id="pb209">[p. 209]</a>
                  <section id="body-1-2-64" class="div textpart chapter level4">
                    <blockquote class="quote lemma">Ὁκόσοισι δὲ ἀποστάσιες γίνονται ἐκ τῶν περιπνευμονικῶν
							<br class="lb"/>νοσημάτων παρὰ τὰ ὦτα καὶ ἐκπύουσιν ἐς τὰ κάτω χωρία <br class="lb"/>καὶ συριγγοῦνται, οὗτοι
							περιγίνονται.</blockquote>
                    <p class="p autofirst">Τὸ συριγγοῦνται μόνον ἀσαφές ἐστιν ἐν ταύτῃ τῇ ῥήσει <br class="lb"/>κατὰ μεταφορὰν εἰρημένον.
							αἱ γάρ τοι σύριγγες αἱ κυρίως <br class="lb"/>ὀνομαζόμεναι, ταῦτα δὴ τὰ μουσικῶν ὄργανα,
							προμήκεις <br class="lb"/>ἔχουσι κοιλότητας· αἷς ὅταν ἐν τοῖς τῶν ζώων σώμασιν <br class="lb"/>ὁμοῖαι παρὰ
							φύσιν γεννῶνται, διὰ τῆς αὐτῆς προσηγορίας <br class="lb"/>δηλοῦνται. δοκεῖ δή μοι καὶ νῦν ὁ
							Ἱπποκράτης διὰ <br class="lb"/>τὸ τῆς διεξόδου πρόμηκες κεχρῆσθαι τῷ συριγγοῦνται ῥήματι. <br class="lb"/>
							<span class="milestone">654</span>τὸ δὲ σύμπαν τοῦ λόγου κεφάλαιόν ἐστι περὶ <br class="lb"/>τῶν
							ἐπιγινομένων τοῖς περιπνευμονικοῖς ἀποστάσεων, ἐνίοτε <br class="lb"/>μὲν εἰς τοὺς ὑπὸ τοῖς ὠσὶν
							ἀδένας, ἐνίοτε δὲ εἰς τὰ κάτω <br class="lb"/>τοῦ θώρακος χωρία. </p>
                  </section>
                  <a class="pb" href="#pb210" id="pb210">[p. 210]</a>
                  <section id="body-1-2-65" class="div textpart chapter level4">
                    <blockquote class="quote lemma">Ὑποσκέπτεσθαι δὲ χρὴ καὶ τὰ τοιαῦτα ᾧδε, ἢν ὅ τε πυρετὸς
							<br class="lb"/>ἔχῃ καὶ ἡ ὀδύνη μὴ πεπαυμένη ᾖ καὶ τὸ πτύελον μὴ <br class="lb"/>ἐκχωρέῃ κατὰ λόγον μηδὲ
							χολώδεες αἱ τῆς κοιλίης διαχωρήσιες <br class="lb"/>μηδὲ εὔλυτοί τε καὶ ἄκρητοι γίνωνται καὶ μηδὲ
							<br class="lb"/>τὸ οὖρον κάρτα πουλύ τε καὶ παχὺ καὶ πολλὴν ὑπόστασιν <br class="lb"/>ἔχον. ὑπηρετεῖται δὲ
							περιεστηκῶς ὑπὸ τῶν λοιπῶν <br class="lb"/>πάντων τῶν περιεστηκότων σημείων, τουτέοισι χρὴ τὰς
							<br class="lb"/>τοιαύτας ἀποστάσιας ἐλπίζειν ἔσεσθαι.</blockquote>
                    <p class="p autofirst">Τὰς προειρημένας ἀποστάσεις ὅπως ἄν τις προγινώσκοι <br class="lb"/>διδάσκει διχῆ τεμὼν τὸν
							λόγον. ὡς τὸ μὲν πρῶτον <br class="lb"/>
							<span class="milestone">150</span>αὐτοῦ μέρος εἶναι διδασκαλίαν τοῦ γενήσεσθαι τὴν
							<br class="lb"/>ἀπόστασιν, τὸ δὲ δεύτερον διορίζεσθαι, πότερον ἄνωθεν τοῦ <br class="lb"/>θώρακος εἰς τοὺς
							ὑπὸ τοῖς ὠσὶν ἀδένας ἢ κάτω τῶν φρενῶν. <br class="lb"/>ἀρξόμεθα οὖν καὶ ἡμεῖς ἀπὸ τοῦ προτέρου
							μέρους, ἐν <br class="lb"/>ᾧ κεφάλαιόν ἐστι δύσπεπτον· μὲν εἶναι τὸ νόσημα, μὴ μέντοι
							<br class="lb"/>θανατῶδες. οὔτε γὰρ ἐὰν εὔπεπτον ᾖ, δι’ ἀποστάσεως, 
<a class="pb" href="#pb211" id="pb211">[p. 211]</a>
 ἀλλ’ ἤτοι δι’
							ἐκκρίσεως ἢ κατὰ βραχὺ λυθήσεται πεπανθέν. <br class="lb"/>οὔτε ἂν ὀλέθριον ὑπάρχῃ, γενήσεταί τις
							ἀπόστασις ἀγαθή. <br class="lb"/>μέσον οὖν. αὐτὸ χρὴ τῶν τε ἐπιεικῶν εἶναι καὶ τῶν ὀλεθρίων.
							<br class="lb"/>ὅθεν εἰκότως ὁ Ἱπποκράτης ἔνια μὲν αὐτῶν τῶν <br class="lb"/>γνωρισμάτων ἔγραψεν ἐκ τῶν
							κακῶν σημείων, ἔνια δὲ ἐκ <br class="lb"/>τῶν ἀγαθῶν, ἃ κατὰ μέρος ἤδη σοι δίειμι, τὴν ἀρχὴν ἀπὸ
							<br class="lb"/>τοῦ πρώτου ποιησάμενος, ὑπὲρ οὖ πρώτου κατὰ λέξιν οὕτω <br class="lb"/>φησίν· ἢν ὁ πυρετὸς
							ἔχῃ, τουτέστι κατείληφε τὸν ἄνθρωπον, <br class="lb"/>ὡς εἰς ἀπυρεξίαν μηδέποτε ἀφικνεῖσθαι καὶ ἡ
							ὀδύνη <br class="lb"/>μὴ πεπαυμένη ᾖ· παυσαμένης γὰρ αὐτῆς οὐκ ἀποστάσεώς <br class="lb"/>ἐστι χρεία τις ἔτι
							πρὸς τὴν λύσιν, ὡς ἐπιεικοῦς τοῦ νοσήματος <br class="lb"/>ὄντος. καὶ τὸ πτύελον, φησὶ, μὴ
							ἐγχωρέῃ κατὰ λόγον, <br class="lb"/>οὐδὲ γὰρ ὅλως ἀποστάσεως δεηθήσεται τὸ νόσημα διὰ <br class="lb"/>τῶν
							πτυσμάτων ἀεὶ ἐκκαθαιρόμενον, εἶτ’ ἐφεξῆς μηδὲ χολώδεες <br class="lb"/>αἱ τῆς κοιλίης
							διαχωρήσιες. εἴρηται γάρ σοι καὶ <br class="lb"/>πρόσθεν ὡς ἐν τοῖς χολώδεσι νοσήμασιν αἱ
							ἀποστάσιες οὐ <br class="lb"/>γίνονται. χρὴ γὰρ ὠμὴν καὶ παχεῖαν εἶναι τὴν τῶν χυμῶν <br class="lb"/>ὕλην,
							ἵν’ εἴς τε χρόνον πλείονα ἐκπέσῃ τὸ νόσημα καὶ μὴ <br class="lb"/>δι’ ἐκκρίσεως, ἀλλ’ ἤτοι δι’
							ἀποστάσεως ἢ μόνης πέψεως 
<a class="pb" href="#pb212" id="pb212">[p. 212]</a>
 ἰαθῇ. τὸ δὲ ἐφεξῆς τῷδε τινὲς μὲν οὕτω
							γράφουσι· μηδ’ <br class="lb"/>εὔλυτοι καὶ ἄκρητοι γίνωνται, ὥσπερ ἔφη, μηδὲ χολώδεες αἱ <br class="lb"/>τῆς
							κοιλίης διαχωρήσιες, οὕτω μηδὲ εὔλυτοι καὶ ἄκρητοι <br class="lb"/>γίνωνται, τοῦ μὲν ἀκρήτου πρὸς
							τὰς ἀμίκτους τῶν ἄλλων <br class="lb"/>χυμῶν τινι ἀναφερομένου διὰ τὸ μίαν ἔχειν αὐτὰς ποιότητα
							<br class="lb"/>τὴν τῶν χολωδῶν, τοῦ δὲ μηδ’ εὔλυτοι πρὸς τὸ πλῆθος <br class="lb"/>τῶν ἐκκρίσεων, ὡς εἴτε
							καὶ χολώδεις εἶεν καὶ εὔλυτοι <br class="lb"/>δι’ ἐκκρίσεως μᾶλλον ἢ δι’ ἀποστάσεως ἐσομένης τῆς
							κρίσεως. <br class="lb"/>ἔνιοι δὲ ἐναντίως γράφουσι τὴν λέξιν ᾧδε· μηδὲ χολώδεες <br class="lb"/>αἱ τῆς
							κοιλίης διαχωρήσιες εὔλυτοι δὲ καὶ ἄκρητοι <br class="lb"/>γίνωνται· εὐλύτους μὲν εἶναι
							βουλόμενοι τὰς συμμέτρως <br class="lb"/>ὑπερχομένας, ἀκρήτους δὲ τὰς ὑδατώδεις καὶ ἀμίκτους.
							ἐῤῥέθη <br class="lb"/>γὰρ ἔμπροσθεν ὡς τὸ ἄκρητον ἐπὶ τῆς ἀμίκτου λέγεται <br class="lb"/>ποιότητος.
								<span class="milestone">655</span>ἀποφήσας οὖν ὁ Ἱπποκράτης, φασὶ, <br class="lb"/>τὰς
							χολώδεις διαχωρήσεις ἐπὶ τῶν ἀκράτων, ὅπερ ἐστὶν <br class="lb"/>ἀμίκτους καὶ οἷον ἄκρας κατὰ
							μίαν ποιότητα, δῆλός ἐστι <br class="lb"/>τὰς ὑδατώδεις λέγων, αἵπερ ἄπεπτοί εἰσι καὶ διὰ τοῦτο
							<br class="lb"/>χρόνου δέονται πρὸς τὴν πέψιν, ἐν ᾧ καὶ αἱ ἀποστάσεις 
<a class="pb" href="#pb213" id="pb213">[p. 213]</a>
 γίνονται. τὰ
							μὲν γὰρ ὀξέα δι’ ἐκκρίσεων μᾶλλον εἴωθε κρίνεσθαι, <br class="lb"/>τὰ δὲ χρονίζοντα δι’
							ἀποστάσεως. ἀλλὰ περὶ μὲν <br class="lb"/>τῆς ἐν ταῖς εἰρημέναις γραφαῖς διαφορᾶς ἔνεστί σοι καὶ
							<br class="lb"/>αὖθις ἐπισκέψασθαι κατὰ πολλὴν σχολήν. ἐν δὲ τῷ παρόντι <br class="lb"/>τὴν ὅλην τοῦ λόγου
							σύνοψιν, ὡς εἰς τὰ τῆς τέχνης ἔργα <br class="lb"/>λαβεῖν ἐξ αὐτῆς τὸ χρησιμώτατον, ἐγώ σοι
							δίειμι. πρόκειται <br class="lb"/>μὲν οὖν αὐτῷ τεκμήρασθαί τι περὶ τῶν εἰς ἀπόστασιν
							<br class="lb"/>ὁρμησάντων νοσημάτων. εἶναι δὲ ταῦτα χρὴ πάντως μὲν ἐξ <br class="lb"/>ὠμῶν καὶ παχέων
							χυμῶν, οὐ μὴν ὀλεθρίων γε. τὰ γὰρ <br class="lb"/>τοιαῦτα χρονίζοντα ποιεῖσθαι δεῖ τὰς
							ἀποστάσεις, εἴ γε μὴ <br class="lb"/>κατὰ σύμπεψιν, οὕτω γὰρ ὀνομάζειν ἔθος ἐστὶ τοῖς ὑφ’
							Ἱπποκράτους <br class="lb"/>ἡ λύσις αὐτῶν γενέσθαι φθάσει. γνώρισμα δέ σοι <br class="lb"/>τῆς πέψεως ἔσται
							τὸ οὖρον αὐτό τε πολὺ γινόμενον, ὑπόστασίν <br class="lb"/>τε πολλὴν ἔχον. ᾧ δ’ ὑπόστασίς ἐστι
							πολλὴ, τοῦτο πάντως <br class="lb"/>ἐστὶ καὶ αὐτὸ παχύτερον τοῦ κατὰ φύσιν. εἰκότως οὖν ἐγένετο
							<br class="lb"/>διττὴ γραφὴ κατὰ λέξιν, ἐνίων μὲν οὕτω γραψάντων, μηδ’ <br class="lb"/>οὖρον πολύ τε καὶ
							παχὺ καὶ ὑπόστασιν ἔχον πολλὴν, ἐνίων <br class="lb"/>δὲ μηδ’ οὖρον πολὺ κάρτα καὶ ὑπόστασιν
							πολλὴν ἔχον. </p>
                  </section>
                  <a class="pb" href="#pb214" id="pb214">[p. 214]</a>
                  <section id="body-1-2-66" class="div textpart chapter level4">
                    <blockquote class="quote lemma">Γίνονται δὲ αἱ μὲν ἐς τὰ κάτω χωρία οἶσιν ἂν περὶ τὰ
							<br class="lb"/>ὑποχόνδρια τοῦ φλέγματός τι ἐγγίνηται, αἱ δὲ ἄνω οἶσιν <br class="lb"/>ἂν τὸ μὲν ὑποχόνδριον
							λαπαρόν τε καὶ ἀνώδυνον διατελέῃ· <br class="lb"/>δύσπνοον δέ τινα χρόνον γενόμενον παύσηται ἄτερ
							<br class="lb"/>φανερῆς προφάσιος ἄλλης.</blockquote>
                    <p class="p autofirst">Προφάσεις εἴωθεν ὀνομάζειν ὁ Ἱπποκράτης τὰς φανερὰς <br class="lb"/>αἰτίας. ὅταν οὖν ἐξαίφνης
							γενομένη δύσπνοια κατὰ τὰς <br class="lb"/>προειρημένας διαθέσεις ἐξαίφνης πάλιν παύσηται καὶ τὸ
							<br class="lb"/>γενέσθαι καὶ τὸ παύσασθαι χωρὶς φανερᾶς αἰτίας ἔχουσα, <br class="lb"/>τὴν ἐπὶ κεφαλὴν ῥοπὴν
							ἐνδείκνυται τῶν χυμῶν, ὥσπερ πάλιν <br class="lb"/>τὴν ἐπὶ τὰ κάτω θερμασία τις ἐν τοῖς
							ὑποχονδρίοις <br class="lb"/>ἐπιφανής. οὐ γὰρ δὴ τὸν χυμόν γε τὸν φλεγματικὸν ἡγεῖσθαι <br class="lb"/>χρὴ
							νῦν ὑπ’ αὐτοῦ λέγεσθαι, κατὰ τὴν λέξιν ἐν ᾗ <br class="lb"/>φησιν, οἶς δ’ ἂν κατὰ τὸ ὑποχόνδριον
							τοῦ φλέγματος ἐγγίνηται. <br class="lb"/>πολλῷ γὰρ ἄμεινον ἀκούειν ἐπὶ τῆς παρὰ φύσιν
							<br class="lb"/>θερμασίας τῆς φλογώδους εἰρῆσθαι τὸ φλέγμα. γίνεται δὲ 
<a class="pb" href="#pb215" id="pb215">[p. 215]</a>
 αὕτη δι’
							ἐρυσίπελας ἢ τὴν ἰδίως ὀνομαζομένην φλεγμονήν. <br class="lb"/>εἰ δέ γε τοὐναντίον εἴη λαπαρὸν
							μὲν καὶ ἀνώδυνον τὸ ὑποχόνδριον. <br class="lb"/>ἡ δ’ ἄνω ῥοπὴ τῶν χυμῶν ὑπὸ τῆς προειρημένης
							<br class="lb"/>δυσπνοίας δηλουμένη τὴν ἀπόστασιν γενήσεσθαι ἄνω <br class="lb"/>προσδέχου. </p>
                  </section>
                  <section id="body-1-2-67" class="div textpart chapter level4">
                    <blockquote class="quote lemma"><span class="milestone">656</span>Αἱ δὲ ἀποστάσιες αἱ ἐς τὰ σκέλεα ἐν τῇσι
							περιπνευμονίῃσι <br class="lb"/>τῇσιν ἰσχυρῇσί τε καὶ ἐπικινδύνοισι λυσιτελέες <br class="lb"/>μὲν πᾶσαι·
							ἄρισται δὲ αἱ τοῦ πτυέλου ἐν μεταβολῇ <br class="lb"/>ἤδη ἐόντος γινόμεναι. εἰ γὰρ τὸ οἴδημα καὶ
							ἡ ὀδύνη γίνοιτο, <br class="lb"/>τοῦ πτυέλου ἀντὶ ξανθοῦ πυώδεος γινομένου καὶ <br class="lb"/>ἐκχωρέοντος
							ἔξω, οὕτως ἂν ἀσφαλέστατα ὅ τε ἄνθρωπος <br class="lb"/>περιγίνοιτο καὶ ἡ ἀπόστασις ἀνώδυνος
							τάχιστα ἂν παύσαιτο. <br class="lb"/>ἢν δὲ τὸ πτύελον μὴ ἐκχωρέῃ καλῶς, μηδὲ τὸ <br class="lb"/>οὖρον
							ὑπόστασιν ἀγαθὴν ἔχον φαίνοιτο, κίνδυνος χωλὸν <br class="lb"/>γενέσθαι τὸ ἄρθρον ἢ πολλὰ
							πράγματα παρασχεῖν.</blockquote>
                    <a class="pb" href="#pb216" id="pb216">[p. 216]</a>
                    <p class="p autofirst">Ἐπὶ τῶν ἰσχυρῶν περιπνευμονιῶν ἀποστάσεις ἐς τὰ <br class="lb"/>σκέλη γίνεσθαι πάντως μὲν ἀγαθόν
							ἐστιν, εἴ γε δὴ παντὸς <br class="lb"/>μᾶλλον ἀληθὲς ὑπάρχει τὸ κατὰ τὸ δεύτερον τῶν ἐπιδημιῶν
							<br class="lb"/>ὑπὲρ τῶν ἀγαθῶν ἀποστάσεων εἰρημένον, ὡς ἄρισται <br class="lb"/>πασῶν εἰσιν αἱ μάλιστα κάτω
							καὶ ποῤῥωτάτω τῆς <br class="lb"/>νόσου, μᾶλλον δὲ ὅταν ἅμα πέψει γίνωνται. καὶ γὰρ καὶ
							<br class="lb"/>τοῦτ’ ἐπῄνεσεν ἐν τῷ πρώτῳ τῶν ἐπιδημιῶν εἰπών· πεπασμοὶ <br class="lb"/>ταχύτητα κρίσιος
							ἀσφάλειαν ὑγιεινὴν σημαίνουσιν. <br class="lb"/>ἐνδείκνυται δὲ τὴν πέψιν ἥ τε μεταβολὴ τοῦ
							πτυέλου καὶ <br class="lb"/>ἡ κένωσις ἄλυπός τε καὶ δαψιλὴς γινομένη. τοῦτο γὰρ ἐδήλωσεν
							<br class="lb"/>εἰπών· ἔτι τοῦ πτυέλου ἐκχωρέοντος ἔξω, εἰ δὲ καὶ <br class="lb"/>χωρὶς τοῦ πεφθῆναι τὴν
							νόσον, ἀπόστασις ἐς <span class="milestone">151</span>τὰ <br class="lb"/>σκέλη γένοιτο, ῥύσαιτο
							μὲν ἂν καὶ οὑτωσὶ ἐκ τοῦ κατὰ τὴν <br class="lb"/>περιπνευμονίαν κινδύνου τὸν ἄνθρωπον. αὐτὸ δὲ
							τὸ ἄρθρον <br class="lb"/>εἰς ὃ κατέσκηψε, δυσίατον ἕξει τὸ ἀπόσκημμα καὶ <br class="lb"/>τάχ’ ἂν ἐνίοτε
							χωλωθείη κατὰ τοῦτο ὁ ἄνθρωπος. εἴρηται <br class="lb"/>δ’ αὐτῷ πάλιν ἐνταυθοῖ οὐχ ἓν τῆς ἀπεψίας
							σημεῖον, ὥσπερ <br class="lb"/>τῆς πέψεως, ἀλλὰ προσέθηκε τοῖς πτύσμασι καὶ τὴν ἀπὸ 
<a class="pb" href="#pb217" id="pb217">[p. 217]</a>

							τῶν οὔρων διάγνωσιν. ἐπ’ αὐτῶν γε μὴν τῶν κακοήθων <br class="lb"/>πτυσμάτων οὐκέτι προσέθηκε τὸ
							μὴ πεπέφθαι, καίτοι γε <br class="lb"/>ἀντέκειτο τοῦτο τῷ πεπαίνεσθαι· μόνῳ δ’ ἠρκέσθη τῷ μὴ
							<br class="lb"/>ἐκχωρεῖν, ἱκανὸν εἶναι γνώρισμα αὐτὸ τῆς κακοηθείας τοῦ <br class="lb"/>νοσήματος ὑπολαβὼν,
							ὡς τό γε πτύεσθαι μόνον ἢ πέττεσθαι <br class="lb"/>μόνον οὐδέτερον ἱκανόν. ὅτι καὶ πτύεται
							πολλάκις <br class="lb"/>αὐτάρκως ἔτι ἀπέπτου τοῦ νοσήματος ὄντος, καὶ πέττεται <br class="lb"/>μὲν ἐνίοτε
							τὸ νόσημα, πτύεται δ’ οὐκ αὐτάρκως τὸ πτύελον· <br class="lb"/>ποτὲ μὲν ἐπ’ ἀῤῥωστίᾳ τῆς κινούσης
							τὸν θώρακα δυνάμεως, <br class="lb"/>ἐνίοτε δὲ διὰ πάχος ἢ γλισχρότητα τοῦ πτυέλου, <br class="lb"/>καὶ ποτὲ
							δι’ ἀμφότερα συνελθόντα, τήν τε τῆς δυνάμεως <br class="lb"/>ἀῤῥωστίαν καὶ τοῦ πύου τὴν ποιότητα.
							χρὴ τοίνυν καὶ πεπέφθαι <br class="lb"/>τὸ νόσημα καὶ πτύεσθαι καλῶς τὰ πτύελα κατὰ <br class="lb"/>τὰς
							ὑγιάζεσθαι μελλούσας διαθέσεις. κατὰ μέντοι τὰς ἐναντίας <br class="lb"/>ἱκανὸν γνώρισμα καὶ τὸ
							μὴ πτύεσθαι μόνον. ἐκ περιουσίας <br class="lb"/>δ’ ἂν ἐν αὐταῖς ταύταις ἡ διάγνωσις γένοιτο τῆς
							<br class="lb"/>κακοηθείας τοῦ νοσήματος, εἰ σὺν τῷ μὴ πτύεσθαι καλῶς <br class="lb"/>μηδὲ κενοῦσθαι τὰ κατὰ
							τὸν πνεύμονα καὶ θώρακα, προσείη 
<a class="pb" href="#pb218" id="pb218">[p. 218]</a>
 τινὰ καὶ τῆς ἀπεψίας τοῦ χυμοῦ
							γνωρίσματα. πρόδηλον γὰρ <br class="lb"/>ὅτι χαλεπωτέρα μέν ἐστιν ἡ διάθεσις, ἐφ’ ἦς οὔτε
							πτύουσιν <br class="lb"/>ἥ τ’ ἀπεψία διαμένει· μετριωτέρα δὲ καθ’ ὦν πέττεται <br class="lb"/>μὲν, οὐχ
							ἱκανῶς δ’ ἀποπτύουσιν οὐδὲ καθαίρονται τελέως. <br class="lb"/>
							<span class="milestone">657</span>ὅτι δ’ εἰς ἄρθρα μάλιστα τὰς ἀποστάσεις γίνεσθαι
							<br class="lb"/>συμβέβηκεν, ὅπερ κἀν ταῖς ἐπιδημίαις ἔγραψεν, ἐδήλωσε <br class="lb"/>κἀνταῦθα κατὰ τὸ
							πάρεργον εἰπὼν, κίνδυνος γενέσθαι χωλὸν <br class="lb"/>τὸ ἄρθρον. αἰτία δὲ τῶν τοιούτων
							ἀποστάσεων ἡ εὐρυχωρία <br class="lb"/>τῶν ἄρθρων ἐστὶν, ὑποδεχομένη τὰ κατασκήπτοντα
							<br class="lb"/>ῥεύματα. δύναται δέ τι καὶ ἡ κίνησις αὐτῶν συντελεῖν. <br class="lb"/>πρὸς γὰρ τὰ κινούμενά
							τε καὶ θερμαινόμενα ῥᾷον ἀφικνοῦνται <br class="lb"/>πάντες οἱ χυμοί. </p>
                  </section>
                  <section id="body-1-2-68" class="div textpart chapter level4">
                    <blockquote class="quote lemma">Ἤν δ’ ἀφανίζωνται καὶ παλινδρομέωσιν αἰ ἀποστάσιες τοῦ
							<br class="lb"/>πτυέλου μὴ ἐκχωρέοντος, τοῦ τε πυρετοῦ ἔχοντος, δεινόν· <br class="lb"/>κίνδυνος γὰρ μὴ
							παραφρονήσῃ καὶ ἀποθάνῃ ὁ ἄνθρωπος.</blockquote>
                    <a class="pb" href="#pb219" id="pb219">[p. 219]</a>
                    <p class="p autofirst">Τὸ ἀφανισθῆναί τινα τῶν παρὰ φύσιν ὄγκων εἰπεῖν <br class="lb"/>οὐ ταὐτὸν σημαίνει τῷ παύσασθαι
							φάναι. γενικώτερον μὲν <br class="lb"/>γάρ τι δηλοῖ τὸ παύσασθαι, τὸ δὲ ἀφανισθῆναι τοῦ διὰ
							<br class="lb"/>τάχεος παύσασθαι καὶ οἶον ἐξαίφνης, ἐστὶ δηλωτικόν. ἐνίοτε <br class="lb"/>μὲν οὖν γίνεται
							τοῦτο διὰ λεπτότητα χυμοῦ καὶ ἀραιότητα <br class="lb"/>μορίου καὶ τοῦ περιέχοντος ἡμᾶς ἀέρος
							θερμότητα καὶ τὴν <br class="lb"/>ἰσχὺν τοῦ προσαχθέντος φαρμάκου καὶ τῆς τοῦ κάμνοντος
							<br class="lb"/>δυνάμεως τὴν ῥώμην. ἐὰν γὰρ ἅμα πάντα συνέλθοι τὰ εἰρημένα, <br class="lb"/>διαφορηθήσεται
							ταχέως ὁ παρὰ φύσιν ὄγκος. ὡς <br class="lb"/>τὰ πολλὰ δὲ τὸ ἀφανίζεσθαι τὰ τοιαῦτα εἴωθε
							συμβαίνειν <br class="lb"/>μεταῤῥεόντων τῶν ἐργαζομένων αὐτὰ χυμῶν ἤτοι γε εἰς <br class="lb"/>τοὺς αὐτοὺς
							τόπους ὅθεν ὥρμησαν, ὅπερ ἰδίως ὁ Ἱπποκράτης <br class="lb"/>ὀνομάζει παλινδρομεῖν, ἢ καί τινας
							ἄλλους ἐν τῷ <br class="lb"/>βάθει τοῦ σώματος ὄντας. ὡς οὖν ὑπὸ τῶν ἐναντιωτάτων <br class="lb"/>αἰτίων τὸ
							ἀφανίζεσθαι τοὺς παρὰ φύσιν ὄγκους γινόμενος, <br class="lb"/>ἐναντιωτάτην ἔχει καὶ τὴν τελευτήν.
							ἤτοι γε ἀπαλλαγὴν <br class="lb"/>ταχίστην ἐνδεικνύμενον τῶν λυπούντων ἢ χειρίστην διάθεσιν
							<br class="lb"/>ἐπανερχομένων αὐτῶν ἐπὶ τὰ κύρια μέρη. ταῦτα μὲν 
<a class="pb" href="#pb220" id="pb220">[p. 220]</a>
 οὖν κοινὰ πασῶν
							ἀποστάσεων. ὁ διορισμὸς δὲ κοινὸς μὲν <br class="lb"/>καὶ αὐτός ἐστι τῶν ἀφανιζομένων,
							ἐπισκέπτεσθαι δὲ χρὴ <br class="lb"/>τἄλλα σημεῖα καὶ μάλιστα τὰ τῶν πεπονθότων μορίων οἰκεῖα.
							<br class="lb"/>νυνὶ δὲ τῶν ἀναπνευστικῶν ὀργάνων ὁ ἴδιος εἴρηται διορισμὸς <br class="lb"/>πρὸς Ἱπποκράτους
							ἐχόμενος δηλονότι τῶν κοινῶν. <br class="lb"/>ἔφη γοῦν οὕτως, ἢν δὲ ἀφανίζωνται αἱ ἀποστάσιες τοῦ
							πτυέλου <br class="lb"/>μὴ ἐκχωρέοντος τοῦ πυρετοῦ τε ἔχοντος, δεινόν. δῆλον <br class="lb"/>γὰρ ὅτι εἰς τὸ
							βάθος ἀπεχώρησαν εἰς τόπους κυρίους, ὡς <br class="lb"/>εἴ γε διεφορήθησαν, οὔτ’ ἂν ἐπύρεττον ἔτι
							καὶ ῥᾳδίως <br class="lb"/>ἔπτυον. εὔλογον οὖν ἐστιν ἐπὶ τὸν πνεύμονα τούτοις πᾶν <br class="lb"/>ὑποχωρῆσαι
							τὸ ῥεῦμα, διὸ καὶ παραφρονεῖν αὐτοὺς εἰκός <br class="lb"/>ἐστιν, ἐπεὶ καὶ τοῦτο ἕν τι τῶν ἐπὶ
							πνεύμονι τὰ τοιαῦτα <br class="lb"/>πάθη πάσχοντι συμβαινόντων ἐστίν. ὅτι δὲ δυσπνοοῦντες
							<br class="lb"/>τεθνήξονται παρέλιπεν εἰπεῖν, εἰδὼς αὐτὸ νοηθησόμενον ἡμῖν <br class="lb"/>ἐκ τῶν
							προειρημένων. </p>
                  </section>
                  <a class="pb" href="#pb221" id="pb221">[p. 221]</a>
                  <section id="body-1-2-69" class="div textpart chapter level4">
                    <blockquote class="quote lemma"><span class="milestone">658</span>Τῶν δ’ ἐμπύων τῶν ἐκ τῶν περιπνευμονικῶν νουσημάτων
							<br class="lb"/>οἱ γεραίτεροι μᾶλλον ἀπόλλυνται, ἐκ δὲ τῶν <br class="lb"/>ἄλλων ἐμπυημάτων οἱ νεώτεροι
							μᾶλλον ἀποθνήσκουσι.</blockquote>
                    <p class="p autofirst">Γεραιτέρους οὐχ ἁπλῶς τοὺς γέροντας, ἀλλὰ παραβλητικῶς <br class="lb"/>ἢ συγκριτικῶς ἢ ὅπως ἄν
							τῳ φίλον ὀνομάζειν ἀκουστέον <br class="lb"/>ἐστὶν ὡς πρὸς νέους. οἱ μὲν γὰρ ἤδη προήκοντες
							<br class="lb"/>ἱκανῶς κατὰ τὴν ἡλικίαν οὐδὲ ἐξ ἑνὸς νοσήματος μᾶλλον <br class="lb"/>τῶν νεωτέρων
							διασώζονται. τοὺς δὲ μεταξὺ τούτων τε καὶ <br class="lb"/>τῶν ἀκμαζόντων, οἵπερ εἰσὶν οἱ
							μεσαιπόλιοί τε καὶ ὠμογέροντες <br class="lb"/>ὀνομαζόμενοι, διασωζομένους ἐστὶν ἰδεῖν ἐνίοτε
							μᾶλλον <br class="lb"/>τῶν ἀκμαζόντων, ὥσπερ αὐτὸς ὁ Ἱπποκράτης ἐδίδαξεν <br class="lb"/>ἐπί τε τῶν ἐν τοῖς
							ὠσὶ φλεγμονωδῶν διαθέσεων καὶ νῦν ἐπὶ <br class="lb"/>τῶν ἐκπεριπνευμονίας ἐμπύων. ἐν μὲν γὰρ
							τούτοις, ἐπειδὴ <br class="lb"/>διὰ τὸ πτύειν ἡ ἴασίς ἐστιν ἰσχυρᾶς δυνάμεως δεομένη, διὰ
							<br class="lb"/>τοῦτο μᾶλλον οἱ νεώτεροι τῶν πρεσβυτέρων διασώζονται. 
<a class="pb" href="#pb222" id="pb222">[p. 222]</a>
 κατὰ δὲ τὰ
							ἄλλα συμβαίνει φθάνειν ἀποθανεῖν τοὺς νεωτέρους <br class="lb"/>ἐπὶ τοῖς πόνοις τε καὶ πυρετοῖς,
							ὅπερ αὐτὸς εἶπεν ἐπὶ <br class="lb"/>τῶν ὤτων. οἵ τε γὰρ πυρετοὶ καὶ αἱ παραφροσύναι ἧσσον
							<br class="lb"/>αὐτοῖσιν ἐπιγίνονται καὶ τὰ ὦτα διὰ τοῦτο φθάνει ἐκπυηθέντα. <br class="lb"/>οἱ δὲ νεώτεροι,
							φησὶ, πρὶν ἐκπυηθῆναι τὸ οὖς οἱ <br class="lb"/>πολλοὶ ἀπόλλυνται. ἐπεὶ ἤν γε ῥυῇ πῦον ἐκ τοῦ
							ὠτὸς, ἐλπὶς <br class="lb"/>περιγενέσθαι. κἀπὶ τῶν ἄλλων οὖν ἐμπυημάτων κατ’ <br class="lb"/>αὐτὸν τὸν τοῦ
							διαπυΐσκεσθαι χρόνον οἱ νεώτεροι φθάνουσιν <br class="lb"/>ἀποθνήσκειν ὑπὸ μεγέθους τῶν πυρετῶν
							καὶ τῆς ὀδύνης. </p>
                  </section>
                  <section id="body-1-2-70" class="div textpart chapter level4">
                    <blockquote class="quote lemma"><span class="milestone">152</span>Αἱ δὲ ξὺν πυρετῷ γενόμεναι ὀδύναι περὶ τὴν ὀσφύν
							<br class="lb"/>τε καὶ τὰ κάτω χωρία, ἢν τῶν φρενῶν ἅπτωνται, τὰ <br class="lb"/>κάτω ἐκλείπουσαι ὀλέθριαι
							κάρτα. προσέχειν οὖν δεῖ τὸν <br class="lb"/>νόον τοῖσιν ἄλλοισι σημείοισιν, ὡς ἤν τι καὶ τῶν
							ἄλλων <br class="lb"/>σημείων πονηρὸν ἐπιφαίνηται, ἀνέλπιστος ὁ ἄνθρωπος. <br class="lb"/>ὁκόσοι δὲ τῶν
							ἐμπύων καίονται, οἷσιν ἂν μὲν καθαρὸν <br class="lb"/>τὸ πῦον ᾖ καὶ λευκὸν καὶ μὴ δυσῶδες,
							σώζονται· οἷσι δὲ 
<a class="pb" href="#pb223" id="pb223">[p. 223]</a>
 ὕφαιμόν τε καὶ βορβορῶδες ἀπόλλυνται. εἰ δὲ
							ἀναΐσσοντος <br class="lb"/>τοῦ νοσήματος ὡς πρὸς τὰς φρένας τἄλλα σημεῖα <br class="lb"/>μὴ πονηρὰ
							ἐπιγίνηται, ἔμπυον ἔσεσθαι πολλαὶ ἐλπίδες <br class="lb"/>τοῦτον.</blockquote>
                    <p class="p autofirst">Τὸ τῶν φρενῶν ἅπτεσθαι τινὲς μὲν ἐπὶ τοῦ παραφρονεῖν <br class="lb"/>ἤκουσαν, ὡς εἰ καὶ οὕτως
							εἶπεν· αἱ δὲ ξὺν πυρετῷ <br class="lb"/>ὀδύναι γινόμεναι περὶ τὴν ὀσφύν τε καὶ τὰ κάτω χωρία,
							<br class="lb"/>ἐὰν ἐπαναβᾶσαι παραφροσύνην ἐργάζωνται χαλεπαί. τινὲς <br class="lb"/>δ’ ἄμεινον τούτων τὸ
							μόριον τοῦ σώματος φρένας εἰρῆσθαί <br class="lb"/>φασιν, ὃ δὴ καὶ διάφραγμα προσαγορεύεται.
							μαρτύριον <br class="lb"/>δὲ τῆς ἀληθείας τοῦ λόγου τὸ κατὰ τὴν τελευτὴν τοῦ <br class="lb"/>λόγου
							εἰρημένον, ἔνθα φησὶν, ἔμπυον γενέσθαι πολλαὶ ἐλπίδες <br class="lb"/>τοῦτον. βούλεται γὰρ
								<span class="milestone">659</span>ἀνελθόντος τοῦ νοσήματος <br class="lb"/>ἐπὶ τὸν θώρακα,
							δυοῖν θάτερον ἢ εὐθέως ἀπολέσθαι <br class="lb"/>τὸν ἄνθρωπον ἢ εἰ εἰς τὰ βέλτιστα προάγοι,
							πάντως γοῦν <br class="lb"/>ἔμπυον ἔσεσθαι· διορίζεται δὲ ταῦτα τοῖς ἄλλοις σημείοις. 
<a class="pb" href="#pb224" id="pb224">[p. 224]</a>
 εἰ μὲν γὰρ εἴη μὴ πονηρὰ, γένοιτο ἂν ἔμπυος· εἰ δὲ καί τι <br class="lb"/>μοχθηρὸν ἐπιφανείη,
							τεθνήξεται πάντως. </p>
                  </section>
                  <section id="body-1-2-71" class="div textpart chapter level4">
                    <blockquote class="quote lemma">Κύστιες δὲ σκληραί τε καὶ ἐπώδυνοι δειναὶ μὲν παντελῶς
							<br class="lb"/>καὶ ὀλέθριοι, ὀλεθριώταται δὲ ὁκόσαι ξὺν πυρετῷ συνεχεῖ <br class="lb"/>γίνονται. καὶ γὰρ οἱ
							ἀπ’ αὐτέων τῶν κύστεων πόνοι <br class="lb"/>ἱκανοὶ ἀποκτεῖναι. καὶ αἱ κοιλίαι οὐ διαχωρέουσιν
							ἐπὶ <br class="lb"/>τῶν τοιούτων καὶ ἐν τουτέῳ χρόνῳ εἰ μὴ σκληρόν τι καὶ <br class="lb"/>πρὸς
							ἀνάγκην.</blockquote>
                    <p class="p autofirst">Εἴρηταί μοι πολλάκις ὡς τὸ τῆς φλεγμονῆς ὄνομα κατὰ <br class="lb"/>τῆς φλογώσεως ὁ Ἱπποκράτης
							ἐπιφέρει, λόγῳ δηλῶν ἣν ὁ <br class="lb"/>Ἐρασίστρατός τε καὶ οἱ μετ’ αὐτὸν ὀνομάζουσι μιᾷ
							προσηγορίᾳ <br class="lb"/>φλεγμονὴν, ὥσπερ ἀμέλει καὶ νῦν εἶπε, κύστιες δὲ <br class="lb"/>σκληραὶ καὶ
							ἐπώδυνοι. διὰ τί δὲ τὰς τοιαύτας ἔφη χαλεπὰς <br class="lb"/>εἶναι διαθέσεις καὶ μάλισθ’ ὅταν ὁ
							πυρετὸς ὀξὺς ᾖ, <br class="lb"/>σαφῶς αὐτὸς ἐδήλωσε τό τε μέγεθος αἰτιασάμενος τῶν πόνων 
<a class="pb" href="#pb225" id="pb225">[p. 225]</a>
 καὶ τὴν τῶν διαχωρημάτων καὶ τῶν οὔρων ἐπίσχεσιν. <br class="lb"/>ἐπέχεται δὲ διὰ τὴν
							στενοχωρίαν τοῦ ἀπευθυσμένου καὶ τὴν <br class="lb"/>ὀδύνην τῆς κύστεως. ἀφίστανται γὰρ οἱ
							κάμνοντες τῆς ἐνεργείας, <br class="lb"/>ὅταν εὐθέως ἀρχομένης αὐτῆς ὀδυνᾶσθαι συμβῇ, καὶ
							<br class="lb"/>τοῦτο κοινὸν ἁπάντων τῶν πόνων ἐστί. τό γε μὴν ὀδυνᾶσθαι <br class="lb"/>ποτὲ μὲν αὐτῶν τῶν
							ἐνεργούντων ὀργάνων φλεγμαινόντων, <br class="lb"/>ἐνίοτε δὲ τῶν συνεχῶν αὐτοῖς γίνεται. οὕτω
							γοῦν <br class="lb"/>ἀναπνέοντες ἀλγοῦσιν ἐπὶ φλεγμονῇ σπληνὸς ἢ γαστρὸς ἢ <br class="lb"/>ἥπατός τε καὶ τῶν
							ἐν ὑποχονδρίῳ μυῶν, καὶ διὰ τοῦτο <br class="lb"/>ἀναγκάζονται δυσπνοεῖν εἴδει δυσπνοίας ἐκείνῳ,
							καθ’ ὃ μικρὸν <br class="lb"/>καὶ πυκνὸν γίνεται τὸ πνεῦμα. εἴρηται δὲ καὶ ταύτης <br class="lb"/>τῆς
							δυσπνοίας, ἀλλὰ καὶ τῶν ἄλλων ἁπασῶν ἑκάστης ἡ αἰτία <br class="lb"/>κατὰ τὸ περὶ τῆς δυσπνοίας
							πρῶτον. </p>
                  </section>
                  <section id="body-1-2-72" class="div textpart chapter level4">
                    <blockquote class="quote lemma">Λύει δὲ οὖρον πυῶδες οὐρηθὲν λευκὴν καὶ λείην ἔχον
							<br class="lb"/>ὑπόστασιν.</blockquote>
                    <a class="pb" href="#pb226" id="pb226">[p. 226]</a>
                    <p class="p autofirst">Ὅταν ἡ τῆς κύστεως φλεγμονὴ πεφθῇ, συῤῥέουσιν εἰς <br class="lb"/>τὴν ἔσω χώραν αὐτῆς οἱ
							πεφθέντες χυμοὶ καὶ συνεκκρίνονται <br class="lb"/>δηλονότι τοῖς οὔροις τὸ γνώρισμα τῆς ἀγαθῆς
							πέψεως <br class="lb"/>ἐν ταῖς ὑποστάσεσιν ἔχοντες. </p>
                  </section>
                  <section id="body-1-2-73" class="div textpart chapter level4">
                    <blockquote class="quote lemma">Ἢν δὲ μήτε τὸ οὖρον μηδὲν ἐνδιδοίη μήτε ἡ κύστις
							μαλθάσσοιτο, <br class="lb"/>ὅ τε πυρετὸς ξυνεχὴς ᾖ, ἐν τῇσι πρώτῃσι περιόδοισι <br class="lb"/>τοῦ
							νουσήματος ἐλπὶς τὸν ἀλγέοντα ἀπολέσθαι.</blockquote>
                    <p class="p autofirst"><span class="milestone">660</span>Τὸ μὲν μήτε τὴν κύστιν μαλαχθῆναι καὶ τὸν
							<br class="lb"/>πυρετὸν διαμένειν εὔδηλον· τὸ δὲ οὖρον μηδὲν ἐνδοῦναι <br class="lb"/>τῶν ἀσαφῶς εἰρημένων
							ἐστίν. εἴωθε γὰρ ἐπί τε τῶν διαθέσεων <br class="lb"/>καὶ τῶν συμπτωμάτων φέρειν τοὔνομα, καθάπερ
							<br class="lb"/>καὶ οἱ ἄλλοι πάντες οἱ μετ’ αὐτὸν ἐνδοῦναι τὴν φλεγμονὴν <br class="lb"/>καὶ τὸν ὄγκον καὶ
							τὴν σκληρότητα καὶ τὴν τάσιν καὶ τὴν <br class="lb"/>ὀδύνην λέγοντες. οὐ μὴν τό γε οὖρον ἐνδοῦναί
							τις εἶπεν. <br class="lb"/>ἴσως οὖν ἀπὸ τῶν προειρημένων ὁ Ἱπποκράτης μετήνεγκε 
<a class="pb" href="#pb227" id="pb227">[p. 227]</a>
 τὴν
							προσηγορίαν ἐπὶ τὸ οὖρον, ἵνα τὴν ἐπὶ τὸ βέλτιον αὐτοῦ <br class="lb"/>μετάστασιν οὕτως
							ἀκούσωμεν. ὅπερ εἰ συγχωρηθείη <br class="lb"/>καὶ τὴν ἐξ ἐπισχέσεως κένωσιν εἰρῆσθαι πρὸς αὐτοῦ
							δυνατόν <br class="lb"/>ἐστιν, ἵνα συνεπινοήσωμεν ἐπὶ τῆς φλεγμαινούσης κύστεως <br class="lb"/>ἐπίσχεσθαι
							τὸ οὖρον. εἴωθε γὰρ καὶ τοῦτο ἐνίοτε <br class="lb"/>συμβαίνειν, ὁπότε καὶ δεινῶς ὀλέθριόν ἐστι
							τὸ νόσημα καὶ <br class="lb"/>σπανίως ἐξ αὐτοῦ διασώζονται. αὕτη μὲν ἡ γραφὴ τῆς ῥήσεως <br class="lb"/>ἐν
							ἄλλοις τέ τισίν ἐστι καὶ τοῖς κατὰ τὸν Ἀρτεμίδωρόν <br class="lb"/>τε καὶ Διοσκουρίδην
							ἀντιγράφοις. ἐν ἑτέροις δὲ ἡ λέξις οὕτως <br class="lb"/>ἔχει· ἢν δὲ μήτε οὖρον ᾖ μηδὲν μήτ’
							ἐνδιδοίη ὁ πόνος, ὥστε <br class="lb"/>μηδὲν ἔχειν ζήτημα μηδ’ ἀμφίβολον εἶναι τὸ λεγόμενον. </p>
                  </section>
                  <section id="body-1-2-74" class="div textpart chapter level4">
                    <blockquote class="quote lemma">Ὁ δὲ τρόπος οὗτος ἅπτεται τῶν παιδίων μάλιστα τῶν ἑπταετέων,
							<br class="lb"/>ἕως ἂν ἐς τὰ πεντεκαιδεκαταῖα γένωνται.</blockquote>
                    <p class="p autofirst">Διὰ τὰς ἀκαίρους τε καὶ πολλὰς ἐδωδὰς ἀθροίζεται <br class="lb"/>πλεῖστος ὁ καλούμενος ὠμὸς
							χυμὸς ἐν τοῖς τῶν παίδων σώμασιν. 
<a class="pb" href="#pb228" id="pb228">[p. 228]</a>
 οὗτος οὖν διὰ τῶν νεφρῶν
							ἐκκαθαιρόμενος ὁσημέραι <br class="lb"/>καὶ μέντοι καὶ διὰ τῶν οὐρητήρων εἰς τὴν κύστιν
							ἀθροιζόμενος <br class="lb"/>ἐνίοτε μὲν λίθους ἐν αὐτῇ γεννᾶσθαι ποιεῖ, πολλάκις <br class="lb"/>δὲ καὶ
							φλεγμονὰς, ὅταν ποτὲ ἡ κύστις τύχῃ σφοδρότερον <br class="lb"/>ὑπὸ τῆς συνεχοῦς τῶν τοιούτων
							χυμῶν διεξόδου <br class="lb"/>κακωθεῖσα. </p>
                  </section>
                </section>
                <a class="pb" href="#pb229" id="pb229">[p. 229]</a>
                <section id="body-1-3" class="div textpart book level3">
                  <section id="body-1-3-1" class="div textpart chapter level4">
                    <h4 class="head textpart">ΚΑΙ ΓΑΛΗΝΟΥ ΕΙΣ ΤΑΥΤΟ <br class="lb"/>ΥΠΟΜΝΗΜΑ Γ.<a class="bookmark" href="#body-1-3-1"> §</a></h4>
                    <blockquote class="quote lemma"><span class="milestone">661</span><span class="milestone">153</span>Οἱ δὲ πυρετοὶ κρίνονται ἐν τῇσιν αὐτέῃσιν
							<br class="lb"/>ἡμέρῃσι τὸν ἀριθμὸν, ἐξ ὧν τε περιγίνονται οἱ ἄνθρωποι <br class="lb"/>καὶ ἐξ ὧν
							ἀπόλλυνται.</blockquote>
                    <p class="p autofirst">Δύο πραγματείας ἔχετε, πρὸς ὑμᾶς γὰρ λέγω τοῦτο τοὺς <br class="lb"/>ἑταίρους, ὅσοι
							κατηναγκάσατέ με μὴ προῃρημένον ἐξηγήσεις <br class="lb"/>γράψαι τῶν Ἱπποκράτους συγγραμμάτων, ἐν
							αἷς ἅπαντα περί 
<a class="pb" href="#pb230" id="pb230">[p. 230]</a>
 τε κρισίμων ἡμερῶν εἴρηται καὶ κρίσεων. ἴστε δὲ ὅτι καὶ
							<br class="lb"/>αὐτὰς οὐκ ἐκδοθησομένας, ἀλλ’ ὥσπερ ὑμῖν μόνοις ἐσομένας <br class="lb"/>ἔγραψα. συνέβη δ’
							ἐκπεσεῖν αὐτὰς καὶ παρὰ πολλοῖς εἶναι, <br class="lb"/>καθάπερ καὶ ἄλλα πολλὰ τῶν ἡμῖν
							γεγραμμένων. ὅθεν οὐδ’ <br class="lb"/>ἐξηγεῖσθαι προῃρούμην ἐν ὑπομνήμασιν οὐδὲν τῶν Ἱπποκράτους
							<br class="lb"/>βιβλίων. ὅσα γὰρ εἰς τὴν τέχνην χρήσιμα παρ’ <br class="lb"/>αὐτοῦ μαθεῖν ἔδει, γέγραπταί
							μοι κατὰ πολλὰς πραγματείας <br class="lb"/>ἅμα ταῖς οἰκείαις ἐξηγήσεσιν. ἐπεὶ δ’ ἔνιαι τῶν
							λέξεων <br class="lb"/>ἀσαφέστερον εἰρημέναι μοχθηρᾶς ἐξηγήσεως ἔτυχον, ὡς ἀρέσκειν <br class="lb"/>ὑμῖν
							μηδένα τῶν γραψάντων ὑπομνήματα, βέλτιον δὲ <br class="lb"/>αὐτῶν στοχάζεσθαι τῆς Ἱπποκράτους
							γνώμης ἐδόκουν ὑμῖν <br class="lb"/>ἐγὼ, διὰ τοῦτό με καὶ διὰ γραμμάτων ἠξιώσατε παρασχεῖν
							<br class="lb"/>ὑμῖν ἅπερ ἐν ταῖς διὰ λόγων συνουσίαις ἠκούσατε. τοῦτ’ <br class="lb"/>αὐτὸ κἀγὼ προεῖπον
							ὑμῖν, ὡς ἀναγκαῖον ἔσται τὰς ἐξηγήσεις <br class="lb"/>ἀνωμάλους ἔσεσθαι ἤτοι μὴ πάσας ὁμοίως
							ἐξηγουμένου μου <br class="lb"/>τὰς λέξεις, ἀλλὰ τελεώτερον μὲν, ὑπὲρ ὧν οὐδαμόθι τῶν <br class="lb"/>ἐμῶν
							πραγματειῶν ἐμνημόνευσα. διὰ κεφαλαίων δὲ περὶ <br class="lb"/>ὧν ἤδη τελέως ἐν ἐκείναις διῆλθον,
							ἵνα μὴ πολλάκις ὑπὲρ 
<a class="pb" href="#pb231" id="pb231">[p. 231]</a>
 τῶν αὐτῶν πραγμάτων ἀναγκαζώμεθα γράφειν. ἐπεὶ
							τοίνυν <br class="lb"/>ἅπαντα τὸν περὶ κρισίμων ἡμερῶν λόγον, ὡσαύτως δὲ καὶ <br class="lb"/>τὸν περὶ
							κρίσεων τρισί τισι πραγματείαις διῆλθον, ἐνταυθοῖ <br class="lb"/>μόνα τὰ κεφάλαια τῶν ἐκεῖ
							γεγραμμένων ἀναμνήσω τὴν <br class="lb"/>ἀρχὴν ἐνθένδε ποιησάμενος. ἡ γὰρ κατὰ τὰ νοσήματα κρίσις
							<br class="lb"/>ἀπὸ τῶν ἐν τοῖς δικαστηρίοις <span class="milestone">662</span>μετενήνεκται,
							<br class="lb"/>σημαίνουσα τὴν ὀξύῤῥοπον ἐν νόσῳ μεταβολὴν γινομένην <br class="lb"/>κατὰ τέτταρας τρόπους.
							ἢ γὰρ ἀπαλλάττονται τῶν νοσημάτων <br class="lb"/>εὐθέως ἢ μεγάλην μεταβολὴν ἐπὶ τὸ βέλτιον
							ἴσχουσιν <br class="lb"/>ἢ ἀποθνήσκουσιν εὐθέως ἢ χείρους γίνονται πολλῷ. τὰς <br class="lb"/>μὲν οὖν πρώτας
							δύο κρίσεις ἁπλῶς ὀνομάζουσι κρίσεις, τὰς <br class="lb"/>δὲ δευτέρας δύο τὰ πολλὰ μὲν ἅμα
							προσθήκῃ κακὴν κρίσιν <br class="lb"/>ἢ μοχθηρὰν κρίσιν ἥ τι τοιοῦτον τῷ τῆς κρίσεως ὀνόματι
							<br class="lb"/>προστιθέντες, ἔστιν ὅτε δὲ καὶ χωρὶς προσθήκης <br class="lb"/>ἁπλῶς. ἐμάθετε δὲ καὶ ὡς αἱ
							κρίσεις ἅπασαι μετά τινος <br class="lb"/>φανερᾶς γίνονται κενώσεως ἢ ἀποστάσεως. ἐν γὰρ τῷ
							σπανίῳ <br class="lb"/>παιδία μόνα δι’ ὕπνων βαθέων καὶ μακρῶν ὀξείας <br class="lb"/>ἐποιήσαντο μεταβολὰς
							ὡς ἐπὶ τὸ βέλτιον, ἃς ἔνιοι μὲν 
<a class="pb" href="#pb232" id="pb232">[p. 232]</a>
 ἀξιοῦσι καὶ αὐτὰς ὀνομάζειν κρίσεις,
							ἔνιοι δὲ οὐ συγχωροῦσιν, <br class="lb"/>ἡμέρας δὲ κρισίμους καλοῦσιν, ἐν αἷς αἱ τοιαῦται
							μεταβολαὶ <br class="lb"/>πισταί τε ἅμα καὶ πλεῖσται γίνονται. κατὰ γὰρ <br class="lb"/>τὰς ἄλλας ἡμέρας
							οὕτε πιστὰς ὁρῶμεν γινομένας τὰς κρίσεις <br class="lb"/>οὔτε πολλάς. κατενόησε δ’ οὐ πρῶτος
							μόνον, ἀλλὰ καὶ <br class="lb"/>μάλιστα τὴν τῶν κρισίμων ἡμερῶν φύσιν ὁ θαυμάσιος Ἱπποκράτης
							<br class="lb"/>ἐνεδείξατό τε τὴν αἰτίαν τῆς γενέσεως αὐτῶν, ἣν <br class="lb"/>καὶ ἡμεῖς ἐν τῇ περὶ τῶν
							κρισίμων ἡμερῶν πραγματείᾳ <br class="lb"/>διήλθομεν, ἰσχυροτέραν μὲν ἐπιδεικνύντες εἶναι
							περίοδον <br class="lb"/>ἡμερῶν κρισίμων τὴν ἑβδόμην, δευτέραν δὲ τῇ δυνάμει <br class="lb"/>τὴν τετράδα
							γινομένην ἐκ τοῦ δίχα τμηθῆναι τὴν ἑβδόμην, <br class="lb"/>σημαίνεσθαι δὲ τὰς μελλούσας ἔσεσθαι
							κρίσεις ἐν ταῖς ἑβδομαδικαῖς <br class="lb"/>περιόδοις ὑπὸ τῶν τετράδων. τὴν μὲν γὰρ τετάρτην
							<br class="lb"/>ἡμέραν τῆς ἑβδόμης εἶναι δηλωτικὴν, τὴν ἑνδεκάτην <br class="lb"/>δὲ τῆς τεσσαρεσκαιδεκάτης·
							ὀνομάζει δ’ αὐτὰς ὁ Ἱπποκράτης <br class="lb"/>ἐπιδήλους καὶ θεωρητάς. ἀριθμεῖσθαι δὲ τὰς μὲν
							ἑβδομάδας <br class="lb"/>τοιῷδε τρόπῳ γε βούλεται, δύο μὲν ἐφεξῆς ἀλλήλων <br class="lb"/>τὰς πρώτας κατὰ
							διάζευξιν, ἕπεσθαι δ’ αὐταῖς τὴν τρίτην 
<a class="pb" href="#pb233" id="pb233">[p. 233]</a>
 κατὰ συνάφειαν. διάζευξις μὲν
							οὖν ἐστιν, ὅταν ἐφ’ ἑτέραν <br class="lb"/>ἡμέραν ληξάσης τῆς προτέρας ἑβδομάδος ἡ μετὰ ταύτην
							<br class="lb"/>ἀφ’ ἑτέρας ἄρξηται. συνάφεια δὲ ὅταν ἡμέρα μία κοινὴ <br class="lb"/>τῶν ἑβδομάδων ἀμφοτέρων
							γένηται τελευτώσης μὲν εἰς αὐτὴν <br class="lb"/>τῆς προτέρας, ἀρχομένης δὲ τῆς δευτέρας ἀπ’
							αὐτῆς <br class="lb"/>καὶ διὰ τοῦτο τὴν εἰκοστὴν ἡμέραν ἐσχάτην εἶναι τῆς τρίτης <br class="lb"/>ἑβδομάδος,
							ὡς εἴ γε καὶ αὐτὴ κατὰ διάζευξιν ἠριθμεῖτο, <br class="lb"/>τὴν πρώτην καὶ εἰκοστὴν ἡμέραν, οὐ
							τὴν εἰκοστὴν ἰσχυροτέραν <br class="lb"/>ἐχρῆν εἶναι, φαίνεται δ’ οὐχ οὕτω γινόμενον. ἡ γὰρ
							<br class="lb"/>εἰκοστὴ καὶ πλεῖστα καὶ βεβαίως ὁρᾶται κρίνουσα. τριῶν <br class="lb"/>οὖν ἑβδομάδων τὰς
							εἴκοσιν ἡμέρας συμπληρουσῶν, εἶτα τῆς <br class="lb"/>τετάρτης ἑβδομάδος ἀρχομένης κατὰ τὴν
							εἰκοστὴν πρώτην <br class="lb"/>ἐκ τῶν ἐφεξῆς τριῶν ἑβδομάδων, εἴκοσιν ἡμερῶν συμπληρουμένων,
							<br class="lb"/>εἰκότως ὁ Ἱπποκράτης τὴν τεσσαρακοστὴν ἡμέραν, <br class="lb"/>οὐ τὴν τεσσαρακοστὴν δευτέραν
							κρίσιμον εἶναί φησιν. <br class="lb"/>οὕτως δὲ καὶ τὴν ἑξηκοστὴν καὶ τὴν ὀγδοηκοστὴν, οὐ τὴν
							<br class="lb"/>ἑξηκοστὴν τρίτην οὐδὲ τὴν ὀγδοηκοστὴν τετάρτην. αὕτη <br class="lb"/>μὲν οὖν σοι τῶν
							ἑβδομαδικῶν περιόδων ἡ συναρίθμησις, ἡ ﻿
<a class="pb" href="#pb234" id="pb234">[p. 234]</a>
 δὲ κατὰ τετράδας ἀκόλουθος
							τῆσδε. τεμνομένης γὰρ ἑκάστης <br class="lb"/>ἑβδομάδος εἰς τὰς ἐν αὐτῇ δύο τετράδας ἡ τετάρτη
							<br class="lb"/>μετὰ τὴν εἰσβολὴν τοῦ νοσήματος ἡμέρα τελευτὴ μὲν ἔσται <br class="lb"/>τῆς πρώτης τετράδος,
							ἀρχὴ δὲ τῆς δευτέρας. ἡ δὲ ἐφεξῆς <br class="lb"/>τῇδε τρίτῃ τετρὰς ἀπὸ τῆς ὀγδόης ἡμέρας
							ἄρξεται, διότι <br class="lb"/>καὶ ἡ δευτέρα τῶν ἑβδομάδων· ὥστε συμβήσεται τὴν ἑνδεκάτην
							<br class="lb"/>ἡμέραν τελευτὴν μὲν εἶναι τῆς τρίτης τετράδος, ἀρχὴν <br class="lb"/>δὲ τῆς τετάρτης. ἡ δὲ
							πέμπτη τετρὰς ἀπὸ τῆς τεσσαρεσκαιδεκάτης <br class="lb"/>ἡμέρας ἄρξεται, διότι καὶ ἡ τρίτη τῶν
							ἑβδομάδων. <br class="lb"/>ἀφίξεται τοιγαροῦν εἰς τὴν ἑπτακαιδεκάτην αὐτῆς <br class="lb"/>τὸ τέλος,
								<span class="milestone">663</span>ἥτις ἐστὶ πάλιν κοινὴ τῶν δύο <br class="lb"/>τετράδων τῆς
							πέμπτης καὶ τῆς ἕκτης, εἰς ἃς ἡ τρίτη τῶν <br class="lb"/>ἑβδομάδων ἐτμήθη καὶ οὕτως εἰκοστὴ τοῦ
							νοσήματος ἡμέρα <br class="lb"/>τέλος μὲν τριῶν ἑβδομάδων, ἓξ δὲ τετράδων. αὗται μὲν οὖν <br class="lb"/>αἱ
							κατὰ περιόδους εἰσὶ κρίσιμοι, παρεμπίπτουσι δὲ αὐταῖς <br class="lb"/>καὶ ἕτεραι κατὰ τὰς ὀξείας
							νόσους, ὧν τὴν αἰτίαν τῆς <br class="lb"/>παρεμπτώσεως ἐν τοῖς περὶ κρισίμων ἡμερῶν εἶπον. εἰσὶ
							<br class="lb"/>δὲ αὗται τρίτη καὶ πέμπτη καὶ ἐνάτη. παρεμπίπτει δέ 
<a class="pb" href="#pb235" id="pb235">[p. 235]</a>
 ποτε καὶ ἡ ἕκτη
							κακὴ κρίσιμος οὖσα, τῷ τε μετὰ συμπτωμάτων <br class="lb"/>ἐνίοτε ποιεῖσθαι τὴν κρίσιν ἐπισφαλῶν,
							εἴς τε τὴν <br class="lb"/>καλουμένην ὑπέρκρισιν ἐκπίπτειν, καὶ μέντοι καὶ τῷ μὴ τελέως
							<br class="lb"/>ἀπαλλάττειν τῶν νοσημάτων, ἀλλ’ ἐλλιπῶς ἢ εἴ ποτε <br class="lb"/>καὶ τελέως ὑποστροφὰς
							πάντως ποιεῖσθαι. εἴρηται δὲ καὶ <br class="lb"/>ταῦτα καὶ ἄλλα πολλὰ ἐν τοῖς περὶ κρισίμων
							ἡμερῶν ὑφ’ <br class="lb"/>ἡμῶν, ἃ σύμπαντα σχεδὸν Ἱπποκράτης ἔγραψεν ἄλλοτε κατ’ <br class="lb"/>ἄλλο
							βιβλίον, ὑπ’ ἐμοῦ δ’ εἰς ἓν ἤθροισται κατὰ τὴν περὶ <br class="lb"/>κρισίμων ἡμερῶν πραγματείαν
							ἅμα τῷ καὶ διορισθῆναι τὰ <br class="lb"/>μὴ διωρισμένα καὶ τελέως ῥηθῆναι τὰ δοκοῦντα
							ἐλλιπέστερον <br class="lb"/>ὑφ’ Ἱπποκράτους γεγράφθαι. τῷ μὲν οὖν θέλοντι <br class="lb"/>προγινώσκειν
							ἀκριβῶς ἀναγνωστέον ἐστὶ τὰς δύο πραγματείας <br class="lb"/>ἐκείνας, τήν τε περὶ κρισίμων ἡμερῶν
							καὶ τὴν περὶ <br class="lb"/>κρίσεων. ἐν δὲ τῷ παρόντι τὴν λέξιν μόνην ἐξηγήσασθαι <br class="lb"/>πρόκειται
							τῶν εἰρημένων ὑφ’ Ἱπποκράτους κατὰ τὸ προκείμενον <br class="lb"/>βιβλίον, ἐξ ὧν τε περιγίνονται
							οἱ ἄνθρωποι καὶ ἐξ <br class="lb"/>ὧν ἀπόλλυνται. τὸ μὲν ἐξ ὧν ἤτοι τῶν κρίσεων ἢ τῶν <br class="lb"/>ἡμερῶν
							λέγει καὶ βέλτιον μὴ τῶν ἡμερῶν ἀκούειν, ἀλλὰ τῶν 
<a class="pb" href="#pb236" id="pb236">[p. 236]</a>

							<span class="milestone">154</span>κρίσεων. εἰ γὰρ καὶ ὅτι μάλιστα δυνατόν ἐστι
							<br class="lb"/>κἀπὶ τῶν ἡμερῶν λέγεσθαι τὸ ἐξ ὧν, ἀλλὰ πρώτως ταῖς <br class="lb"/>κρίσεσιν ὑπάρχει καὶ δι’
							ἐκείνας καὶ ταῖς ἡμέραις. τὸ δὲ <br class="lb"/>ἐκ τούτων ἤτοι περιγενέσθαι τὸν ἄνθρωπον ἢ
							ἀπόλλυσθαι <br class="lb"/>δηλωτικόν ἐστι τοῦ τὴν κρίσιν ὀνομάζειν αὐτὸν ἐπὶ πάσης <br class="lb"/>τῆς
							ὀξυῤῥόπου μεταβολῆς, οὐ μόνης τῆς ἐπὶ σωτηρίαν. </p>
                  </section>
                  <section id="body-1-3-2" class="div textpart chapter level4">
                    <blockquote class="quote lemma">Οἵ τε γὰρ εὐηθέστατοι τῶν πυρετῶν καὶ ἐπὶ σημείων
							ἀσφαλεστάτων <br class="lb"/>βεβῶτες τεταρταῖοι παύονται ἢ πρόσθεν, οἵ τε <br class="lb"/>κακαηθέστατοι καὶ
							ἐπὶ σημείων δεινοτάτων γινόμενοι τεταρταῖοι <br class="lb"/>κτείνουσιν ἢ πρόσθεν.</blockquote>
                    <p class="p autofirst">Εὐήθεις ἄνθρωποι λέγονται μὲν καὶ οἱ κακοήθεις ἐν <br class="lb"/>ὑποκρίσει τινὶ, καθάπερ καὶ ὁ
							πίθηκος καλλίας. λέγονται <br class="lb"/>δὲ καὶ οἱ ἐπαινετὸν ἔχοντες τὸ ἦθος. ἀλλὰ τοῦ μὲν
							πρώτου <br class="lb"/>παμπόλλη χρῆσίς ἐστι παρὰ τοῖς Ἕλλησι, τοῦ δὲ δευτέρου <br class="lb"/>σπανιωτέρα.
							λέγουσι δ’ οὖν ποτε καὶ οὕτως οὐ τὸν 
<a class="pb" href="#pb237" id="pb237">[p. 237]</a>
 εὐήθη μόνον, ἀλλὰ καὶ τὴν εὐήθειαν
							ἐπὶ τῆς εὖ τὸ ἦθος <br class="lb"/>ἐχούσης διαθέσεως. Δείναρχος μὲν οὖν ἐν τῷ πρὸς Δάωνα
							<br class="lb"/>οὕτως εἶπε· διοικῶν δὲ τὴν οὐσίαν αὑτοῦ Κεφαλίων μειρακιωδέστερον <br class="lb"/>καὶ φύσει
							χρηστὸς ἦν καὶ εὐήθης. ὁ δὲ <br class="lb"/>Δημοσθένης ἐν τῷ κατ’ Αἰσχίνου τοῖς δικασταῖς
							διαλεγόμενος <br class="lb"/>ἔφη· νῦν δὲ διὰ τὴν ὑμετέραν εὐήθειαν καὶ πρᾳότητα <br class="lb"/>εὐθύνας
							δίδωσι καὶ ταῦτα ὁπηνίκα βούλεται. Πλάτων <br class="lb"/>δὲ ἐν τῷ τρίτῳ τῆς πολιτείας φησίν·
							εὐλογία ἄρα καὶ εὐαρμοστία <br class="lb"/>καὶ εὐσχημοσύνη καὶ εὐρυθμία καὶ εὐήθεια ἀκολουθεῖ.
							<br class="lb"/>οὐχὶ ἄνοιαν οὖσαν ὑποκοριζόμενος τὴν καλουμένην <br class="lb"/>εὐήθειαν, <span class="milestone">664</span>ἀλλὰ τὴν ὡς ἀληθῶς εὖ τε καὶ καλῶς <br class="lb"/>τὸ ἦθος
							κατεσκευασμένην διάνοιαν. οὕτως οὖν καὶ τὸν εὐήθη <br class="lb"/>κατὰ τὸν Εὐθύδημον εἶπεν ἐπὶ
							τοῦ τὸ ἦθος ἔχοντος <br class="lb"/>ἁπλοῦν καὶ κεκοσμημένον καὶ ὡς ἐθαύμασεν, οὗτός ἐστι νέος
							<br class="lb"/>τε καὶ εὐήθης. ἀρκεῖ ταῦτα παραδείγματος ἕνεκεν πρὸς τὸ <br class="lb"/>γνῶναί σε τὴν τῶν
							Ἑλλήνων συνήθειαν ἐπί τε τῷ τῆς 
<a class="pb" href="#pb238" id="pb238">[p. 238]</a>
 εὐηθείας ὀνόματι καὶ τοῦ εὐήθους κατὰ
							διττὸν σημαινόμενον <br class="lb"/>γεγενημένην· καὶ νῦν ὁ Ἱπποκράτης κατὰ τὸ ἕτερον <br class="lb"/>αὐτῶν
							εἶπε τοὺς πυρετοὺς εὐηθεστάτους ἐν ἴσῳ τῷ ἐπιεικεστάτους <br class="lb"/>καὶ ἁπλουστάτους καὶ
							μηδὲν ἔχοντας κακόηθες. <br class="lb"/>καὶ ὅταν τὰ τῆς ἀσφαλείας σημεῖα παρῇ, τῆς πρώτης
							τετράδος <br class="lb"/>οὐκ ἂν ἐξωτέρω προέλθοιεν, ἀλλ’ ἤτοι κατ’ αὐτὴν ἢ <br class="lb"/>θᾶσσον παύσονται.
							κατὰ δὲ τὸν αὐτὸν τρόπον καὶ οἱ κακοήθεις <br class="lb"/>πυρετοὶ καὶ μετὰ σημείων ὀλεθρίων
							γενόμενοι τεταρταῖοι <br class="lb"/>κτείνουσιν ἢ πρόσθεν. εὔδηλος οὖν ἐστι καὶ τὴν <br class="lb"/>τρίτην
							ἡμέραν ἐν ταῖς κρισίμοις τάττων ἐν τῷ φάναι· τεταρταῖοι <br class="lb"/>παύονται ἢ πρόσθεν. οὕτω
							δὲ κἀν τῷ πρώτῳ <br class="lb"/>τῶν ἐπιδημιῶν ἐγίνωσκεν, ἐν ταῖς κρισίμοις ἡμέραις πρώτην
							<br class="lb"/>γράψας τὴν τρίτην. ἀσφαλέστατα δὲ σημεῖα λέγει τὰ <br class="lb"/>κατὰ μέρος ἐπῃνημένα πρὸς
							αὐτοῦ μεγάλως, ὧν καὶ μετ’ <br class="lb"/>ὀλίγον ὀνομαστὶ μνημονεύσει παραδείγματος ἕνεκα. </p>
                  </section>
                  <a class="pb" href="#pb239" id="pb239">[p. 239]</a>
                  <section id="body-1-3-3" class="div textpart chapter level4">
                    <blockquote class="quote lemma">Ἡ μὲν οὖν πρώτη ἔφοδος αὐτέων οὕτω τελευτᾷ, ἡ δὲ δευτέρη
							<br class="lb"/>ἐς τὴν ἑβδόμην περιάγεται, ἡ δὲ τρίτη ἐς τὴν ἑνδεκάτην, <br class="lb"/>ἡ δὲ τετάρτη ἐς τὴν
							τεσσαρεσκαιδεκάτην, ἡ δὲ <br class="lb"/>πέμπτη ἐς τὴν ἑπτακαιδεκάτην, ἡ δὲ ἕκτη ἐς τὴν εἰκοστήν.
							<br class="lb"/>αὗται μὲν οὖν ἐκ τῶν ὀξυτάτων νουσημάτων διὰ τεσσάρων <br class="lb"/>εἰς τὰς εἴκοσιν ἐκ
							προσθέσιος τελευτῶσιν.</blockquote>
                    <p class="p autofirst">Πολλάκις εἰρημένην εὑρήσεις παρὰ τοῖς Ἕλλησιν ἔφοδον <br class="lb"/>πολεμίων ἢ λῃστῶν, ἀφ’ οὖ
							νῦν οὕτως Ἱπποκράτης μετενήνοχε <br class="lb"/>τὴν προσηγορίαν ἐπὶ τὰς τῶν κρισίμων ἡμερῶν
							<br class="lb"/>περιόδους. τὰ δ’ ἐφεξῆς πάντα καὶ καθ’ ἑαυτὰ μέν ἐστι <br class="lb"/>σαφῆ καὶ πολὺ δὲ
							μᾶλλον τοῖς μεμνημένοις ὦν ἄρτι προεῖπον. </p>
                  </section>
                  <section id="body-1-3-4" class="div textpart chapter level4">
                    <blockquote class="quote lemma">Οὐ δύναται δὲ ὅλῃσιν ἡμέρῃσιν οὐδὲν τουτέων ἀριθμεῖσθαι
							<br class="lb"/>ἀτρεκέως, οὐδὲ γὰρ ὁ ἐνιαυτός τε καὶ οἱ μῆνες ὅλῃσιν <br class="lb"/>ἡμέρῃσι πεφύκασιν
							ἀριθμεῖσθαι.</blockquote>
                    <a class="pb" href="#pb240" id="pb240">[p. 240]</a>
                    <p class="p autofirst">Ἐπειδὴ τὰς τρεῖς ἑβδομάδας εἰς τὴν εἰκοστὴν ἡμέραν <br class="lb"/>περιήγαγε, διὰ τοῦτ’ ἔφη οὐ
							δύναται πλήρεσιν ἡμέραις <br class="lb"/>ἀριθμεῖσθαι τὰ τοιαῦτα. μηδὲ γὰρ τὸν ἐνιαυτὸν μηδὲ τοὺς
							<br class="lb"/>μῆνας ὅλαις ἡμέραις ἀριθμεῖσθαι΄ καὶ ἀληθῶς γε αὐτὰ εἶπεν. <br class="lb"/>ὁ μὲν γὰρ
							ἐνιαυτὸς οὐ τριακοσίων ἑξήκοντα πέντε <br class="lb"/>μόνον ἡμερῶν ἐστιν, ἀλλὰ καὶ τετάρτου
							μέρους ἡμέρας, ἔτι <br class="lb"/>δὲ πρὸς αὐτῷ μορίου τινὸς ἐγγύς πως ἑκατοστοῦ. τῶν μηνῶν
							<br class="lb"/>δὲ ἕκαστος ἐλάττων μέν ἐστι τριάκοντα ἡμερῶν, μείζων δὲ <br class="lb"/>ἐννέα καὶ εἴκοσιν.
							ὠνομάζετο δὲ καὶ παρὰ τοῖς παλαιοῖς <br class="lb"/>Ἕλλησι μὴν, ὡς καὶ νῦν ἔτι κατὰ πολλὰς
								<span class="milestone">665</span>τῶν Ἑλληνίδων <br class="lb"/>πόλεων, ὁ μεταξὺ χρόνος δυοῖν
							συνόδοιν ἡλίου καὶ <br class="lb"/>σελήνης καὶ ὅστις βούλεται τὸν χρόνον τοῦτον ἀκριβῶς ἐκμαθεῖν
							<br class="lb"/>ἅμα ταῖς οἰκείαις ἀποδείξεσιν ὁπηλίκος ἐστὶν, ὅλον <br class="lb"/>ἔχει βιβλίον Ἱππάρχῳ
							γεγραμμένον, ὥσπερ γε καὶ περὶ τοῦ <br class="lb"/>ἐνιαυσίου χρόνου σύγγραμμα ἡμέτερον. οὕτως οὖν
							καὶ τὴν <br class="lb"/>ἑβδομάδα φησὶν ὁ Ἱπποκράτης, καὶ δῆλον ὅτι καὶ τὴν τετράδα <br class="lb"/>μὴ εἶναι
							τελείων ἡμερῶν, ἀλλ’ ἐνδεῖν τι μόριον τηλικοῦτον, <br class="lb"/>ὡς τὰς τρεῖς ἑβδομάδας εἴκοσιν
							ἡμέρας περιγράφεσθαι. 
<a class="pb" href="#pb241" id="pb241">[p. 241]</a>
 τίς δέ ἐστιν ἡ αἰτία τούτων πεπειράμεθα ἡμεῖς
							<br class="lb"/>εἰπεῖν ἐν τῷ τρίτῳ τῶν κρισίμων ἡμερῶν, οὐδενὸς τῶν ἔμπροσθεν <br class="lb"/>οὐδ’
							ἐπιχειρήσαντος εἰπεῖν. </p>
                  </section>
                  <section id="body-1-3-5" class="div textpart chapter level4">
                    <blockquote class="quote lemma">Μετὰ δὲ ταῦτα ἐν τῷ αὐτέῳ τρόπῳ κατὰ τὴν αὐτέην
							<br class="lb"/>πρόσθεσιν ἡ μὲν πρώτη περίοδος τεσσάρων καὶ τριήκονθ’ <br class="lb"/>ἡμερέων, ἡ δὲ δευτέρη
							τεσσαράκοντα ἡμερέων, <br class="lb"/>ἡ δὲ τρίτη ἑξήκοντα ἡμερέων.</blockquote>
                    <p class="p autofirst">Οὐ τοῦτο λέγει νῦν ὁ Ἱπποκράτης ὅτι μετὰ τὴν εἰκοστὴν <br class="lb"/>ἡμέραν ἄχρι τῆς τριακοστῆς
							τετάρτης οὐδεμία παρεμπίπτει <br class="lb"/>κρίσιμος. ἑαυτῷ τε γὰρ οὕτω μάχεται, μεταξύ
							<br class="lb"/>τινων ἡμερῶν κρινουσῶν ἐν ἐπιδημίαις μεμνημένος, τά τε <br class="lb"/>φαινόμενα κατὰ τοὺς
							ἀῤῥώστους, ἐξελέγχει τὸν λόγον αὐτοῦ, <br class="lb"/>ἀλλ’ ἐπειδὴ τριῶν ἑβδομάδων ἄχρι τῆς
							εἰκοστῆς ἡμέρας <br class="lb"/>ἐφεξῆς ἀλλήλων ἠριθμημένων οὐχ ἡ αὐτὴ γέγονε σύνθεσις. <br class="lb"/>ἡ μὲν
							γὰρ δευτέρα διεζεύχθη τῆς πρώτης καὶ κατὰ τοῦτο 
<a class="pb" href="#pb242" id="pb242">[p. 242]</a>
 εἰς τὴν
							τεσσαρεσκαιδεκάτην ἡμέραν ἐτελεύτησεν· ἡ τρίτη δὲ <br class="lb"/>ταύτῃ συνήφθη καὶ κατὰ τοῦτο
							τὴν εἰκοστὴν ἔσχε τέλος. <br class="lb"/>διὰ τοῦτο καὶ τὴν μετὰ τὴν εἰκοστὴν ἑβδομάδα ὁμοίως
							<br class="lb"/>προϊέναι βουλόμενος, ὡς ἐκ δυοῖν μὲν διεζευγμένων, τῆς τρίτης <br class="lb"/>δὲ συνημμένης
							εἴκοσιν ἡμέρας συμπληροῦσθαι, τὴν μὲν <br class="lb"/>τεσσαρακοστὴν ὅρον ἔσχατον ἔθετο τῶν
							δευτέρων τριῶν <br class="lb"/>ἑβδομάδων· ἐν αὐταῖς δὲ ταῖς <span class="milestone">155</span>δυσὶ περιέγραψε τὸν <br class="lb"/>ὅρον τὴν τριακοστὴν τετάρτην καὶ κατὰ τοῦτο ταύτης
							<br class="lb"/>ἐμνημόνευσε πρὸ τῆς τεσσαρακοστῆς, καὶ κατά γε τὸν αὐτὸν <br class="lb"/>λόγον αἱ μετὰ ταῦτα
							τρεῖς ἑβδομάδες εἰς τὴν ἑξηκοστὴν <br class="lb"/>περιάγονται. καὶ τὴν ὀγδοηκοστὴν δὲ κρίνουσαν
							οἶδεν, οὐ <br class="lb"/>τὴν πδ΄ ἐν τοῖς τῶν ἐπιδημιῶν. οὕτως αἱ τρεῖς ἑβδομάδες <br class="lb"/>εἴκοσιν
							ἡμερῶν ἀριθμὸν συμπληροῦσι καὶ γίνεται τοῦτο τῶν <br class="lb"/>δύο μὲν τῶν πρώτων κατὰ
							διάζευξιν ἐν αὐταῖς ἀριθμουμένων, <br class="lb"/>ὡς εἰς τὴν ιδ΄ ἡμέραν τελευτᾷν· τῆς τρίτης δὲ
							συναπτομένης <br class="lb"/>τῇ δευτέρᾳ, ὡς καὶ ταύτην εἰς τὴν εἰκοστὴν ἡμέραν <br class="lb"/>περιέρχεσθαι.
						</p>
                  </section>
                  <a class="pb" href="#pb243" id="pb243">[p. 243]</a>
                  <section id="body-1-3-6" class="div textpart chapter level4">
                    <blockquote class="quote lemma">Τουτέων δ’ ἐν ἀρχῇσιν ἔστι χαλεπώτερον προγινώσκειν <br class="lb"/>τὰ
							μέλλοντα ἐν πλείστῳ χρόνῳ κρίνεσθαι. ὁμοιόταται <br class="lb"/>γὰρ αἱ ἀρχαί εἰσιν αὐτέων. ἀλλὰ
							χρὴ ἀπὸ τῆς πρώτης <br class="lb"/>ἡμέρης ἐνθυμέεσθαι καὶ καθ’ ἑκάστην τετράδα προστιθεμένην
							<br class="lb"/>ἐπισκέπτεσθαι καὶ οὐ λήσει ὅπη τρέψεται τὸ <br class="lb"/>νόσημα.</blockquote>
                    <p class="p autofirst"><span class="milestone">666</span>Κἀνταῦθα πάλιν ἐπὶ ἀμφοτέρων ἔταξε τὸ κρίνεσθαι
							<br class="lb"/>τῶν τ’ ἐπ’ ἀγαθῷ καὶ τῶν ἐπὶ κακῷ τὴν μεταβολὴν <br class="lb"/>ποιουμένων καί φησιν ἐν ἀρχῇ
							τῶν νοσημάτων ὅσα <br class="lb"/>μὲν ὀλιγοχρονίως μέλλει διακριθήσεσθαι, ῥᾴστην εἶναι τὴν
							<br class="lb"/>διάγνωσιν αὐτῶν εἰς ὅ τι τελευτήσει, καθάπερ ὀλίγον ἔμπροσθεν <br class="lb"/>ἔφη περὶ τῶν
							ἐν τῇ πρώτῃ τετράδι μελλόντων <br class="lb"/>κρίνεσθαι. τῶν τε γὰρ πυρετῶν αὐτῶν ὁ μὲν
							ἀπαλλάττεσθαι <br class="lb"/>μέλλων ἐπιεικέστερός ἐστιν, ὁ δ’ ἀναιρεῖν τὸν κάμνοντα
							<br class="lb"/>κακοηθέστατός ἐστιν, ὅσα τε σύνεστιν ἑκατέρῳ σημεῖα <br class="lb"/>τὰ μὲν ἐν τῷ προτέρῳ
							πάντ’ εἶναι κάλλιστα, τὰ δ’ ﻿
<a class="pb" href="#pb244" id="pb244">[p. 244]</a>
 ἐν τῷ δευτέρῳ χείριστα. συμβήσεται γὰρ οὕτω
							μηδέτερον <br class="lb"/>αὐτῶν ὑπερβῆναι τὴν τετάρτην ἡμέραν, ἐπειδὴ μεμαθήκαμεν <br class="lb"/>ἀεὶ
							γίγνεσθαι τὴν κρίσιν ἤτοι τῆς φύσεως ἐπικρατούσης <br class="lb"/>τοῦ νοσήματος ἢ νικηθείσης ὑπ’
							αὐτοῦ. τῶν μὲν οὖν <br class="lb"/>ἐπιεικεστάτων νοσημάτων ἡ φύσις τάχιστα κρατεῖ· νικᾶται
							<br class="lb"/>δὲ ὑπὸ τῶν χαλεπωτάτων τάχιστα. κατὰ τοῦτ’ οὖν ἐναντιώτατα <br class="lb"/>μὲν ἀλλήλοις ἐστὶ
							τὰ διὰ ταχέων κρινόμενα, παραπλήσια <br class="lb"/>δὲ τὰ παμπόλλου χρόνου δεόμενα πρὸς τὴν
							λύσιν. <br class="lb"/>ὥσπερ γὰρ ἐν τοῖς ὀλιγοχρονίοις ὑπεροχὴ μεγάλη ποτὲ μὲν <br class="lb"/>τῆς φύσεώς
							ἐστι, ποτὲ δὲ τοῦ νοσήματος, οὕτως ὅταν μηδέτερος <br class="lb"/>ὑπερέχῃ μεγάλως οὐδετέρου, ἀλλ’
							ὥσπερ ἀνταγωνισταί <br class="lb"/>τινες ἰσόῤῥοποι διαμάχονται, χρόνου δεῖ πλείονος εἰς <br class="lb"/>τὴν
							θατέρου νίκην, οὕτω καὶ τοὺς παλαίοντας οἱ παλαιστρικῆς <br class="lb"/>ἔμπειροι διαγινώσκουσιν.
							εἰ μὲν ὑπεροχὴν θεάσονται <br class="lb"/>πολλὴν, αὐτίκα νικήσειν τὸν ἕτερον ἐλπίζοντες, εἰ δὲ
							<br class="lb"/>μηδέτερος ὑπερέχει μεγάλως, ὅτι μὲν ἐν χρόνῳ πλείονι διαπαλαίσουσι <br class="lb"/>βεβαίως
							εἰδότες, ὅστις δ’ ὁ νικήσων ἔσται μηδέπω <br class="lb"/>γιγνώσκοντες. ἀλλ’ ἐν τῷ χρόνῳ προϊόντι
							καὶ τοῦτο 
<a class="pb" href="#pb245" id="pb245">[p. 245]</a>
 πρότεροι τῶν ἰδιωτῶν καταμανθάνουσιν, ὡς ἂν καὶ τῶν
							<br class="lb"/>μικρῶν ὑπεροχῶν ὄντες διαγνωστικώτεροι. ᾧ γὰρ ὁ τεχνίτης <br class="lb"/>ἀτέχνου διαφέρει
							μάλιστα, τουτέστιν αὐτὸ τὸ μικρῶν <br class="lb"/>αἰσθάνεσθαι διαφορῶν. ἀλλ’ ἐπεί τινες, οὐδ’
							ὅλως εἰσὶν <br class="lb"/>αἰσθηταὶ διὰ σμικρότητα τῶν τοιούτων οὐδ’ ὁ τεχνίτης <br class="lb"/>ἐστὶ
							γνωριστικός. ὅταν οὖν πρῶτον αἰσθηταὶ γένωνται, <br class="lb"/>τηνικαῦτα γνωρίζονται. διὰ τοῦτ’
							οὖν ὁ Ἱπποκράτης ἐκέλευσε <br class="lb"/>καθ’ ἑκάστην τετράδα διασκοπεῖσθαι τὴν μεταβολήν.
							<br class="lb"/>οὐ γὰρ λήσει ὅπη τρέψεται, τουτέστι πότερον εἰς ὑγείαν τε <br class="lb"/>καὶ σωτηρίαν τοῦ
							κάμνοντος, ἐπικρατησάσης τῆς φύσεως ἢ <br class="lb"/>κρατηθείσης ἐπὶ θάνατον. τουτὶ μὲν τοῦ
							λόγου τὸ κεφάλαιον. <br class="lb"/>ὅπως δ’ ἄν τις αὐτὸ πράττοι κάλλιστα, διὰ τῶν <br class="lb"/>περὶ
							κρίσεων ὑπ’ ἐμοῦ γεγραμμένων ἐστὶ σοι μαθεῖν. </p>
                  </section>
                  <section id="body-1-3-7" class="div textpart chapter level4">
                    <blockquote class="quote lemma">Γίνεται δὲ καὶ ἡ τῶν τεταρταίων κατάστασις ἐκ τοῦ τοιούτου
							<br class="lb"/>κόσμου.</blockquote>
                    <a class="pb" href="#pb246" id="pb246">[p. 246]</a>
                    <p class="p autofirst">Ἠγνόηται καὶ τοῦτο τοῖς πλείστοις καὶ διὰ τοῦτο <br class="lb"/>θαυμάζουσιν ἐκ μαντικῆς τέ τινος
							οἴονται προλέγεσθαι πολλάκις <br class="lb"/>ὑφ’ ἡμῶν, ὡς οὔτε τις τεταρταῖον ἔχων πυρετὸν
							ἀπαλλαγήσεται <br class="lb"/>μεθ’ ἡμέρας, εἰ τύχοι πεντεκαίδεκα, καίτοι γε <br class="lb"/>ἐπὶ τῶν τριταίων
							οὐ θαυμάζουσι τὴν πρόῤῥησιν. ἔστι δὲ <br class="lb"/>κοινὸς ἀμφοῖν ὁ λόγος. ὥσπερ γὰρ ἐπὶ τῶν
							συνεχῶν πυρετῶν <br class="lb"/>ἀριθμοῦμεν ἁπάσας ἐφεξῆς τὰς ἡμέρας εἰς πρόγνωσιν <br class="lb"/>τῆς
							ἐσομένης κρίσεως, οὕτως ἐπὶ τῶν διαλειπόντων τὰς ἐπισημασίας, <br class="lb"/>
							<span class="milestone">667</span>ἵν’ ὅπερ ἐπὶ τῶν συνεχῶν ἡ ἑβδόμη τῶν <br class="lb"/>ἡμερῶν,
							τοῦτ’ ἐπὶ τῶν διαλειπόντων ἡ ἑβδόμη περίοδος ἐργάσηται. <br class="lb"/>κατὰ τοῦτό γέ τοι ὁ
							ἀκριβὴς τριταῖος ἐν ἑπτὰ <br class="lb"/>περιόδοις, οὐχ ἡμέραις ἑπτὰ κρίνεσθαι πέφυκε. καὶ μὲν δὴ
							<br class="lb"/>καὶ ὅπερ ἡ τετάρτη τῶν ἡμερῶν ἀπ’ ἀρχῆς ἀριθμοῦντι πρὸς <br class="lb"/>τὴν ἑβδόμην ἐστὶ,
							τοῦθ’ ἡ τετάρτη περίοδος ὡς πρὸς τὴν <br class="lb"/>ἑβδόμην περίοδον. ἐπίδηλος μὲν γὰρ ἡ τετάρτη
							τῶν ἡμερῶν <br class="lb"/>ἐστι τῆς ἑβδόμης, ἐπίδηλος δὲ καὶ ἡ τετάρτη περίοδος <br class="lb"/>τῆς ἑβδόμης
							περιόδου. λέλεκται δὲ καὶ περὶ τῶν τοιούτων <br class="lb"/>ἁπάντων ἐν τοῖς περὶ κρίσεων. ὅθεν
							ἀρκέσει νῦν ἀκηκοέναι 
<a class="pb" href="#pb247" id="pb247">[p. 247]</a>
 τό γε τοσοῦτον, ὡς καὶ τῶν τεταρταίων πυρετῶν αἱ
							<br class="lb"/>κρίσεις κατὰ τὸν ἀριθμὸν γίνονται τῶν περιόδων, οὐ τῶν <br class="lb"/>ἡμερῶν ἐκ τοιούτου
							τοῦ κόσμου. κόσμον εἴρηκε τὴν τάξιν <br class="lb"/>τῶν κρινουσῶν ἡμερῶν. ὥσπερ γὰρ ἀκοσμίας
							ἴδιόν ἐστιν ἡ <br class="lb"/>ἀταξία, οὕτως ἡ τάξις τοῦ κόσμου. κατὰ τοῦτό γέ τοι καὶ <br class="lb"/>τόδε
							τὸ πᾶν ὠνόμασαν οἱ ἄνθρωποι κόσμον, ἐπειδὴ τέτακται <br class="lb"/>τὰ κατ’ αὐτόν· ἐν μέσῳ μὲν
							αὐτῶν τῆς γῆς κειμένης, <br class="lb"/>ἔξωθεν δὲ ταύτης περικεχυμένης τῆς θαλάττης, περιέχοντος
							<br class="lb"/>δὲ ταύτην ἀέρος, ἐκεῖνον δὲ αἰθέρος, εἶτ’ οὐρανοῦ πᾶσι <br class="lb"/>τούτοις κύκλῳ
							περιβεβλημένου. καὶ μὲν δὴ καὶ αἱ κινήσεις <br class="lb"/>τῶν μὲν ἀπλανῶν ἀστέρων τί δεῖ καὶ
							λέγειν εἰς ὅσον ἥκουσι <br class="lb"/>κόσμον, διὰ παντὸς ὡσαύτως ἔχουσαι; τῶν πλανωμένων δ’
							<br class="lb"/>εἰ μὴ καὶ καθ’ ἑκάστην ἡμέραν εἰσὶν ἴσαι, τό γε τεταγμένον <br class="lb"/>ἔχουσιν ἐν ἴσαις
							χρόνου περιόδοις, ἀεὶ τοὺς αὐτοὺς <br class="lb"/>τόπους τοῦ ζωδιακοῦ διεξερχομένων αὐτῶν. </p>
                  </section>
                  <a class="pb" href="#pb248" id="pb248">[p. 248]</a>
                  <section id="body-1-3-8" class="div textpart chapter level4">
                    <blockquote class="quote lemma">Τὰ δὲ ἐν ἐλαχίστῳ χρόνῳ μέλλοντα κρίνεσθαι, εὐπετέστερα
							<br class="lb"/>προγινώσκεσθαι. μέγιστα γὰρ τὰ διαφέροντα ἀπ’ ἀρχῆς <br class="lb"/>αὐτέοισίν ἐστιν. οἱ μὲν
							γὰρ περιεσόμενοι εὔπνοοί τε καὶ <br class="lb"/>ἀνώδυνοί εἰσι καὶ κοιμώμενοι τὰς νύκτας τά τε
							ἄλλα <br class="lb"/>σημεῖα ἔχουσιν ἀσφαλέστατα. οἱ δὲ ἀπολλύμενοι δύσπνοοι <br class="lb"/>γίνονται,
							ἀλλοφάσσοντες, ἀγρυπνέοντες, τά τε ἄλλα σημεῖα <br class="lb"/>κάκιστα ἔχοντες.</blockquote>
                    <p class="p autofirst">Τὸ μὲν εὐπετέως ἐῤῥέθη καὶ πρόσθεν ἑτοίμως τε καὶ <br class="lb"/>ῥᾳδίως σημαῖνον, τὸ δ’
							εὐπετέστερα ῥᾴονα δηλονότι λέγει <br class="lb"/>καὶ πρὸς τὴν διάγνωσιν ἑτοιμότερα. πρὸ ὀλίγου
							μὲν οὖν <br class="lb"/>εἶπεν, οἵ τε γὰρ εὐηθέστατοι τῶν πυρετῶν καὶ ἐπὶ σημείων
							<br class="lb"/>ἀσφαλεστάτων βεβῶτες τεταρταῖοι παύονται ἢ πρόσθεν. <br class="lb"/>ἀλλὰ νῦν γε ἐπανέλαβεν
							αὐτὸ χάριν τοῦ διὰ παραδειγμάτων <br class="lb"/>
							<span class="milestone">156</span>ἐνδείξασθαι σαφέστερον ὁποῖα τὰ σημεῖα τὰ κάλλιστά
							<br class="lb"/>ἐστιν. αὐτὸς γοῦν ἐπιφέρων φησὶν, οἱ μὲν γὰρ περιεσόμενοι <br class="lb"/>εὔπνοοι καὶ
							ἀνώδυνοι καὶ κοιμώμενοι τὰς νύκτας, ﻿
<a class="pb" href="#pb249" id="pb249">[p. 249]</a>
 οἱ δ’ ἀπολούμενοι δύσπνοοι,
							ἀλλοφάσσοντες, ἀγρυπνέοντες. <br class="lb"/>εἶθ’ ἑκατέρῳ τῷ λόγῳ προσέθηκε, τῷ μὲν πρώτῳ καὶ
							τἄλλα <br class="lb"/>σημεῖα ἔχοντες ἀσφαλέστατα, τῷ δὲ δευτέρῳ καὶ τἄλλα σημεῖα <br class="lb"/>κάκιστα
							ἔχοντες, ἐπιδεικνύμενος σαφῶς ὅτι παραδειγμάτων <br class="lb"/>ἕνεκεν ἐμνημόνευσεν ἐξ ἑκατέρου
							τοῦ γένους τῶν σημείων. <br class="lb"/>εἰκότως δὲ καὶ τοῦτο προσέθηκε τῷ λόγῳ. μέγιστα <br class="lb"/>γὰρ
							τὰ διαφέροντα αὐτοῖσιν ἀπ’ ἀρχῆς ἐστιν, ὅπερ εἴρηταί <br class="lb"/>μοι καὶ πρόσθεν, ὡς παμπόλλη
							τίς ἐστιν ἡ διαφορὰ πρὸς <br class="lb"/>ἄλληλα τῶν μελλόντων ἐν ἐλαχίστῳ χρόνῳ κρίνεσθαι
							νοσημάτων <br class="lb"/>
							<span class="milestone">668</span>ἐπ’ ὀλέθρῳ τε καὶ σωτηρίᾳ, καθάπερ τῶν <br class="lb"/>εἰς
							πλεῖστον χρόνον ἐκτεινομένων, ὅτι παραπλήσια κατὰ τὴν <br class="lb"/>ἀρχήν ἐστι τὰ σημεῖα. τὸ δὲ
							ἀλλοφάσσοντες, εἴρηται γὰρ <br class="lb"/>καὶ τοῦτο τοὔνομα κατὰ τὴν ῥῆσιν, οὐ πάνυ τι σύνηθες
							ὂν <br class="lb"/>ἤτοι τοὺς παραφρονοῦντας ἢ τοὺς μεταῤῥιπτοῦντας ἑαυτοὺς, <br class="lb"/>ὅπερ ἐστὶν
							ἀσωμένους, ἐνδείκνυται. βέλτιον δ’, ὅσον ἐξ αὐτῆς <br class="lb"/>τῆς φωνῆς οἷόν τε τεκμαίρεσθαι,
							τὸ πρότερον, ἵν’ ᾖ γεγενημένον <br class="lb"/>τοὔνομα τὸ ἀλλοφάσσοντες ἐκ τῶν ἄλλοτε φάσκειν
							<br class="lb"/>ἄλλα. τινὲς δὲ ἀπὸ τοῦ μεταβάλλειν ἄλλοτε εἰς ἄλλο σχῆμα 
<a class="pb" href="#pb250" id="pb250">[p. 250]</a>
 τὰ φάη,
							τουτέστι τοὺς ὀφθαλμοὺς, γεγονέναι φασὶ τὴν <br class="lb"/>προσηγορίαν. </p>
                  </section>
                  <section id="body-1-3-9" class="div textpart chapter level4">
                    <blockquote class="quote lemma">Ὡς οὖν τουτέων οὕτω γιγνομένων ξυμβάλλεσθαι χρὴ κατά <br class="lb"/>τε
							τὸν χρόνον κατά τε τὴν πρόσθεσιν ἑκάστην, ἐπὶ τὴν <br class="lb"/>κρίσιν ἰόντων τῶν
							νουσημάτων.</blockquote>
                    <p class="p autofirst">Ὥσπερ ὅσα περὶ τῆς πρώτης τετράδος εἶπε κατὰ τὴν <br class="lb"/>ἀρχὴν ἐπανέλαβε μετὰ τοῦ
							προσθεῖναι καὶ παραδείγματα, <br class="lb"/>κατὰ τὸν αὐτὸν τρόπον αὖθις ἐν τῇδε τῇ ῥήσει
							διέρχεται <br class="lb"/>τὰ κατ’ ἐκείνην αὐτῷ προγεγραμμένα, δι’ ἧς φησιν· ἀλλὰ <br class="lb"/>χρὴ ἀπὸ τῆς
							πρώτης ἡμέρας ἐνθυμεῖσθαι καὶ καθ’ ἑκάστην <br class="lb"/>τετράδα προστιθεμένην ἐπισκέπτεσθαι,
							καὶ οὐ λήσει ὅπη <br class="lb"/>τρέψεται. </p>
                  </section>
                  <section id="body-1-3-10" class="div textpart chapter level4">
                    <blockquote class="quote lemma">Κατὰ δὲ τὸν αὐτὸν λόγον καὶ τῇσι γυναιξὶν αἱ κρίσιες ἐκ
							<br class="lb"/>τῶν τόκων γίνονται.</blockquote>
                    <a class="pb" href="#pb251" id="pb251">[p. 251]</a>
                    <p class="p autofirst">Καθ’ ἣν ἂν ἡμέραν ἀποκυήσῃ, ἡ ἀρχὴ τῆς ἐξαριθμήσεως <br class="lb"/>γινέσθω σοι, μὴ καθ’ ἣν
							ἤρξατο πυρέττειν. ἐνίαις <br class="lb"/>γοῦν ἤτοι περὶ δευτέραν ἢ τρίτην ἡμέραν ἄρχονται μετὰ
							<br class="lb"/>τὸν τόκον, ἀφ’ ἧς ἀριθμοῦσιν οἱ πολλοὶ τὴν ἐσομένην κρίσιν. <br class="lb"/>ἔχει δὲ οὐχ
							οὕτως, ἀλλ’ ἀφ’ ἧς ἀποκυήσει τὴν συναρίθμησιν <br class="lb"/>δεῖ γενέσθαι τῶν ἡμερῶν. ὁπότ’ οὖν
							ταῦτα ἅπαντα <br class="lb"/>περὶ τῶν κρισίμων ἡμερῶν ἐπὶ κεφαλαίων διῆλθεν ὁ Ἱπποκράτης,
							<br class="lb"/>ἀναμνῆσαί σε βούλομαι τοῦ πολλάκις ἐν πολλοῖς <br class="lb"/>ὑπ’ ἐμοῦ λεγομένου. τὸ δ’ ἐστὶ
							τοιοῦτο ὅτι τῶν ζητουμένων <br class="lb"/>ἔνια μηδὲν εἰς τὰ τῆς τέχνης ἔργα συμβαλλόμενα λογικὴν
							<br class="lb"/>ἔχει τὴν σκέψιν. ἡ μὲν γὰρ χρεία τῆς προγνώσεως <br class="lb"/>ἔστιν ἐν τῷ γνῶναι τὴν
							ἡμέραν ἐν ᾗ κριθήσεται τὸ νόσημα, <br class="lb"/>τὸ δὲ εἴτε ὀξὺ κλητέον εἴτε κάτοξυ τὸ τοιοῦτον
							εἴτε χρόνιον <br class="lb"/>εἴτε ὀξὺ παρηυξημένον εἴτε κατὰ μετάπτωσιν ὀξὺ, περὶ <br class="lb"/>ὀνομάτων
							ἐστὶ μᾶλλον ἢ περὶ πραγμάτων ζητεῖν. εἰ δὲ καὶ <br class="lb"/>περὶ πραγμάτων ἐθέλοι τις εἶναι
							τὴν τοιαύτην ζήτησιν, ἀλλ’ <br class="lb"/>οὔτι γε περὶ τοιούτων πραγμάτων ἐστὶν, ἐξ οἵων ἄν τις
							<br class="lb"/>ὁρμώμενος ἢ προγνοίη τὸ γενησόμενον ἢ θεραπεύσειεν ὀρθῶς. 
<a class="pb" href="#pb252" id="pb252">[p. 252]</a>
 ὑποκείσθω
							γοῦν ἡμῖν προεγνῶσθαι ἀληθῶς τὸν νοσοῦντα <br class="lb"/>κατὰ τὴν εἰκοστὴν ἡμέραν ἀπαλλαγήσεσθαι
							τοῦ νοσήματος· <br class="lb"/>εἶτα γενομένου τοῦ πράγματος ὡς ἠλπίσθη τὸν <br class="lb"/>μέν τινα λέγειν
							ὀξὺ νόσημα γεγονέναι τἀνθρώπῳ, τινὰ δ’ <br class="lb"/>οὐκ ἐπιτρέπειν ὀξὺ προσαγορεύειν αὐτὸ,
							πέρας γὰρ εἶναι <br class="lb"/>τῶν ὀξέων τὴν ιδ΄ ἡμέραν. <span class="milestone">669</span>εἶθ’
							αὑτοὺς πάλιν ἀλλήλοις <br class="lb"/>διαφέρεσθαι, τοῦ μέν τινος, ἐπειδὴ τῶν ὀξέων ἐξέπεσεν
							<br class="lb"/>ἡ νόσος, ἄντικρυς αὐτὴν ὀνομάζοντος χρονίαν, εἶναι <br class="lb"/>γὰρ οὐδεμίαν ἄλλην τρίτην
							διαφορὰν ἀπὸ χρόνου ποσότητος <br class="lb"/>ἐν τοῖς νοσήμασιν ὑποληπτέον, ἑτέρου δὲ ἐκ
							μεταπτώσεως <br class="lb"/>ὀξὺ τὸ τοιοῦτον νόσημα καλοῦντος, ἄλλου δ’ οὐχ ἁπλῶς <br class="lb"/>οὕτως, ἀλλὰ
							παρηυξημένον ἐπ’ ὀλίγον ὀξὺ καλοῦντος. ἵνα <br class="lb"/>γοῦν τις ἀκούσῃ πρῶτον μὲν ἐκ τίνων
							πιθανῶν ἕκαστος <br class="lb"/>τῶν διαφωνούντων ὁρμᾶται, διακρίνῃ δ’ ἐφεξῆς ὅστις ἄμεινον
							<br class="lb"/>αὐτῶν ἢ χεῖρον γινώσκει, κατατρίψει μὲν οὐκ ὀλίγον <br class="lb"/>χρόνον, ὀνήσεται δ’ οὐδὲν
							εἰς τὴν τέχνην. οὕτως δὲ καὶ <br class="lb"/>ὅστις μὲν οἶδε προγνῶναι κατὰ τὴν εἰκοστὴν ἑβδόμην
							λυθησόμενον 
<a class="pb" href="#pb253" id="pb253">[p. 253]</a>
 τὸ νόσημα, μὴ δύναται δ’ ἀποφαίνεσθαι πότερον <br class="lb"/>ὀξὺ
							κλητέον ἢ χρόνιον ἢ παρυηξημένον ὀξὺ ἢ ἐκ μεταπτώσεως <br class="lb"/>ὀξὺ, βέβλαπταί τι πρὸς τὴν
							τέχνην οὐδὲ οὗτος <br class="lb"/>οὐδέν. ἄριστον μὲν γάρ ἐστιν ἐν ταῖς κατὰ χρόνον διαφοραῖς
							<br class="lb"/>τῶν νοσημάτων τοσοῦτον αὐτῶν ὑπολαμβάνειν εἶναι <br class="lb"/>τὸν ἀριθμὸν, ὅσος περ καὶ
							τῶν κρινουσῶν περιόδων, ὡς εἶναι <br class="lb"/>τὸν μὲν ὀλιγοχρονιώτατον ἐν τῇ πρώτῃ τετράδι
							περιγραφόμενον, <br class="lb"/>ἐφεξῆς δὲ τούτῳ τὸν κατὰ τὴν δευτέραν, εἶθ’ <br class="lb"/>ἑξῆς τὸν κατὰ
							τὴν τρίτην, εἶτα τὸν κατὰ τὴν τετάρτην καὶ <br class="lb"/>μετὰ τοῦτον τὸν κατὰ πέμπτην, ἐφεξῆς
							δὲ τούτῳ τὸν κατὰ <br class="lb"/>τὴν ἕκτην, ἥτις εἰς τὴν εἰκοστὴν ἡμέραν ἀφικνεῖται. μετὰ
							<br class="lb"/>δὲ ταύτην ἐκλύεσθαι μὲν τὰς τετράδας, ἑβδομαδικὰς δὲ γίνεσθαι <br class="lb"/>κρίσεις. εἶτα
							καὶ ταύτας ἐκλύεσθαι τοῦ χρόνου <br class="lb"/>προϊόντος, ὡς δι’ εἴκοσιν ἡμερῶν τὰς λύσεις τῶν
							νοσημάτων <br class="lb"/>ἀποτελεῖσθαι καὶ μετὰ ταῦτα εἰς ἀριθμὸν μεταβαίνειν <br class="lb"/>μηνῶν. δύο γὰρ
							προθεσμίαι χρόνων εἰσὶ τοῖς νοσήμασιν, <br class="lb"/>ὡς τὰ μὲν ὀξέα, τὰ δὲ χρόνια λέγεσθαι.
							ἀλλ’ ἕνεκα σαφοῦς <br class="lb"/>διδασκαλίας πολλάκις οὕτως ὀνομάζομεν, εἶθ’ ὑπὸ τῶν πραγμάτων
							<br class="lb"/>αὐτῶν ἀναγκαζόμεθα μεταξὺ πάλιν αὐτῶν ἕτερα ﻿
<a class="pb" href="#pb254" id="pb254">[p. 254]</a>
 τιθέναι τὰ ἐκ
							μεταπτώσεως ὀξέα καὶ ποιεῖν τρεῖς τὰς πάσας <br class="lb"/>διαφορὰς, αὖθις δὲ τούτων ἑκάστην
							τέμνειν, οἷον εὐθὺς <br class="lb"/>ἐπὶ πρώτων τῶν ὀξέων τὸ μὲν ἁπλῶς ὀξὺ, τὸ δὲ κάτοξυ <br class="lb"/>πρὸς
							αὐτοῦ τοῦ Ἱπποκράτους ὠνόμασται, κάτοξυ μὲν τὸ <br class="lb"/>τῆς ἑβδόμης ἡμέρας οὐκ ἐξωτέρω
							προϊὸν, ἀλλ’ ἤτοι κατ’ <br class="lb"/>αὐτὴν ἢ καὶ πρωϊαίτερον κρινόμενον, ὀξὺ δὲ τὸ μέχρι τῆς
							<br class="lb"/>τεσσαρεσκαιδεκάτης ἐκτεινόμενον. εἶτα καὶ τούτῳ πάλιν <br class="lb"/>αὐτῷ βραχύ τι
							προστιθέμενον ὁρῶντες ἀπορούμεθα, προσηγορίαν <br class="lb"/>ἰδίαν οὐκ ἔχοντες θέσθαι τῷ κατὰ
							τὴν ἑπτακαιδεκάτην <br class="lb"/>ἡμέραν κρινομένῳ νοσήματι, καθάπερ οὐδὲ τῷ κατὰ <br class="lb"/>τὴν
							εἰκοστὴν τῆς καλουμένης σωρειτικῆς ἀπορίας κατὰ τὸ <br class="lb"/>πρᾶγμα φαινομένης, ὥστ’ ἐνίοτε
							πιθανὸν ἡμῖν δοκεῖ τὴν <br class="lb"/>εἰκοστὴν ἡμέραν ὅρον θέσθαι τῶν ὀξέων, οὐ τὴν
							τεσσαρεσκαιδεκάτην <br class="lb"/>οὔσης καὶ ἄλλης οὐ σμικρᾶς ἀπορίας κατὰ τὸ <br class="lb"/>πρᾶγμα. τὸ γὰρ
							ὀξὺ νόσημα μετὰ μεγέθους τινὸς νοεῖται <br class="lb"/>καὶ συνεχείας πυρετοῦ. τὸ γάρ τοι μὴ
							τοιοῦτον εἴ γε καὶ <br class="lb"/>περὶ τὴν τεσσαρεσκαιδεκάτην ἡμέραν ἢ καὶ θᾶττον λυθείη, 
<a class="pb" href="#pb255" id="pb255">[p. 255]</a>
 τῆς αὐτῆς προσηγορίας οὐκ ἀξιοῦμεν. αὗται μὲν οὖν αἱ <br class="lb"/>διαφοραὶ καὶ
							τοσαῦται περὶ τῶν ὀξέων νοσημάτων εἰσὶ τῆς <br class="lb"/>προθεσμίας, ἄλλαι δὲ περὶ τῶν μετὰ τὴν
							εἰκοστὴν ἡμέραν <br class="lb"/>κρισίμων, εἰς πλάτος ἱκανὸν ἐκτεταμένων. κἀκείνων δ’ εὔλογον
							<br class="lb"/>οἶμαι τὰ μὲν ἄχρι τῆς τεσσαρακοστῆς ἡμέρας προϊόντα <br class="lb"/>κατά τινα διαφορὰν ἰδίαν
							τίθεσθαι, τὰ δὲ ἀπὸ τούτων <br class="lb"/>ἄχρι μηνῶν ἑπτὰ κατ’ ἄλλην διαφοράν. ὥσπερ γε καὶ
							<br class="lb"/>τὰ ἐνιαύσια κατ’ ἄλλην αὖ πάλιν καὶ ταῦτα· καὶ <span class="milestone">157</span>
							<br class="lb"/>πρός γε τούτοις ἔτι τὰς συναριθμήσεις ἐτῶν οὐ μηνῶν <br class="lb"/>ἔχοντα, ὅπερ οὖν ἀεὶ
							λέγω τὰ μὲν τοιαῦτα παραλειπτέον <br class="lb"/>ἐστὶν, ἀσκητέον δὲ αὐτὸν ἱκανὸν εἶναι
							προγινώσκειν, ὁπότε <br class="lb"/>λυθήσεται τὸ νόσημα. <span class="milestone">670</span>φαίνεται γοῦν ὁ Ἱπποκράτης <br class="lb"/>ἐφ’ ἑνὸς εἴδους νοσήματος, ὃ καλεῖν εἴωθεν ἐμπύημα,
							τισὶ <br class="lb"/>μὲν αὐτῶν τὴν εἰκοστὴν ἡμέραν ὅρον τῆς ῥήξεως τιθέμενος, <br class="lb"/>ἐνίοις δὲ τὴν
							τριακοστὴν ἢ τεσσαρακοστὴν ἢ ἑξηκοστήν· <br class="lb"/>ἐπιτρέψας οὖν τὰς προσηγορίας ἑτέροις ἐπ’
							αὐτῶν τίθεσθαι <br class="lb"/>τοῖς περὶ τὰ τοιαῦτα δεινοῖς αὐτὸς σπούδαζε προγινώσκειν <br class="lb"/>εἰς
							ἥντινα τῶν προειρημένων ἡμερῶν ἡ προθεσμία τῆς 
<a class="pb" href="#pb256" id="pb256">[p. 256]</a>
 ῥήξεως ἀφίξεται. τοῦτο δὲ
							εὑρήσεις διὰ δυοῖν ὥσπερ ὀργάνων <br class="lb"/>ἐμπειρίας τε καὶ λόγου, τῆς μὲν ἐμπειρίας ἓν καὶ
							<br class="lb"/>δεύτερον ἐμπύημα διδαξάσης ἐῤῥωγὸς, ἑκάτερον ἰδίᾳ προθεσμίᾳ <br class="lb"/>τοῦ λόγου δὲ
							γινώσκοντος τήν τε τῆς ὕλης τῶν ἐμπυημάτων <br class="lb"/>οὐσίαν, τό τε δραστικὸν αἴτιον αὐτῆς,
							τά τε <br class="lb"/>τούτῳ συνεργοῦντα. θεασάμενος γάρ τις τὸ πρῶτον ἐμπύημα <br class="lb"/>κατὰ τὴν
							τεσσαρακοστὴν ἡμέραν, εἰ τύχοι, ῥαγὲν, ὑπὸ <br class="lb"/>τοῦ τοιοῦδε χυμοῦ γεγονὸς, οἷον ὅτι
							μετρίως ψυχροῦ καὶ <br class="lb"/>καθ’ ὥραν ὡσαύτως μετρίως ψυχρὰν, ἡλικίαν τε καὶ χώραν
							<br class="lb"/>καὶ φύσιν ὅλου τοῦ σώματος καὶ τοῦ πεπονθότος μορίου <br class="lb"/>καὶ πάλιν ἕτερον
							θεασάμενος ἑξηκοσταῖον διεῤῥωγὸς, ἐπὶ <br class="lb"/>ψυχροτέροις ἅπασι τοῖς προειρημένοις, εἶτ’
							εἰ οὕτως ἔτυχεν <br class="lb"/>εἰκοσταῖον ἐπὶ θερμοτέροις. ἐκ τούτων ὁρμώμενος ἱκανὸς <br class="lb"/>ἔσται
							περὶ τῶν ἄλλων ἐμπυημάτων στοχάζεσθαι, σκοποῖς <br class="lb"/>μὲν χρώμενος τοῖς ἐμπείρως
							ὁραθεῖσι, παραβάλλων δὲ ἐκείνοις <br class="lb"/>τὰ νῦν γενόμενα κατὰ θερμότητα καὶ ψύξιν αὐτῶν
							τε <br class="lb"/>τῶν μεταβαλλομένων χυμῶν καὶ τῆς ἀλλοιούσης αὐτοὺς αἰτίας <br class="lb"/>δραστικῆς, ἥτις
							ἐστὶ τὸ ἔμφυτον θερμὸν, ὅσα τ’ ἄλλα 
<a class="pb" href="#pb257" id="pb257">[p. 257]</a>
 ταύτῃ συνεργεῖ κατὰ χώραν καὶ ὥραν
							καὶ κατάστασιν. αὐτῆς <br class="lb"/>δὲ τῆς δραστικῆς αἰτίας τὸ μέγεθος ἔκ τε τῆς ἡλικίας
							<br class="lb"/>τεκμαιρόμενος ἔτι τε τῆς ἰδίας φύσεως αὐτοῦ καὶ τοῦ μορίου <br class="lb"/>καθ’ ὃ συνέβη τὴν
							ἐκπύησιν γίνεσθαι καὶ τῶν ἄλλων <br class="lb"/>σημείων, ὅσα ῥώμην τε καὶ ἀῤῥωστίαν ἐνδείκνυται
							τῆς κατὰ <br class="lb"/>τὰς ἀρτηρίας τε καὶ φλέβας δυνάμεως. ὁ γὰρ μηδὲν τούτων
							<br class="lb"/>ἐπιστάμενος, ἀλλὰ περιμένων ἐκ παρατηρήσεως διδαχθῆναι <br class="lb"/>περὶ πάντων τῶν
							ἐμπυημάτων ἐτῶν εἰς τοῦτο χιλίων <br class="lb"/>χρόνος οὐκ ἐξαρκέσει, ὥσπερ αὖ πάλιν ὁ πρὸς τὴν
							<br class="lb"/>ἔμφυτον ἀποβλέπων θερμασίαν ὁπόση τις ἐστι καὶ ταύτῃ <br class="lb"/>παραβάλλων τὴν φύσιν
							τῶν πεφθησομένων χυμῶν ὁδὸν ἔχει <br class="lb"/>τῆς εὑρέσεως οὗ ζητῶν τυγχάνει πράγματος. οὗτος
							οὖν <br class="lb"/>ἐστιν ὁ δυνάμενος ἐξ ὧν οἶδε καὶ περὶ ὧν οὐκ οἶδε τεκμαίρεσθαι <br class="lb"/>τεχνικῶς.
							οὗτος ἐρεῖ μόνος ὡς περὶ μὲν τὴν εἰκοστὴν <br class="lb"/>ἡμέραν ἐκπυήσει τόδε τι, περὶ δὲ τὴν
							τριακοστὴν τόδε <br class="lb"/>τι καὶ ἐπὶ τῶν ἄλλων ὁμοίως οὐδὲν ἔτι προστιθέναι δεόμενος,
							<br class="lb"/>εἴτ’ ὀξὺ χρὴ καλεῖν εἴτε χρόνιον εἴτ’ ἐκ μεταπτώσεως 
<a class="pb" href="#pb258" id="pb258">[p. 258]</a>
 ὀξὺ τὸ νόσημα.
							ταῦτα γὰρ ἔργον ἐστὶ διακρίνειν, οὐκ <br class="lb"/>ἰατρῶν νὴ Δία περὶ τὰ τῆς τέχνης ἔργα
							σπευδόντων, ἀλλὰ <br class="lb"/>σοφιστῶν λόγοις σχολαζόντων, καὶ διὰ τοῦτο περὶ μὲν τῶν
							<br class="lb"/>τοιούτων προβλημάτων ἐφ’ ὑψηλοῦ θρόνου καθήμενοι σεμνῶς <br class="lb"/>πάνυ καταντλοῦσι
							λόγοις οἱ πολλοὶ τοὺς μαθητάς. <br class="lb"/>ὁποῖον δέ τι γενήσεται τῷ κάμνοντι μᾶλλον αὐτοὺς
							λέληθεν <br class="lb"/>ἢ τῆς θαλάττης χοαί. ἕτεροι δ’ ἔμπαλιν ἱκανοὶ μέν εἰσι <br class="lb"/>καὶ διαγνῶναι
							τὰ νοσήματα καὶ προγνῶναι τὰ γενησόμενα, <br class="lb"/>λέγειν δ’ οὐδὲν ἔχουσιν εἰς τὰ λογικὰ
							ζητήματα, κἀκ ταύτης <br class="lb"/>τῆς αἰτίας ἄλλοι μὲν ἰατροὶ νομίζονται παρὰ τοῖς ἀνθρώποις,
							<br class="lb"/>ἕτεροι δὲ σοφισταὶ καὶ λογιατροί· καλοῦσι γὰρ αὐτοὺς <br class="lb"/>οὕτως· κἂν θεάσωνταί
							τινα βιβλίον ἀναγινώσκοντα καὶ <br class="lb"/>λόγῳ χρώμενον εἰς ἑρμηνείαν τῶν χρησίμων φαρμάκων,
							<br class="lb"/>ὑποπτεύουσι τοῦτον ἐκ τῶν λογιατρῶν εἶναι. </p>
                  </section>
                  <section id="body-1-3-11" class="div textpart chapter level4">
                    <blockquote class="quote lemma"><span class="milestone">671</span>Κεφαλῆς δὲ ὀδύναι ἰσχυραί τε καὶ ξυνεχέες ξὺν
							πυρετῷ <br class="lb"/>ἢν μέν τι τῶν θανατωδέων σημείων προσγίγνοιτο, ὀλέθριον ﻿
<a class="pb" href="#pb259" id="pb259">[p. 259]</a>

							κάρτα· εἰ δὲ ἄτερ τῶν τοιούτων σημείων ἡ ὀδύνη ὑπερβάλλοι <br class="lb"/>εἴκοσιν ἡμέρας, ὅ τε
							πυρετὸς ἔχοι, ὑποσκέπτεσθαι <br class="lb"/>χρὴ αἵματος ῥῆξιν διὰ ῥινῶν ἢ ἄλλην τινὰ ἀπόστασιν ἐς
							<br class="lb"/>τὰ κάτω χωρία. ἔστ’ ἂν δὲ καὶ ἡ ὀδύνη ᾖ νεαρὰ, προσδέχεσθαι <br class="lb"/>χρὴ ὡσαύτως
							αἵματος ῥῆξιν διὰ ῥινῶν ἢ ἐκπύησιν, <br class="lb"/>ἄλλως τε κἂν ὀδύνη περὶ τοὺς κροτάφους τε καὶ
							<br class="lb"/>τὸ μέτωπον ᾖ.</blockquote>
                    <p class="p autofirst">Ἀτακτότερον ἡρμήνευται χρησιμώτατον εἰς πρόγνωσιν <br class="lb"/>ὂν πρᾶγμα. κατὰ τάξιν δ’ ἂν
							οὕτως ῥηθείη. κεφαλῆς δὲ <br class="lb"/>ὀδύναι ἰσχυραί τε καὶ συνεχεῖς σὺν πυρετῷ εἰ μέν τι τῶν
							<br class="lb"/>θανατωδῶν σημείων προσγένηται, τελέως ὀλέθριον· εἰ δ’ ἐξ <br class="lb"/>ὧν ἔμαθες ἐλπίζοις
							τι περὶ τοῦ νοσοῦντος ὡς σωθησομένου, <br class="lb"/>κατ’ ἀρχὰς μὲν ἄχρι τῆς ἑβδόμης ἡμέρας
							αἱμοῤῥαγίαν <br class="lb"/>διὰ ῥινῶν προσδέχου, προελθόντος δὲ τοῦ χρόνου καὶ τοῦτο <br class="lb"/>μὲν
							ἔτι. πῦον δ’ ἂν ἔλθῃ διὰ ῥινῶν ἢ δι’ ὤτων ἐπὶ σωτηρίᾳ <br class="lb"/>τοῦ κάμνοντος. εἰ δὲ ἄχρι
							τῶν εἴκοσι ἡμερῶν ἐκταθείη 
<a class="pb" href="#pb260" id="pb260">[p. 260]</a>
 τὸ σύμπτωμα τῆς κεφαλαλγίας, ἔτι καὶ τότε τὴν
							αἱμοῤῥαγίαν <br class="lb"/>σπανιωτέραν ἔλπιζε, μᾶλλον δὲ ἐκπύησιν ἢ ἀπόστασιν <br class="lb"/>εἰς τὰ κάτω
							χωρία προσδέχου. κατ’ ἐκεῖνον δὲ τὸν <br class="lb"/>χρόνον, καθ’ ὃν ἂν τὴν αἱμοῤῥαγίαν ἐλπίσῃς,
							αὐξήσει σου <br class="lb"/>τὴν ἐλπίδα κατὰ τοὺς κροτάφους τε καὶ τὸ μέτωπον ὀδύνη <br class="lb"/>σφοδρὰ
							παραμένουσα. </p>
                  </section>
                  <section id="body-1-3-12" class="div textpart chapter level4">
                    <blockquote class="quote lemma">Μᾶλλον δὲ χρὴ προσδέχεσθαι τοῦ αἵματος μὲν τὴν ῥῆξιν
							<br class="lb"/>τοῖσι νεωτέροισι πεντεκαιτριήκοντα ἐτέων, τοῖσι δὲ γεραιτέροισι <br class="lb"/>τὴν
							ἐκπύησιν.</blockquote>
                    <p class="p autofirst">Ἀπὸ τῆς ἡλικίας ὁ διορισμὸς εἰς τὸ μᾶλλον ἐλπίζειν <br class="lb"/>διὰ ῥινῶν αἱμοῤῥαγίαν. ἡ δ’
							αἰτία πρόδηλος εἰρημένη πολλάκις, <br class="lb"/>ὡς ἡ μέχρι πέντε καὶ τριάκοντα ἐτῶν ἡλικία
							πλεῖστον <br class="lb"/>αἷμα γεννᾷ. πρόσεστι δὲ καὶ τοῦτο καὶ τὸ θερμότερόν <br class="lb"/>τε καὶ
							χολωδέστερον εἶναι ἐν ταύτῃ τῇ ἡλικίᾳ τὸ αἷμα. <br class="lb"/>λέλεκται δὲ καὶ πρόσθεν εἰς τὰς
							ὑπὸ τῆς φύσεως γενομένας 
<a class="pb" href="#pb261" id="pb261">[p. 261]</a>
 αἱμοῤῥαγίας τὸ τοιοῦτον ἐπιτήδειον ὑπάρχειν·
							ἐπὶ δὲ <br class="lb"/>τῶν γεραιτέρων τῶν περαιτέρω τῶν τριάκοντα καὶ πέντε <br class="lb"/>ἐτῶν μᾶλλον
							προσδοκῆσαι τὴν ἐκπύησιν. </p>
                  </section>
                  <section id="body-1-3-13" class="div textpart chapter level4">
                    <blockquote class="quote lemma">Ὠτὸς δὲ ὀξείη ὀδύνη ξὺν πυρετῷ ξυνεχεῖ τε καὶ ἰσχυρῷ
							<br class="lb"/>δεινόν. κίνδυνος γὰρ παραφρονῆσαι τὸν ἄνθρωπον καὶ <br class="lb"/>ἀπολέσθαι. ὡς οὖν τουτέου
							τοῦ τρόπου σφαλεροῦ ἐόντος <br class="lb"/>ταχέως δεῖ προσέχειν τὸν νόον καὶ τοῖσιν ἄλλοισι
							σημείοισι <br class="lb"/>πᾶσιν ἀπὸ τῆς πρώτης ἡμέρης.</blockquote>
                    <p class="p autofirst"><span class="milestone">672</span><span class="milestone">158</span>Οὐδέποτε γίνεται ὀδύνη σφοδρὰ ἐπὶ <br class="lb"/>τῶν
							φαινομένων τούτων ὤτων, οὔτ’ εἰ καὶ γένοιτο κίνδυνος <br class="lb"/>ἀκολουθήσει, μήτ’ αὐτοῦ τι
							τοῦ μορίου κύριον ἔχοντος μήτε <br class="lb"/>κυρίῳ τινὶ συνεχοῦς ὄντος. ἀλλ’ εἰώθασιν ὠταλγίας
							ὀνομάζειν, <br class="lb"/>ὅταν ἐν τῷ βάθει κατὰ τὸν ἀκουστικὸν πόρον ἡ <br class="lb"/>τῆς ὀδύνης αἴσθησις
							γένηται. τηνικαῦτα γὰρ αὐτὸ πάσχει <br class="lb"/>τὸ ἀκουστικὸν ὀνομαζόμενον νεῦρον, οὐ διὰ
							μακροῦ συνάπτον 
<a class="pb" href="#pb262" id="pb262">[p. 262]</a>
 τῷ ἐγκεφάλῳ. εἰκότως οὖν ἀπόλλυνται πολλοὶ κατὰ <br class="lb"/>τὰς
							σφοδρὰς ὠταλγίας εἰς συμπάθειαν ἐρχομένου τοῦ ἐγκεφάλου, <br class="lb"/>διὸ καὶ παραφρονοῦσι τῶν
							καμνόντων ἔνιοι καὶ μέντοι <br class="lb"/>καὶ ἀποθνήσκουσιν αὐτῶν τινες ἐξαίφνης ὃν τρόπον οἱ
							<br class="lb"/>ἀπόπληκτοι, ὅταν ἐπὶ τὸν ἐγκέφαλον ἀφίκηται ἀθρόως τὸ <br class="lb"/>τὴν ὠταλγίαν
							ἐργαζόμενον ῥεῦμα. </p>
                  </section>
                  <section id="body-1-3-14" class="div textpart chapter level4">
                    <blockquote class="quote lemma">Ἀπόλλυνται δὲ οἱ μὲν νεώτεροι τῶν ἀνθρώπων ἑβδομαῖοι
							<br class="lb"/>καὶ ἔτι θᾶσσον ὑπὸ τοῦ νουσήματος τουτέου, οἱ δὲ γεραίτεροι <br class="lb"/>πολλῷ
							βραδύτερον. οἵ τε γὰρ πυρετοὶ καὶ αἱ <br class="lb"/>παραφροσύναι ἧσσον αὐτέοισιν ἐπιγίγνονται
							καὶ τὰ ὦτα <br class="lb"/>διὰ τοῦτο φθάνει ἐκπυΐσκεσθαι. ἀλλὰ ταύτῃσι μὲν τῇσιν <br class="lb"/>ἡλικίῃσιν
							ὑποστροφαὶ τοῦ νοσήματος ἐπιγινόμεναι ἀποκτείνουσι <br class="lb"/>τοὺς πλείστους. οἱ δὲ νεώτεροι
							πρὶν ἐκπυῆσαι <br class="lb"/>τὸ οὖς ἀπόλλυνται. ἐπήν γε ῥυῇ τὸ πῦον λευκὸν ἐκ τοῦ <br class="lb"/>ὠτὸς,
							ἐλπὶς περιγενέσθαι τῷ νέῳ, ἤν τι καὶ ἄλλο χρηστὸν <br class="lb"/>αὐτέῳ ἐπιγένηται
							σημεῖον.</blockquote>
                    <a class="pb" href="#pb263" id="pb263">[p. 263]</a>
                    <p class="p autofirst">Τοῖς νέοις τῶν ἀνθρώπων οἴ τε πυρετοὶ καὶ αἱ παραφροσύναι <br class="lb"/>μᾶλλον γίνονται διὰ τὸ
							χολῶδες καὶ θερμὸν τῆς <br class="lb"/>κράσεως. εἰκότως οὖν ἀπόλλυνται θᾶσσον ἢ ἐκπυΐσκονται
							<br class="lb"/>τὰ ὦτα. τοῖς δὲ πρεσβύταις ὅσον μὲν ἐπὶ τούτοις ἧττον <br class="lb"/>ὑπάρχει κινδυνεύειν.
							καὶ ὑποστροφαὶ δὲ αὐτοῖς γίνονται τῶν <br class="lb"/>παθημάτων, ὅτι μὴ τελέως ἐκπέττεται διὰ τὴν
							ψυχρότητα <br class="lb"/>τῆς κράσεως ὁ τὴν ὀδύνην ἐργαζόμενος χυμός. τὰ δ’ ἄλλα <br class="lb"/>τῆς ῥήσεως
							ἱκανῶς ἐστι σαφῆ. </p>
                  </section>
                  <section id="body-1-3-15" class="div textpart chapter level4">
                    <blockquote class="quote lemma">Φάρυγξ δὲ ἑλκουμένη σὺν πυρετῷ δεινὸν, ἀλλ’ ἤν τι καὶ
							<br class="lb"/>ἄλλο σημεῖον ἐπιγένηται τῶν προκεκριμένων πονηρῶν εἶναι <br class="lb"/>προλέγειν, ὡς ἐν
							κινδύνῳ ἐόντος τοῦ ἀνθρώπου.</blockquote>
                    <p class="p autofirst">Ἡ ἑλκουμένη φάρυγξ σημεῖόν ἐστι κακοχυμίας διαβρωτικῆς. <br class="lb"/>αἴτιον δὲ δυσκολίας οὐ
							σμικρᾶς διὰ τὸ μετὰ <br class="lb"/>πόνου καταπίνειν. ἐπιβλέπειν οὖν χρὴ καὶ τὰ ἄλλα σημεῖα
							<br class="lb"/>πρὸς ἀκριβεστέραν γνῶσιν τοῦ γενησομένου. κοινὸν δὲ ἐπὶ ﻿
<a class="pb" href="#pb264" id="pb264">[p. 264]</a>
 πάντων
							ἔστω σοι παράγγελμα, μάλιστα δ’ ἐπὶ τῶν μήτ’ <br class="lb"/>ἀκριβῶς ἀρίστων μήτε χειρίστων. ἐφ’
							ὧν καὶ αὐτὸς ὁ Ἱπποκράτης <br class="lb"/>εἴωθεν ἀξιοῦν συνεπισκέπτεσθαι καὶ τἄλλα σημεῖα. </p>
                  </section>
                  <section id="body-1-3-16" class="div textpart chapter level4">
                    <blockquote class="quote lemma"><span class="milestone">673</span>Αἱ δὲ κυνάγχαι δεινόταται μέν εἰσι καὶ τάχιστα
							<br class="lb"/>ἀναιροῦσιν, ὁκόσαι μήτ’ ἐν τῇ φάρυγγι μηδὲν ἔκδηλον <br class="lb"/>ποιέουσι μήτ’ ἐν τῷ
							αὐχένι, πλεῖστον δὲ πόνον παρέχουσι <br class="lb"/>καὶ ὀρθόπνοιαν. αὗται γὰρ καὶ αὐθημερὸν
							ἀποπνίγουσι <br class="lb"/>καὶ δευτεραῖαι καὶ τριταῖαι καὶ τεταρταῖαι.</blockquote>
                    <p class="p autofirst">Ὅτι φάρυγγα τὴν προκειμένην χώραν στομάχου τε καὶ <br class="lb"/>λάρυγγος ὀνομάζει δῆλόν ἐστι
							κἀξ ὧν νῦν ἔγραψεν, ἐκείνας <br class="lb"/>τὰς κυνάγχας δεινοτάτας εἶναι λέγων, ὅσαι μήτ’ ἐν τῇ
							φάρυγγι <br class="lb"/>μήτε κατὰ τὸν αὐχένα διάθεσίν τινα παρὰ φύσιν <br class="lb"/>ἐνδείκνυνται, κατὰ
							χροιάν τε καὶ θερμότητα καὶ ὄγκον. <br class="lb"/>αὐχένα μὲν γὰρ τὸν τράχηλον λέγει, φάρυγγα δὲ
							τὴν ἐν 
<a class="pb" href="#pb265" id="pb265">[p. 265]</a>
 τῷ διανοῖξαι τὸ στόμα καὶ πιλῆσαι τὴν γλῶσσαν κάτω
							<br class="lb"/>φαινομένην εὐρυχωρίαν, ἐν ᾗ τὰ δύο στόματά ἐστι, τό τε <br class="lb"/>τοῦ στομάχου καὶ τὸ
							τοῦ λάρυγγος. ὅταν οὖν ἐν μηδετέρῳ <br class="lb"/>τούτων ἐπίδηλον ᾖ τι παρὰ τὸ κατὰ φύσιν,
							ἡγεῖσθαι χρὴ <br class="lb"/>τῶν ἔνδον τοῦ λάρυγγος σωμάτων εἶναι φλεγμονὴν, ἐφ’ ᾗ
							<br class="lb"/>πνίγονται. στενῆς δ’ οὔσης φύσει τῆς ὁδοῦ τοῦ πνεύματος <br class="lb"/>ἀναγκαῖόν ἐστι
							πνίγεσθαι κλειομένης αὐτῆς τελέως διὰ <br class="lb"/>τὴν φλεγμονὴν τῶν περιεχόντων σωμάτων.
							ἀναγκάζονται <br class="lb"/>τοιγαροῦν ὀρθοῦντες τὸν τράχηλον ἀναπνεῖν ὑπὲρ τοῦ διοῖξαι <br class="lb"/>κἂν
							ἐπὶ βραχὺ τὸν πόρον. αἱ γὰρ ὑπτίαι κατακλίσεις <br class="lb"/>ἀποκλείουσιν ἐσχάτως αὐτὸν
							καταπιπτόντων μᾶλλον τῶν <br class="lb"/>πρόσω σωμάτων, ὡς ἐπὶ τοὺς τοῦ τραχήλου σπονδύλους.
							<br class="lb"/>διά τε οὖν τοῦτο καὶ ὅτι φλεγμαίνουσιν οἱ κατὰ τὸν λάρυγγα <br class="lb"/>μύες εἰκότως
							ὀδυνῶνται. </p>
                  </section>
                  <section id="body-1-3-17" class="div textpart chapter level4">
                    <blockquote class="quote lemma">Ὁκόσαι δὲ τὰ μὲν ἄλλα παραπλησίως πόνον παρέχουσιν,
							<br class="lb"/>ἐπαίρονται δὲ καὶ ἐν τῇ φάρυγγι ἐρυθήματα ποιέουσιν, 
<a class="pb" href="#pb266" id="pb266">[p. 266]</a>
 ὀλέθριαι μὲν
							κάρτα, χρονιώτεραι δὲ μᾶλλον τῶν πρόσθεν, <br class="lb"/>ἢν τὸ ἐρύθημα μέγα γένηται.</blockquote>
                    <p class="p autofirst">Δευτέρας διαφορᾶς μέμνηται κυνάγχης, ἐν ᾗ συνεπαίρεται <br class="lb"/>μὲν τὰ κατὰ τὸν αὐχένα
							καὶ ἡ φάρυγξ ἐρυθραίνεται. <br class="lb"/>πονοῦσι δ’ ὁμοίως τοῖς προειρημένοις, οὐ μὴν ὀρθόπνοιά
							<br class="lb"/>τις αὐτοῖς ἐστιν, ὅπερ ἐστὶν οὐ δυσπνοοῦσι σφοδρῶς, ὅτι <br class="lb"/>μηδὲ φλεγμαίνουσιν
							ἰσχυρῶς οἱ κατὰ τὸν λάρυγγα μύες. <br class="lb"/>εἰκότως οὖν αὐτὰς ὀλεθρίους εἶναί φησιν, οὐ μὴν
							ὁμοίως <br class="lb"/>ταῖς πρὸ αὐτῶν ἀναιρεῖν ὀξύταται. </p>
                  </section>
                  <section id="body-1-3-18" class="div textpart chapter level4">
                    <blockquote class="quote lemma"><span class="milestone">674</span>Ὁκόσοισι δὲ ξυνεξαιρεθῇ ἡ φάρυγξ καὶ ὁ αὐχὴν,
							<br class="lb"/>αὗται χρονιώτεραι καὶ μάλιστα ἐξ αὐτέων περιφεύγουσιν, <br class="lb"/>ἢν ὅ τε αὐχὴν καὶ τὸ
							στῆθος ἐρύθημα ἔχῃ καὶ μὴ παλινδρομέῃ <br class="lb"/>τὸ ἐρυσίπελας εἴσω.</blockquote>
                    <a class="pb" href="#pb267" id="pb267">[p. 267]</a>
                    <p class="p autofirst">Τρίτην ταύτην διαφορὰν ἑρμηνεύει κυνάγχης, ἣν ἔνιοι <br class="lb"/>διὰ τοῦ σ γράμματος
							ὀνομάζουσι συνάγχην, οὐ διὰ τοῦ κ <br class="lb"/>κυνάγχην. ἐφ’ ᾗ γὰρ ἰσχυρῶς μὲν πνίγονται,
							φαίνεται δ’ <br class="lb"/>οὐδὲν οὔτε φλεγμονῶδες οὔτ’ ἐρυσιπελατῶδες ἤτοι κατὰ <br class="lb"/>τὸν
							τράχηλον ἢ τὴν φάρυγγα, κυνάγχην διὰ τοῦ κ τὴν τοιαύτην <br class="lb"/>διάθεσιν ὀνομάζουσιν.
							ἀλλ’ ὅπερ ἀεὶ λέγω φαίνεται καὶ <br class="lb"/>ὁ Ἱπποκράτης ποιῶν, οὐ μικρολογούμενος ἐν
							ὀνόμασιν, ὡς <br class="lb"/>δ’ ἂν ἐπέλθοι καλῶν. ἀμέλει καὶ γέγραπται <span class="milestone">159</span>κατά <br class="lb"/>τινα τῶν παλαιῶν ἀντιγράφων ἡ ἀρχὴ τῆς ῥήσεως διὰ <br class="lb"/>τοῦ σ
							γράμματος, αἱ δὲ συνάγχαι, ᾧ καὶ δῆλον ὡς οὐδὲν <br class="lb"/>ὠφελεῖ τὸ περὶ τοῦ κ καὶ σ
							διαφέρεσθαι, καθάπερ οἱ νεώτεροι <br class="lb"/>πράττουσι τῶν ἰατρῶν. ὅπου γὰρ ὁμολογεῖται τὸ
							<br class="lb"/>πρᾶγμα, σκαιόν ἐστι τὸ περὶ τῶν ὀνομάτων ἐρίζειν. ὡμολόγηται <br class="lb"/>δὲ τὸ πρᾶγμα
							τοῖς γινώσκουσι τὰ τῆς τέχνης ἔργα. <br class="lb"/>τῶν γὰρ ἰσχυρῶς πνιγομένων ὡς ἀνακαθίζειν
							ἀναγκάζεσθαι <br class="lb"/>χείριστα διάγουσιν οἱ σφοδρῶς μὲν ὀδυνώμενοι, μηδὲν δὲ <br class="lb"/>ἔχοντες
							ἐν τῷ τραχήλῳ καὶ τῇ φάρυγγι σύμπτωμα. τούτων 
<a class="pb" href="#pb268" id="pb268">[p. 268]</a>
 δ’ ἐφεξῆς οἱ μὴ
							δυσπνοοῦντες μὲν, ὀδυνώμενοι δὲ σφόδρα <br class="lb"/>μετὰ τοῦ συνεξῇρθαι μὲν αὐτοῖς τὸν
							τράχηλον, ἐρυθροτέραν <br class="lb"/>δὲ φαίνεσθαι τὴν φάρυγγα. τρίτοι δ’ ἐπ’ αὐτοῖς εἰσι
							<br class="lb"/>περὶ ὧν κατὰ τὴν προκειμένην ῥῆσιν ὁ Ἱπποκράτης διῆλθεν, <br class="lb"/>οἱ μήτε ὀδυνώμενοι
							σφοδρῶς μήτε δυσπνοοῦντες, ἀπαθοῦς <br class="lb"/>μὲν αὐτοῖς διαμένοντος τοῦ λάρυγγος ἤτοι δ’
							εἰς τὴν <br class="lb"/>φάρυγγα τοῦ ῥεύματος ἢ εἰς τὸν τράχηλον ἢ εἰς ἄμφω <br class="lb"/>ταῦτα τραπέντος.
							ἔσται δὲ τοὐπίπαν τὸ ῥεῦμα τοῦτο χολωδέστερον, <br class="lb"/>ὡς ἤτοι ἄντικρυς ἐρυσίπελας ἢ
							φλεγμονὴν ἐρυσιπελατώδη <br class="lb"/>ποιεῖν, ὅθεν καὶ αὐτὸς ἔφη, εἰ μὴ παλινδρομέῃ <br class="lb"/>τὸ
							ἐρυσίπελας εἴσω. φλεγματῶδες δὲ εἴ ποτ’ αὐτοῖς γένοιτο <br class="lb"/>τὸ οἴδημα, τάχιστα
							θεραπεύεται καὶ τὴν ἀρχὴν οὐδὲ τῶν <br class="lb"/>ὀξέων ἐστὶ τὸ τοιοῦτον πάθημα. τὰ δ’ ἄλλα τῆς
							ῥήσεως δῆλα. </p>
                  </section>
                  <section id="body-1-3-19" class="div textpart chapter level4">
                    <blockquote class="quote lemma">Ἢν δὲ μήτε ἐν ἡμέρῃσι κρισίμοισιν ἀφανίζηται τὸ ἐρυσίπελας
							<br class="lb"/>μήτε φύματος ξυστραφέντος ἐν τῷ ἔξω χωρίῳ ﻿
<a class="pb" href="#pb269" id="pb269">[p. 269]</a>
 μήτε πῦον ἀποβήσσῃ
							ῥηιδίως τε καὶ ἀπόνως ἔχειν δοκέει, <br class="lb"/>θάνατον σημαίνει ἢ ὑποστροφὴν τοῦ
							ἐρυθήματος.</blockquote>
                    <p class="p autofirst">Τὸ μὲν ἄνευ φύματος ἢ πτυσμάτων εὐπετῶς ἀναγομένων <br class="lb"/>ἀφανισθῆναι τὸ ἐρυσίπελας ἢ
							τὸ ἔρευθος, ἑκατέρως γὰρ <br class="lb"/>γέγραπται, πρόδηλον ὅπως ἔσται μοχθηρόν. τὸ δὲ μήτ’ ἐν
							<br class="lb"/>ἡμέρῃσι κρισίμοισι ἄξιον ἐπισκέψασθαι πότερον οὕτως ἀκουστέον <br class="lb"/>ἐστὶν ὡς ἂν ἐν
							κρισίμοις ἡμέραις ἀφανίζηται, μηδενὸς <br class="lb"/>ἐσομένου μοχθηροῦ σημείου αὐτῷ ἢ οὒ,
							ἐξηγήσαντο γὰρ <br class="lb"/>
							<span class="milestone">675</span>αὐτὸ οὕτω τινὲς, ἢ συνάψαι χρὴ τοῦτο τοῖς ἐφεξῆς
							<br class="lb"/>ὡς κἀκεῖνα βουλομένου τοῦ Ἱπποκράτους ἐν ἡμέρᾳ γίνεσθαι <br class="lb"/>κρισίμῳ χάριν τῆς
							βεβαίας πίστεως, ὅπερ ἀληθέστερόν <br class="lb"/>ἐστιν. ἐὰν γὰρ ἐν κρισίμοις ἡμέραις ἡ
							μετάστασις εἰς <br class="lb"/>τὸν πνεύμονα γένηται, παλινδρομοῦντος ἔσω τοῦ ἐρυσιπέλατος,
							<br class="lb"/>οὐ διαφορουμένου κατὰ τὴν ἐκτὸς ἐπιφάνειαν, οὐ μόνον <br class="lb"/>οὐκ ἀγαθόν ἐστι τὸ
							τοιοῦτον, ἀλλὰ καὶ μέγιστον κακὸν, <br class="lb"/>ἐκ τοῦ τῆς ἡμέρας πιστοῦ τὸ βέβαιον τῆς κακίας
							προσλαμβανόμενον. <br class="lb"/>εἰ δὲ μετὰ τοῦ φῦμα μὲν ἐκτὸς γενέσθαι, 
<a class="pb" href="#pb270" id="pb270">[p. 270]</a>
 ῥᾳδίως δ’
							ἀποβήττειν, ἀπόλλυται τὸ ἐρυσίπελας ἢ τὸ ἐρύθημα, <br class="lb"/>τηνικαῦτα θάνατον οὐκέτι
							προσδοκᾷν χρὴ τῷ κάμνοντι <br class="lb"/>γενέσθαι. </p>
                  </section>
                  <section id="body-1-3-20" class="div textpart chapter level4">
                    <blockquote class="quote lemma">Ἀσφαλέστερον δὲ τὸ οἴδημα καὶ τὸ ἐρύθημα, ὡς μάλιστα
							<br class="lb"/>ἔξω τρέπεσθαι. ἢν δὲ ἐς τὸν πνεύμονα τράπηται, παράνοιάν <br class="lb"/>τε ποιέει καὶ
							ἔμπυοι ἐξ αὐτέων τινὲς γίνονται ὡς <br class="lb"/>τὰ πολλά.</blockquote>
                    <p class="p autofirst">Καὶ ταῦτα καὶ τὰ τούτων ἐφεξῆς δῆλα τοῖς μεμνημένοις <br class="lb"/>τῶν ἔμπροσθεν. </p>
                  </section>
                  <section id="body-1-3-21" class="div textpart chapter level4">
                    <blockquote class="quote lemma">Οἱ δὲ γαργαρεῶνες ἐπικίνδυνοι καὶ ἀποτάμνεσθαι καὶ
							ἀποσχάζεσθαι <br class="lb"/>καὶ καίεσθαι, ἔστ’ ἂν ἐρυθροί τε ὦσι καὶ μεγάλοι· <br class="lb"/>καὶ γὰρ
							φλεγμοναὶ ἐπιγίνονται τουτέοισι καὶ αἱμοῤῥαγίαι. <br class="lb"/>ἀλλὰ χρὴ τὰ τοιαῦτα τοῖσιν
							ἄλλοισι μηχανήμασι <br class="lb"/>κατισχναίνειν πειρᾶσθαι ἐν τουτέῳ τῷ χρόνῳ. 
<a class="pb" href="#pb271" id="pb271">[p. 271]</a>

							ὁκόταν δὲ ἀποκριθῇ ἤδη πᾶν, ὃ δὴ σταφυλὴν καλέουσι, <br class="lb"/>καὶ γένηται τὸ μὲν ἄκρον τοῦ
							γαργαρεῶνος μεῖζόν τε καὶ <br class="lb"/>περιφερὲς, τὸ δὲ ἀνωτέρω λεπτότερον, ἐν τουτέῳ τῷ καιρῷ
							<br class="lb"/>ἀσφαλὲς διαχειρίζειν. ἄμεινον δὲ καὶ ὑποκενώσαντα τὴν <br class="lb"/>κοιλίην τῇ χειρουργίῃ
							χρέεσθαι, ἢν ὅ τε χρόνος ξυγχωρέῃ <br class="lb"/>καὶ μὴ ἀποπνίγηται ὁ ἄνθρωπος.</blockquote>
                    <p class="p autofirst">Προγνωστικῷ θεωρήματι μέμικται θεραπευτικόν τι <br class="lb"/>σμικρὸν, οὖ χωρὶς οὐχ οἶόν τε ἦν
							ἀσφαλῶς διδαχθῆναι τὸ <br class="lb"/>προγνωστικόν. τοὺς γάρ τοι γαργαρεῶνας εἰ φλεγμαίνοντας
							<br class="lb"/>ἀποτέμνοις ἢ ἀποσχάζοις, ἀκολουθήσουσιν αἱ αἱμοῤῥαγίαι <br class="lb"/>τε καὶ φλεγμοναί·
							ὅταν δ’ ἀποκριθῇ ὃ δὴ σταφυλὴν καλοῦσι <br class="lb"/>καὶ γένηται τὸ μὲν ἄκρον τοῦ γαργαρεῶνος
							μεῖζόν <br class="lb"/>τε καὶ περιφερὲς, τὸ δ’ ἄνω λεπτότερον, ἐν τούτῳ τῷ καιρῷ <br class="lb"/>ἀσφαλὲς
							διαχειρίζειν καὶ μάλιστα τῆς κοιλίας προϋπελθούσης <br class="lb"/>δαψιλῶς εἴτ’ οὖν αὐτομάτως
							εἴτε κατὰ πρόνοιαν <br class="lb"/>τοῦ ἰατροῦ. </p>
                  </section>
                  <a class="pb" href="#pb272" id="pb272">[p. 272]</a>
                  <section id="body-1-3-22" class="div textpart chapter level4">
                    <blockquote class="quote lemma">Ὁκόσοισι δ’ ἂν οἱ πυρετοὶ παύονται μήτε σημείων γινομένων
							<br class="lb"/>λυτηρίων μήτε ἐν ἡμέρῃσι κρισίμοισι, ὑποστροφὴν <br class="lb"/>προσδέχεσθαι χρὴ
							τουτέοισιν.</blockquote>
                    <p class="p autofirst"><span class="milestone">676</span>Ὅταν μηδέτερον ὦν εἶπε γένηται, τότε χρὴ
							<br class="lb"/>προσδέχεσθαι τὴν ὑποστροφὴν, οὐχ ὅταν τὸ ἕτερον μὲν αὐτῶν <br class="lb"/>γένηται, τὸ δὲ
							ἕτερον μή. τὰ γὰρ ἀλόγως ῥᾳστωνήσαντα <br class="lb"/>φιλυπόστροφα, κἂν ἐν ἡμέρῃσι κρισίμοις
							γένηται <br class="lb"/>τοῦτο. δῆλον δ’ ὅτι ταῦτ’ ἀλόγως ῥᾳστωνῆσαι λέγοιτ’ ἂν, <br class="lb"/>ὅσα μήτε
							μετὰ σημείων λυτηρίων μήτ’ ἐν κρισίμοις ἡμέραις <br class="lb"/>ἔδοξε πεπαῦσθαι. </p>
                  </section>
                  <section id="body-1-3-23" class="div textpart chapter level4">
                    <blockquote class="quote lemma">Ὅστις δ’ ἂν τῶν πυρετῶν μηκύνῃ περιεστικῶς διακειμένου
							<br class="lb"/>τοῦ ἀνθρώπου μήτε ὀδύνης ἐχούσης διὰ φλεγμονήν τινα <br class="lb"/>μήτε διὰ πρόφασιν ἄλλην
							μηδεμίην ἐμφανέα, τουτέῳ προσδέχεσθαι <br class="lb"/>ἀπόστασιν, μετ’ οἰδήματός τε καὶ ὀδύνης εἴς
							τι <br class="lb"/>τῶν ἄρθρων καὶ οὐχ ἧσσον τῶν κάτω.</blockquote>
                    <a class="pb" href="#pb273" id="pb273">[p. 273]</a>
                    <p class="p autofirst">Ἃ διὰ τῶν ἔμπροσθεν εἶπε κατὰ μέρος περὶ πρώτων <br class="lb"/>μὲν τῶν καθ’ ὑποχόνδρια,
							δευτέρων δὲ τῶν κατὰ θώρακα <br class="lb"/>καὶ πνεύμονα, ταῦτα νῦν ἐπαναλαβὼν ἀπεφήνατο καθόλου.
							<br class="lb"/>τρίτης γὰρ οὔσης τῆς αἰτίας τοῦ μηκύνειν τοὺς <br class="lb"/>πυρετοὺς ἢ διά τι μόριον
							πεπονθὸς δυσιάτως ἢ διὰ χυμοὺς <br class="lb"/>ὠμοὺς καὶ παχεῖς καὶ ἀπέπτους ἢ διά τι τῶν
							ἡμαρτημένων, <br class="lb"/>ἐὰν μήτε μόριον ᾖ πεπονθὸς ἢ ἄλλο τι μηδὲν αἴτιον ἤτοι <br class="lb"/>τοῦ
							κάμνοντος ἁμαρτάνοντος ἢ τῶν θεραπευόντων αὐτὸν ἢ <br class="lb"/>διά τι τῶν ἔξωθεν, οἶον ὥραν,
							χώραν, κατάστασιν, οἴκησιν <br class="lb"/>μοχθηρὰν, ὀχλήσεις, φροντίδας, λύπας, λείπεται
								<span class="milestone">160</span>
							<br class="lb"/>τοῦτον ἐπὶ χυμοῖς ὠμοῖς καὶ δυσπέπτοις μηκύνειν. τούτους <br class="lb"/>οὖν εἴωθεν ἡ φύσις
							εἰς τὴν τῶν ἀκυρωτέρων μορίων ἀποτίθεσθαι <br class="lb"/>χώραν, ὅταν μὴ δυνηθῇ δι’ ἐκκρίσεως ἔξω
							τοῦ <br class="lb"/>σώματος ἀπώσασθαι. λέλεκται γὰρ ἤδη πολλάκις ὡς οἱ <br class="lb"/>θερμότεροί τε καὶ
							λεπτότεροι τοῦ σώματος χυμοὶ πρὸς τὰς <br class="lb"/>ἐκκρίσεις εἰσὶν ἐπιτηδειότατοι, τοὺς δ’
							ὠμοὺς καὶ παχεῖς <br class="lb"/>ἤτοι δι’ ἀποστάσεως ἢ κατὰ σύμπεψιν ἡ φύσις ἰᾶται, καὶ ﻿
<a class="pb" href="#pb274" id="pb274">[p. 274]</a>
 αὐτὸ δὲ τοῦτο τὸ κατὰ σύμπεψιν ἔκκρισίς τίς ἐστι δι’ οὔρων <br class="lb"/>γινομένη
							τὰ πολλὰ, σπανίως δέ ποτε καὶ κατὰ γαστέρα. </p>
                  </section>
                  <section id="body-1-3-24" class="div textpart chapter level4">
                    <blockquote class="quote lemma">Μᾶλλον δὲ γίνονται καὶ ἐν ἐλάσσονι χρόνῳ αἱ τοιαῦται
							ἀποστάσιες <br class="lb"/>τοῖσι νεωτέροισι τριήκοντα ἐτέων.</blockquote>
                    <p class="p autofirst">Εἴρηται πολλάκις ὡς αἱ μὲν ἐκ τῶν θερμοτέρων χυμῶν <br class="lb"/>νόσοι μετὰ τῆς τοῦ κάμνοντος
							δυνάμεως ἰσχυροτέρας <br class="lb"/>δι’ ἐκκρίσεως κρίνονται. ταύταις δέ εἰσιν ἐναντίαι
							διαθέσεις, <br class="lb"/>ἐφ’ ὧν ἥ τε δύναμις ἀσθενὴς, οἵ τε χυμοὶ ψυχροὶ, <br class="lb"/>μήτ’ ἐκκρίσει
							μήτ’ ἀποστάσει κρινόμεναι, ἀλλ’ ἤτοι διαφθείρουσαι <br class="lb"/>τοὺς κάμνοντας ἢ χρόνῳ
							παμπόλλῳ μόλις πεττόμεναι. <br class="lb"/>μέσαι δ’ ἀμφοῖν εἰσιν αἱ δι’ ἀποστάσεως κρινόμεναι,
							<br class="lb"/>καθ’ ἃς τῶν εἰρημένων ἀντιθέσεων δυοῖν τὸ μὲν <br class="lb"/>ἕτερον ἐκ τῆς ἑτέρας ἐστὶ, τὸ
							δὲ ἕτερον ἐκ τῆς λοιπῆς. αἱ <br class="lb"/>μὲν γὰρ ἀντιθέσεις αἱ δύο κατὰ μὲν τὴν τῶν χυμῶν
							φύσιν <br class="lb"/>ἐστὶν ἡ ἑτέρα, κατὰ δὲ τὴν δύναμιν ἡ ἑτέρα, καθ’ ἑκάτερον 
<a class="pb" href="#pb275" id="pb275">[p. 275]</a>
 δὲ
							αὐτῶν ἀλλήλοις ἀντίκεινται δύο, κατὰ μὲν τὴν τῶν <br class="lb"/>χυμῶν οἱ θερμοὶ τοῖς ψυχροῖς,
							κατὰ δὲ τὴν τῆς δυνάμεως <br class="lb"/>ἡ ἀσθενὴς τῇ ἰσχυρᾷ. <span class="milestone">677</span>ἐὰν μὲν οὖν οἱ χυμοὶ θερμοὶ <br class="lb"/>τύχωσιν ὄντες, οὐ χρὴ τὴν δύναμιν ὑπάρχειν ἰσχυρὰν,
							<br class="lb"/>εἰ μέλλει γενήσεσθαί τις ἀπόστασις. εἰ δὲ ψυχροὶ, δυνάμεως <br class="lb"/>ἰσχυρᾶς αὐτοῖς
							δεῖ πρὸς τὰς ἀποστάσεις. ἡ διάγνωσις <br class="lb"/>δὲ τῆς δυνάμεως ἡ μὲν οἰκειοτάτη καθ’
							ἑκάστην αὐτῶν εἴρηται <br class="lb"/>πρόσθεν ἀπὸ τῶν ἐνεργειῶν, ἡ δὲ ἀπὸ τῆς ἡλικίας <br class="lb"/>κατὰ
							νεότητά τε καὶ γῆράς ἐστι, περὶ ἧς νῦν ὁ Ἱπποκράτης <br class="lb"/>διορίζεται καί φησι, μᾶλλον
							δὲ γίνεσθαι καὶ θᾶσσον <br class="lb"/>τὰς τοιαύτας ἀποστάσεις τοῖς νεωτέροις ἐτῶν τριάκοντα,
							τοῖς <br class="lb"/>δὲ τούτων πρεσβυτέροις, οὐ μὴν ἤδη πω γέρουσιν ἧττόν τε <br class="lb"/>γίνονται καὶ
							χρόνῳ πλείονι. τοῖς δὲ γέρουσιν ἥκιστα γίνονται, <br class="lb"/>μεμνημένων ἡμῶν τῆς ἀρχῆς ὅλου
							τοῦ λόγου, καθ’ <br class="lb"/>ὃν ὁ Ἱπποκράτης εἶπεν, ὅστις δ’ ἂν τῶν πυρετῶν μηκύνῃ,
							<br class="lb"/>περιεστικῶς διακειμένου τοῦ ἀνθρώπου, μήτε ὀδύνης ἐχούσης <br class="lb"/>διὰ φλεγμονὴν ἢ
							δι’ ἄλλην τινὰ πρόφασιν ἐμφανέα. <br class="lb"/>τούτων οὖν ἡμᾶς ἀναμιμνήσκων ἔφη τὰς τοιαύτας
							ἀποστάσεις <br class="lb"/>ἔσεσθαι τοῖς νεωτέροις μᾶλλον. </p>
                  </section>
                  <a class="pb" href="#pb276" id="pb276">[p. 276]</a>
                  <section id="body-1-3-25" class="div textpart chapter level4">
                    <blockquote class="quote lemma">Ὑποσκέπτεσθαι δὲ χρὴ τουτέοισιν εὐθέως περὶ τὰ τῆς
							<br class="lb"/>ἀποστάσιος, ἢν εἴκοσιν ἡμέρας ὁ πυρετὸς ἔχων ὑπερβάλλῃ.</blockquote>
                    <p class="p autofirst">Καὶ διὰ τῶν ἔμπροσθεν ἤδη περὶ τῶν χρονιζόντων νοσημάτων <br class="lb"/>διαλεγόμενος
							ἐμνημόνευσε τῆς κ΄ ἡμέρας ὡς ἄχρι <br class="lb"/>ταύτης, μηδέπω χρονίων ὑπαρχόντων αὐτῶν.
							εἴρηται δὲ <br class="lb"/>πρόσθεν ἡ αἰτία τοῦ μὴ δύνασθαί τινα βέβαιον ὅρον ἕνα <br class="lb"/>θέσθαι
							νοσημάτων ὀξέων, ὥστ’ οὐδὲν θαυμαστόν ἐστιν ἐν <br class="lb"/>τεσσαρεσκαίδεκά τε λέγειν αὐτὸν
							ἡμέραις κρίνεσθαι τὰ ὀξέα <br class="lb"/>τῶν νοσημάτων, αὖθίς τε τῆς εἰκοστῆς μνημονεύειν. καὶ
							<br class="lb"/>γὰρ καὶ κατ’ αὐτοὺς τοὺς ἀφορισμοὺς ἔνθα, τὴν τεσσαρεσκαιδεκάτην <br class="lb"/>ἡμέραν ὅρον
							ἔσχατον ἔθετο τῆς κρίσεως τῶν <br class="lb"/>ὀξέων νοσημάτων, ἐμνημόνευσε καὶ τῆς ιζ΄. ἔστι δ’
							ἀρχὴ <br class="lb"/>μὲν ἐκείνου τοῦ ἀφορισμοῦ τὰ ὀξέα τῶν νοσημάτων, κρίνεται <br class="lb"/>ἐν
							τεσσαρεσκαίδεκα ἡμέρῃσι, τελευτὴ δὲ θεωρητὴ πάλιν <br class="lb"/>ἡ ιζ΄. αὕτη γάρ ἐστι τετάρτη
							μὲν ἀπὸ τῆς ιδ΄, ἑβδόμη <br class="lb"/>δὲ ἀπὸ τῆς ια΄. </p>
                  </section>
                  <a class="pb" href="#pb277" id="pb277">[p. 277]</a>
                  <section id="body-1-3-26" class="div textpart chapter level4">
                    <blockquote class="quote lemma">Τοῖσι δὲ γεραιτέροισιν ἧσσον γίνονται, πολυχρονιωτέρου
							<br class="lb"/>ἐόντος τοῦ πυρετοῦ.</blockquote>
                    <p class="p autofirst">Δεόντως, ἐπειδὴ καὶ τοῖς ἀποστάσει τινὶ μέλλουσι κρίνεσθαι <br class="lb"/>τὴν δύναμιν τόνον
							ἔχειν τινὰ προσήκει καὶ μὴ <br class="lb"/>παντάπασιν εἰς ἐσχάτην ἀτονίαν καταπεπτωκέναι. διὰ
							τοῦτ’ <br class="lb"/>οὖν εἰς ὅσον ἂν ἡλικίας προήκοιεν τὰς ἀποστάσεις ἧττον <br class="lb"/>γενέσθαι
							συμβαίνει, τοῖς γέρουσι δὲ οὐχ ἧττον, ἀλλ’ ἥκιστα. <br class="lb"/>νυνὶ δ’ οὐ τοὺς γέροντας ἁπλῶς
							εἶπεν, ἀλλὰ τοῖσι <br class="lb"/>τριάκοντα ἔτεσι παραβάλλων, γεραιτέρους ὠνόμασε τοὺς τούτων
							<br class="lb"/>πρεσβυτέρους. ὅτι δ’ οὕτω χρῆται τῇ τοῦ γεραιτέρου <br class="lb"/>προσηγορίᾳ καὶ διὰ τῶν
							ἔμπροσθεν ἐδείχθη καὶ διὰ τῶν <br class="lb"/>ἑξῆς οὐδὲν ἧττον φανεῖται. </p>
                  </section>
                  <section id="body-1-3-27" class="div textpart chapter level4">
                    <blockquote class="quote lemma"><span class="milestone">678</span>Χρὴ δὲ καὶ τὴν μὲν τοιαύτην ἀπόστασιν προσδέχεσθαι
							<br class="lb"/>συνεχέος ἐόντος τοῦ πυρετοῦ· ἐς δὲ τεταρταῖον <br class="lb"/>καταστήσεσθαι, ἢν διαλείπῃ τε
							καὶ καταλαμβάνῃ πεπλανημένον 
<a class="pb" href="#pb278" id="pb278">[p. 278]</a>
 τρόπον καὶ ταῦτα ποιέων τῷ φθινοπώρῳ
							<br class="lb"/>προσπελάσῃ.</blockquote>
                    <p class="p autofirst">Εἴρηται κἀν τοῖς περὶ τῆς διαφορᾶς τῶν πυρετῶν, ὡς <br class="lb"/>ἐπὶ τῶν μελαγχολικῶν χυμῶν
							γίνονται τεταρταῖοι. λέλεκται <br class="lb"/>δὲ καὶ περὶ τῆς γενέσεως τοῦ χυμοῦ τοῦδε, διττῆς
							ὑπαρχούσης, <br class="lb"/>ἔκ τε τοῦ παχέος αἵματος, ὅπερ ἀνάλογόν ἐστιν ἐν <br class="lb"/>ταῖς φλεψὶ, τῇ
							κατὰ τοὺς πίθους τῶν οἴνων τρυγὶ καὶ τῆς <br class="lb"/>ξανθῆς ὑπεροπτηθείσης. αὕτη μὲν οὖν ἡ
							μέλαινα χολὴ τά <br class="lb"/>τ’ ἄλλα κακοήθης ἐστὶ καὶ διαβιβρώσκει τὰ μόρια καθ’ <br class="lb"/>ἅπερ ἂν
							τύχῃ πλείων ἀθροισθεῖσα. ἡ δ’ ἑτέρα μέλαινα <br class="lb"/>πρᾳοτέρα τε ταύτης ἐστὶ καὶ μάλιστα
							ἐπειδὰν μήπω τύχῃ <br class="lb"/>κεχρονικυῖα κατὰ τὸ ζῶον ἤ τινι θερμασίᾳ πλείονι καὶ <br class="lb"/>παρὰ
							φύσιν ὡμιληκυῖα. τούτων οὖν οὕτως ἐχόντων ὅταν <br class="lb"/>ὁ πυρετὸς ᾖ συνεχὴς, ὅπερ ἐστὶ μὴ
							παυόμενος εἰς ἀπυρεξίαν, <br class="lb"/>εἰς τὰς προειρημένας ἀποστάσεις τρέπεται χρονίζων.
							<br class="lb"/>ἐὰν δὲ διαλείπῃ, καὶ τοῦτ’ αὐτὸ μάλιστα γίνεται κατὰ τὴν <br class="lb"/>τελευτὴν τοῦ
							θέρους, εἰκός ἐστι μεταπεσεῖν τὴν νόσον εἰς ﻿
<a class="pb" href="#pb279" id="pb279">[p. 279]</a>
 τεταρταίαν περίοδον. ὅσον
							γὰρ ἂν τῶν χυμῶν ζέσαν ὥρᾳ <br class="lb"/>θέρους ἐν συνεχέσι πυρετοῖς ἐτελεύτησεν εἰς μέλαιναν
							χολὴν, <br class="lb"/>ἐσβέσθη τρόπον τινὰ καὶ κατὰ τοῦτο τῆς πυρετώδους <br class="lb"/>θερμότητος ὁ κάμνων
							ἀπηλλάγη καὶ μάλισθ’ ὅταν ἱδρῶτες <br class="lb"/>ἐπιγίνωνται. ἀλλ’ ἐὰν μὴ φθάσῃ πως ἡ φύσις
							ἐκκρίνασα <br class="lb"/>τὴν οἷον τέφραν τῶν ὑπεροπτηθέντων χυμῶν, αὕτη πάλιν <br class="lb"/>μένουσα κατὰ
							τὸ σῶμα καὶ θερμαινομένη τινὰ σηπεδονώδη <br class="lb"/>διάθεσιν ἐπικτᾶται καὶ τοῦθ’ ὅταν αὐτῇ
							γένηται ζέσασα <br class="lb"/>πυρετὸν ἤγειρεν. ἐφ’ ᾧ πάλιν ἱδρῶτος γενομένου συνδιέπνευσε
							<br class="lb"/>τούτῳ τὸ ζέσαν τῆς μελαίνης, εἶτ’ αὖθις ἕτερον <br class="lb"/>ὑπόλειμμα ζέσαν αὖθις ἕτερον
							ἀνήγειρε πυρετόν. ἅτ’ οὖν <br class="lb"/>μή πω μίαν ἔχοντος παντὸς τοῦ σώματος διάθεσιν, ἀλλ’ ἐν
							<br class="lb"/>τισὶ μὲν μορίοις κινουμένης ἔτι τῆς μελαίνης, ἐν τισὶ δ’ <br class="lb"/>ἀκινήτου κειμένης,
							ἐν ἄλλοις δὲ σηπομένης ἢ ζεῖν ἀρχομένης, <br class="lb"/>ἀτάκτους ἀναγκαῖόν ἐστι γίνεσθαι τοὺς
								<span class="milestone">161</span>πυρετούς. <br class="lb"/>ὅταν δὲ ἐν ἁπάσαις ταῖς φλεψὶν ἡ
							αὐτὴ διάθεσις <br class="lb"/>γένηται κρατούσης τῆς μελαίνης ὁ τεταρταῖος συνίσταται <br class="lb"/>πυρετὸς
							καὶ μάλισθ’ ὅταν εἰς τὸ φθινόπωρον ἐκ τοῦ θέρους 
<a class="pb" href="#pb280" id="pb280">[p. 280]</a>
 ἡ μεταβολὴ γινομένη τῆς
							μὲν ἔξω φορᾶς τε καὶ διαπνοῆς <br class="lb"/>ἐπίσχῃ τοὺς χυμοὺς, ἔσω δ’ ἀποστρέφῃ πρὸς τὸ βάθος
							<br class="lb"/>ἥντινα διάθεσιν ὁ χειμὼν διαδεξάμενος, ὡς ἂν ἐπιτείνων <br class="lb"/>διὰ τὸ κρύος τὴν ἕσω
							φορὰν τῶν χυμῶν, ἄχρι πάλιν <br class="lb"/>ἑτέρας μεταβολῆς γινομένης ἐπὶ τὸ θερμότερον, ἐν ᾧ
							κατέλαβε <br class="lb"/>νόσημα, φυλάττει τὸ σῶμα. </p>
                  </section>
                  <section id="body-1-3-28" class="div textpart chapter level4">
                    <blockquote class="quote lemma">Ὥσπερ δὲ τοῖσι νεωτέροισι τῶν τριήκοντα ἐτέων αἱ ἀποστάσιες
							<br class="lb"/>γίνονται, οὕτως οἱ τεταρταῖοι μᾶλλον τοῖσι τριηκονταετέσι <br class="lb"/>καὶ
							γεραιτέροισι.</blockquote>
                    <p class="p autofirst"><span class="milestone">679</span>Περὶ τῆς καθ’ ἡλικίαν μεταβολῆς εἴρηται μὲν
							<br class="lb"/>ἐπὶ πλέον ἑτέρωθι, διὰ κεφαλαίων δὲ νῦν εἰπεῖν ἀρκέσει, <br class="lb"/>τὰ μὲν παιδία
							πλεῖστον ἔχει τὸν τοῦ αἵματος χυμόν. καὶ <br class="lb"/>μόνον γε τοῦτον εἶχεν ἂν, ὅσον ἐπὶ τῇ
							κατὰ τὴν ἡλικίαν <br class="lb"/>κράσει. πολλὰ δ’ ἐσθίοντα καὶ μέντοι καὶ ἀτακτότερα
							<br class="lb"/>ὑπάρχοντα, ὑποτρέφει τι καὶ τῶν καλουμένων ὠμῶν χυμῶν. 
<a class="pb" href="#pb281" id="pb281">[p. 281]</a>
 ὁπόταν δ’
							εἰς τὴν τῶν μειρακίων ἡλικίαν ἀφίκηται, τινὰ <br class="lb"/>μὲν ἤδη καλῶς διαιτᾶται, βελτίονος
							ἀγωγῆς εὐτυχήσαντα καὶ <br class="lb"/>οὕτως αὐτοῖς αἷμα πλεονάζει μόνον, ἔνια δὲ τῶν μειρακίων
							<br class="lb"/>πολὺ χεῖρον ἢ οἱ σμικροὶ παῖδες. καὶ τοίνυν νοσεῖ ταῦτα <br class="lb"/>συνεχῶς τε ἅμα καὶ
							σφοδρῶς ἀθροίζοντα πλῆθος ὠμῶν <br class="lb"/>χυμῶν. τοῖς ἐφεξῆς δὲ τῇδε τῇ ἡλικίᾳ καὶ μάλιστα
							τοῖς <br class="lb"/>κακῶς διαιτωμένοις ὁ πικρόχολος ὑποτρέφεται χυμὸς, ὥστε <br class="lb"/>πλεονάζειν
							τούτοις οὐχ αἷμα μόνον, ἀλλὰ κἀκεῖνον, ὥσπερ <br class="lb"/>ὠχρά τε καὶ ξανθὴ χολὴ
							προσαγορεύεται καὶ γίνεται τοῦτο <br class="lb"/>τισὶ μὲν ἄχρι τριάκοντα ἐτῶν, ἐνίοις δὲ ἄχρι
							πέντε καὶ <br class="lb"/>τριάκοντα. πρῶτος μὲν γὰρ ὅρος ἐστὶ τῆς ἐπὶ τὸ ψυχρὸν <br class="lb"/>μεταβολῆς ὁ
							τῶν λ΄ ἐτῶν, ἔσχατος δὲ ὁ τῶν πέντε καὶ <br class="lb"/>τριάκοντα. πολλοῖς δὲ ἐν τῷ μεταξὺ διά τε
							τὴν ἐξ ἀρχῆς <br class="lb"/>φύσιν, ὅσα τε κατὰ τὰς περιστάσεις ἢ ἐτῶν ἢ προαιρέσεων
							<br class="lb"/>διαφορὰς ὑπαλλάττεται, τὴν ἀκμαστικὴν ἡλικίαν περιέγραψε· <br class="lb"/>διά τοῦτο οὖν καὶ
							ὁ Ἱπποκράτης ἐνίοτε μὲν τοῦ τριακοστοῦ <br class="lb"/>μνημονεύει καθάπερ ἄρτι, πολλάκις δὲ
							πέμπτου καὶ 
<a class="pb" href="#pb282" id="pb282">[p. 282]</a>
 τριακοστοῦ. τῷ γὰρ ἄλλας ἄλλοις γίνεσθαι μεταβολὰς οὐχ
							<br class="lb"/>οἷόν τε ὁρίσαι βεβαίως ἓν ἐφ’ ἅπασι μέτρον κοινόν. ἀλλὰ <br class="lb"/>τούτου μὲν ἀεί μοι
							μέμνησο λελεγμένου καὶ πρόσθεν ἐν τῷ <br class="lb"/>τρίτῳ περὶ κρισίμων ἡμερῶν λόγῳ, μεμνημένος
							γε μὴν αὐτοῦ <br class="lb"/>καὶ προσθεὶς τοῖς προειρημένοις οὐ χαλεπῶς εὑρήσεις <br class="lb"/>τὴν αἰτίαν
							ὧν κατὰ τήνδε τὴν ῥῆσιν ὁ Ἱπποκράτης ἔγραψεν. <br class="lb"/>ὥσπερ γὰρ ἐν ταῖς ὥραις τοὺς ἐν τῷ
							θέρει θερμανθέντας <br class="lb"/>ἐπὶ πλέον χυμοὺς καὶ ὡς ἂν εἴποι τις ζέσαντας <br class="lb"/>ἀναγκαῖον
							ἦν γεννῆσαι τὸν μελαγχολικὸν χυμὸν, ὃν διαδεξάμενον <br class="lb"/>ἠθροισμένον ἐν τῷ σώματι τὸ
							φθινόπωρον, ἅτε ψυχρὸν <br class="lb"/>ὂν οὐκ ἐπιτρέπει διαπνεῖν ὁμοίως ἐκτὸς οὐδὲ κενοῦσθαι
							<br class="lb"/>ῥᾳδίως, οὕτως ἐν ταῖς ἡλικίαις ἡ παρακμή. ὅσον γὰρ <br class="lb"/>ἐν τῇ ἀκμῇ ζέσαν τῶν
							χυμῶν εἰς μέλαιναν χολὴν μετέβαλε, <br class="lb"/>τοῦτο δυσκόλως αὕτη διαφοροῦσα τοὺς
							τεταρταίους μᾶλλον <br class="lb"/>ἐργάζεται πυρετοὺς, καὶ χρόνου γε πλείονος δεῖται τοῖς κατὰ
							<br class="lb"/>τὴν ἡλικίαν ταύτην πρὸς τὸ καθαρθῆναι τὸ σῶμα τῆς <br class="lb"/>τοιαύτης χολῆς, ὅθεν ἄχρι
							τοῦ γήρως ἐν τῷ μεταξὺ τὰ <br class="lb"/>μελαγχολικὰ πάντα νοσήματα τοῖς μὲν μᾶλλον πλεονάζει,
								
<a class="pb" href="#pb283" id="pb283">[p. 283]</a>
 τοῖς δ’ ἧττον ἐλέφαντες, καρκίνοι, λέπραι, μελαγχολίαι καὶ
							<br class="lb"/>τεταρταῖοι πυρετοί. </p>
                  </section>
                  <section id="body-1-3-29" class="div textpart chapter level4">
                    <blockquote class="quote lemma">Τὰς δὲ ἀποστάσιας εἰδέναι χρὴ τοῦ χειμῶνος μᾶλλον γινομένας
							<br class="lb"/>χρονιώτερόν τε παυομένας ἧσσόν τε <br class="lb"/>παλινδρομούσας.</blockquote>
                    <p class="p autofirst">Τρεῖς ἀποφάσεις ἐποιήσατο περὶ τῶν ἀποστάσεων ὁ <br class="lb"/>Ἱπποκράτης κατὰ τὸν ἐνεστῶτα
							λόγον, μίαν μὲν καὶ πρώτην <br class="lb"/>ὅτι γίνονται μᾶλλον ἐν χειμῶνι, δευτέραν δ’ ὅτι
							χρονιώτερον <br class="lb"/>παύονται, καὶ τὴν τρίτην ὅτι παλινδρομοῦσιν ἧττον. <br class="lb"/>
							<span class="milestone">680</span>ὅτι μὲν οὖν ἐν τῷ χειμῶνι γίνονται μᾶλλον ὁ
							<br class="lb"/>πλεονάζων ἐν αὐτῷ χυμὸς ἐνδείκνυται. λέλεκται γὰρ ἤδη <br class="lb"/>καὶ πρόσθεν ἐκκρίσεσι
							μὲν τοὺς θερμοὺς, ἀποστάσεσι δὲ <br class="lb"/>τοὺς ψυχροὺς κινεῖσθαι χυμούς. ὅτι δὲ καὶ
							χρονιώτερον <br class="lb"/>παύονται, τήν τε τοῦ χυμοῦ φύσιν αἰτιατέον ἐστὶ καὶ τὴν <br class="lb"/>τοῦ
							περιέχοντος ψυχρότητα. διαφορηθῆναι μὲν γὰρ δεῖ <br class="lb"/>πάντως τὸν κατασκήψαντα χυμὸν,
							ἵνα θεραπευθῇ τὸ ἀπόστημα. ﻿
<a class="pb" href="#pb284" id="pb284">[p. 284]</a>
 δυσδιαφορητότεροί τέ εἰσιν οἱ παχεῖς καὶ
							ψυχροὶ, <br class="lb"/>καὶ μάλισθ’ ὅταν ᾖ καὶ τὸ περιέχον ψυχρόν. διὰ δὲ τὰς <br class="lb"/>τοιαύτας
							αἰτίας καὶ παλινδρομοῦσιν ἧττον, ἐπειδὴ κίνησίν <br class="lb"/>τινα τοῖς παλινδρομοῦσι προσεῖναι
							χρὴ, δυσκίνητοι δ’ οἱ <br class="lb"/>ψυχροί. </p>
                  </section>
                  <section id="body-1-3-30" class="div textpart chapter level4">
                    <blockquote class="quote lemma">Ὅστις δ’ ἂν ἐν πυρετῷ μὴ θανατώδει φησὶ τὴν κεφαλὴν
							<br class="lb"/>ἀλγέειν ἢ καὶ ὀρφνῶδές τι πρὸ τῶν ὀφθαλμῶν φαίνεσθαι, <br class="lb"/>εἰ καὶ καρδιωγμὸς
							τουτέῳ προσγένηται, χολώδης ἔμετος <br class="lb"/>παρέσται. ἢν δὲ καὶ ῥῖγος προσγένηται καὶ τὰ
							κάτω <br class="lb"/>μέρη τοῦ ὑποχονδρίου ψυχρὰ ἔχῃ, καὶ θᾶσσον ἔτι ὁ ἔμετος <br class="lb"/>παρέσται. ἢν δέ
							τι πίῃ ἢ φάγῃ ὑπὸ τοῦτον τὸν χρόνον, <br class="lb"/>κάρτα τοῦτο ταχέως ἐμεῖται.</blockquote>
                    <p class="p autofirst">Περὶ τῶν αὐτομάτως γινομένων ἐμέτων κρίσεως λόγῳ <br class="lb"/>διδάσκει νῦν ὁ Ἱπποκράτης. ἔστι
							δ’ αὐτῷ πρῶτος μὲν <br class="lb"/>διορισμὸς ἀπὸ τοῦ μὴ θανατῶδες εἶναι τὸ νόσημα, κέκληκε
							<br class="lb"/>δὲ ἤδη περιεστηκὸς οὐκ ὀλιγάκις τὸ τοιοῦτον. δεύτερον δὲ 
<a class="pb" href="#pb285" id="pb285">[p. 285]</a>
 ἀπὸ τοῦ
							τὴν κεφαλὴν ἀλγοῦντι τῷ κάμνοντι προφαίνεσθαί <br class="lb"/>τι πρὸ τῶν ὀφθαλμῶν ὀρφνῶδες, ὅπερ
							σημαίνει τὸ μέλαν <br class="lb"/>ἐξ ἀναθυμιάσεως χολῆς ξανθῆς ἀκράτου γενόμενον. αὐτὴ <br class="lb"/>γὰρ
							ἐπὶ πλέον θερμανθεῖσα καὶ ὡς ἂν εἴποι τις ὑπεροπτηθεῖσα, <br class="lb"/>μέλαιναν ἀναθυμίασιν,
							οἷον λιγνύν τινα πρὸς τὴν <br class="lb"/>κεφαλὴν ἀναπέμπει, δι’ ἣν αἱ κεφαλαλγίαι γίνονται. ὅσον
							<br class="lb"/>δ’ ἂν αὐτῆς ἐπὶ τοὺς ὀφθαλμοὺς ἀφίκηται, θολερώτερον <br class="lb"/>ἐργάζεται τὸ κατ’
							αὐτοὺς ὑγρὸν, λαμπρὸν φύσει καὶ καθαρὸν <br class="lb"/>ὑπάρχον, ὡς γίνεσθαί τινα κατάστασιν
							ὁμοίαν τῇ περὶ <br class="lb"/>τὸν καθαρώτατόν τε καὶ φανότατον ἀέρα, δεχόμενον ἐξαίφνης <br class="lb"/>εἰς
							ἑαυτὸν ἤτοι καπνώδη τινὰ ἢ λιγνυώδη μελανότητα. <br class="lb"/>ταύτης οὖν τῆς ἀναθυμιάσεως
							αἰσθανόμενον τὸ ἀπ’ <br class="lb"/>ἐγκεφάλου παραγενόμενον εἰς τοὺς ὀφθαλμοὺς ὀπτικὸν πνεῦμα;
							<br class="lb"/>καθάπερ ἐπὶ τῶν ὑποχεομένων τὴν φαντασίαν ὦν εἶπεν <br class="lb"/>ὀρφνωδῶν ἀποτελεῖ·
							γινομένης δ’ ἐνίοτε κἀκ τῶν κατὰ <br class="lb"/>τὸν πνεύμονα τόπων ἀναθυμιάσεως τοιαύτης,
							διακρίνομεν <br class="lb"/>αὐτὴν τῆς ἀπὸ στομάχου τῇ καρδιαλγίᾳ. πνεύμονα μὲν γὰρ <br class="lb"/>οἱ
							τοιοῦτοι χυμοὶ λανθάνουσιν ἤτοι <span class="milestone">162</span>δυσαίσθητον ἢ 
<a class="pb" href="#pb286" id="pb286">[p. 286]</a>
 παντελῶς ἀναίσθητον ὄντα. τὸ δὲ τῆς γαστρὸς στόμα, καλεῖται <br class="lb"/>δὲ τοῦτο,
							ὡς ἴσμεν, καὶ καρδία διὰ τὸ μέγεθος ὧν <br class="lb"/>ἔχει νεύρων αἰσθητικῶν, οὐδὲν λανθάνει τῶν
							κατ’ αὐτό. δακνόμενον <br class="lb"/>οὖν ὑπὸ τοῦ πικροχόλου χυμοῦ τὸν καλούμενον <br class="lb"/>οὕτω
							καρδιωγμὸν ἐργάζεται, διὸ καὶ χολώδης ἔμετος αὐτοῖς <br class="lb"/>γίνεται. τοιοῦτον γὰρ καὶ ὁ
							Θουκυδίδης ἐδήλωσεν, ἔνθα <br class="lb"/>φησὶ, καὶ ὁπότε ἐς τὴν καρδίαν ἐστήριξε, ἀνέστρεφέ γε
							αὐτὴν <br class="lb"/>καὶ ἀποκαθάρσεις χολῆς, ὁπόσαι παρὰ τῶν ἰατρῶν <br class="lb"/>ὠνομασμέναι εἰσὶν
							ὑπίεσαν. τὸ γὰρ ἀνέστρεφεν ἐπὶ τῆς <br class="lb"/>πρὸς ἔμετον ὁρμῆς εἶπεν, εὐθέως γε καὶ καρδίαν
							ὀνομάσας <br class="lb"/>τὸ στόμα τῆς γαστρός. διὸ δὴ καὶ τὰς δήξεις αὐτοῦ καρδιωγμούς <br class="lb"/>τε
							καὶ καρδιαλγίας ὀνομάζουσιν. <span class="milestone">681</span>ἑτέρωθι <br class="lb"/>δ’
							Ἱπποκράτης ἔγραψεν ὡς τὸ κάτω χεῖλος τὸ αὐτὸ ἐπισημαίνει <br class="lb"/>τοῖς οὕτως ἔχουσιν οὐχ
							ἡσυχάζον, ἀλλὰ διασειόμενόν <br class="lb"/>πως, ἐπειδὴ δακνόμενος ὑπὸ τῆς χολῆς ὁ ἔνδον τοῦ
							<br class="lb"/>στομάχου χιτὼν τὴν τοιαύτην τὸ χεῖλος λαμβάνει κίνησιν. <br class="lb"/>ἐμάθομεν γὰρ ἐκ τῆς
							ἀνατομῆς ἕνα τοῦτον ὅλον εἶναι τὸν <br class="lb"/>χιτῶνα συνεχῆ κατὰ πᾶν ἑαυτῷ τῆς θ’ ὅλης
							γαστρὸς καὶ <br class="lb"/>τοῦ στομάχου καὶ γλώττης καὶ οὐρανίσκου καὶ ὑπερώας ὅλου 
<a class="pb" href="#pb287" id="pb287">[p. 287]</a>
 τε τοῦ στόματος. οὗτος οὖν αὐτός ἐστιν ὁ καὶ τὰ χείλη <br class="lb"/>διασείων, ὅταν ὑπὸ
							δριμείας χολῆς ἠθροισμένης ἐν τῷ στόματι <br class="lb"/>τῆς γαστρὸς δάκνηται. πέφυκε γὰρ οὗτος ὁ
							χυμὸς <br class="lb"/>ἐπιπολάζειν ὑπὸ κουφότητος καὶ διὰ τοῦτο ἐπὶ τὸν στόμαχον <br class="lb"/>ἀνέρχεται,
							καταλιπὼν τὸν πυθμένα τῆς γαστρὸς, ἐμεῖταί <br class="lb"/>τε ῥᾳδίως. ἂν δὲ καὶ ῥῖγος ἐπιλάβῃ
							τηνικαῦτα τὸν ἄνθρωπον, <br class="lb"/>ἔτι δὴ καὶ μᾶλλον ὁ ἔμετος οὐ θᾶττον μόνον, ἀλλὰ <br class="lb"/>καὶ
							πλείονος ἔσται χολῆς, εἰωθότος ὡς τὰ πολλὰ τοῦ ῥίγους <br class="lb"/>ἔμετον χολῆς ἐργάζεσθαι,
							καθότι κἀν τῷ περὶ αὐτοῦ δέδεικται <br class="lb"/>λόγῳ. καὶ μὲν δὴ καὶ εἰ πίῃ τι καὶ φάγῃ κατὰ
							τὸν <br class="lb"/>καιρὸν ἐκεῖνον ὁ ἄνθρωπος, ἔτι δὴ καὶ μᾶλλον ἐμεῖται ταχέως, <br class="lb"/>ἐπειδὴ
							συνδιαφθείρεται τὰ ληφθέντα κατὰ τὴν γαστέρα <br class="lb"/>χολῇ. </p>
                  </section>
                  <section id="body-1-3-31" class="div textpart chapter level4">
                    <blockquote class="quote lemma">Τουτέων δὲ οἷσιν ἂν ἄρξηται ὁ πόνος τῇ πρώτῃ ἡμέρῃ
							<br class="lb"/>γίνεσθαι, τεταρταῖοι πιεζεῦνται μάλιστα καὶ πεμπταῖοι· <br class="lb"/>ἐς δὲ τὴν ἑβδόμην
							ἀπαλλάσσονται. οἱ μέντοι πλείονες <br class="lb"/>αὐτῶν ἄρχονται μὲν πονέεσθαι τριταῖοι,
							χειμάζονται δὲ 
<a class="pb" href="#pb288" id="pb288">[p. 288]</a>
 μάλιστα πεμπταῖοι, ἀπαλλάσσονται δὲ ἐναταῖοι ἢ
							ἑνδεκαταῖοι. <br class="lb"/>οἳ δ’ ἂν ἄρξωνται πεμπταῖοι πονέεσθαι καὶ τἄλλα <br class="lb"/>κατὰ λόγον
							αὐτέοισι τῶν πρόσθεν γίνονται, ἐς τὴν τεσσαρεσκαιδεκάτην <br class="lb"/>κρίνεται ἡ
							νοῦσος.</blockquote>
                    <p class="p autofirst">Τρεῖς διαφορὰς εἴρηκε κατὰ χρόνον ἀλγήματος κεφαλῆς <br class="lb"/>καὶ τρεῖς προθεσμίας τῆς
							κρίσεως αὐτῶν. πρώτη μὲν <br class="lb"/>οὖν ἐστι διαφορὰ τῆς κατὰ τὴν πρώτην ἡμέραν τοῦ
							νοσήματος, <br class="lb"/>ἀρχομένης τῆς κεφαλαλγίας, δευτέρα δὲ τῆς κατὰ τὴν <br class="lb"/>τρίτην, τρίτη
							δὲ τῆς κατὰ τὴν ε΄. ἁπάσαις γε μὴν αὐταῖς <br class="lb"/>κοινόν ἐστιν εἰς τὴν ζ΄ πως ἡμέραν, ἀφ’
							ἧς ἤρξαντο τελευτᾷν. <br class="lb"/>ἡ μὲν οὖν κατὰ τὴν πρώτην ἀρξαμένη τὴν ἑβδόμην <br class="lb"/>ἔχει
							αὐτὴν κρίσιμον, ἡ δὲ κατὰ τὴν τρίτην, ὅσον ἐπὶ τῷ <br class="lb"/>τῆς ἑβδομάδος ἀριθμῷ τὴν
							δεκάτην. ἐπεὶ δὲ οὐκ ἔστιν αὕτη <br class="lb"/>κρίσιμος, εἰς τὴν θ΄ ἢ ἑνδεκάτην ἡ κρίσις
							ἀφικνεῖται τῆς <br class="lb"/>ἑβδομαδικῆς προθεσμίας ἤτοι πρωϊαίτερον ἢ ὀψιαίτερον <br class="lb"/>ἡμέραν
							μίαν. καί μοι μέμνησο πάλιν ὅτι καὶ τῆς θ΄ ἡμέρας <br class="lb"/>ὡς κρινούσης ἐμνημόνευσε νῦν
							καθάπερ καὶ πρόσθεν, ﻿
<a class="pb" href="#pb289" id="pb289">[p. 289]</a>
 ὡς ἔδειξα, τῆς τρίτης, οὐ κατὰ τετράδων ἢ
							ἑβδομάδων περίοδον <br class="lb"/>ἐχουσῶν τὸ κρίνειν, ἀλλὰ τῷ λόγῳ παρεμπιπτουσῶν, <br class="lb"/>ὡς ἐν
							τοῖς περὶ κρισίμων ἐδείχθη. καὶ μὲν δὴ καὶ ἡ τρίτη <br class="lb"/>διαφορὰ τῆς κεφαλαλγίας ἡ κατὰ
							τὴν πέμπτην ἡμέραν ἀρχομένη <br class="lb"/>ἄχρι τῆς ιδ΄ ἐκτείνεται, διὰ τὸ μὴ πάνυ θερμή τις
							<br class="lb"/>εἶναι καὶ κατεπείγουσα. δηλοῖ δὲ ἐκ τοῦ κατὰ τὴν ε΄ ἡμέραν <br class="lb"/>ἄρξασθαι καὶ διὰ
							τὸ τῆς ἑβδομάδος προστεθείσης ταῖς <br class="lb"/>πρώταις πέντε τὰς πάσας γίνεσθαι ιβ΄, κρίσιμον
							δὲ οὐκ εἶναι <br class="lb"/>τὴν ιβ΄, οὐ μὴν οὐδὲ προλαβεῖν οἶόν τ’ ἐστὶ τὴν μίαν <br class="lb"/>ἡμέραν.
							ἐδείχθη γὰρ τοῦτο τῶν ὀξύτατα κινουμένων ἴδιον. <br class="lb"/>εἰκότως οὖν εἰς τὴν ιδ΄ ἐξέπεσε.
						</p>
                  </section>
                  <section id="body-1-3-32" class="div textpart chapter level4">
                    <blockquote class="quote lemma"><span class="milestone">682</span>Γίνεται δὲ ταῦτα τοῖσι μὲν ἀνδράσι καὶ τῇσι
							γυναιξὶν <br class="lb"/>ἐν τοῖσι τριταίοισι μάλιστα. τοῖσι δὲ νεωτέροισι <br class="lb"/>γίνεται μὲν καὶ ἐν
							τούτοισι, μᾶλλον δὲ καὶ ἐν τοῖσι ξυνεχεστέροισι <br class="lb"/>πυρετοῖσι καὶ ἐν τοῖσι γνησίοισι
							τριταίοισι.</blockquote>
                    <a class="pb" href="#pb290" id="pb290">[p. 290]</a>
                    <p class="p autofirst">Τοῖς μὲν ἤδη τελείοις, ἐφ’ ὧν εἴωθε φέρειν τὴν τῶν <br class="lb"/>ἀνδρῶν καὶ γυναικῶν
							προσηγορίαν, ἐν πᾶσι τοῖς τριταίοις <br class="lb"/>πυρετοῖς γίνεται τὰ τοιαῦτα διὰ τὸ
							χολωδεστάτην εἶναι τὴν <br class="lb"/>ἡλικίαν. ἐν δὲ τοῖς νεωτέροις αὐτῶν οὐκ ἐν πᾶσιν, ἀλλ’ ἐν
							<br class="lb"/>μόνοις τοῖς ἀκριβέσι τριταίοις, οἵπερ εἰσὶ χολωδέστατοι. <br class="lb"/>γίνεται δὲ κἀν τοῖς
							ὀξυτάτοις νοσήμασι, χολωδέστατα γὰρ <br class="lb"/>καὶ ταῦτα, καὶ δῆλον ὅτι καὶ τοῖς τελείοις
							πολλῷ μᾶλλον. <br class="lb"/>ἀκόλουθον γὰρ ὂν τοῦτο τοῖς προειρημένοις, οὐκέτι προσέγραψεν
							<br class="lb"/>ὡς καὶ πρὸς ἡμῶν νοεῖσθαι δυνάμενον. </p>
                  </section>
                  <section id="body-1-3-33" class="div textpart chapter level4">
                    <blockquote class="quote lemma">Οἷσι δὲ ἂν ἐν τοιουτοτρόπῳ πυρετῷ κεφαλὴν ἀλγέουσιν
							<br class="lb"/>ἀντὶ μὲν τοῦ ὀρφνῶδές τι πρὸ τῶν ὀφθαλμῶν φαίνεσθαι <br class="lb"/>ἀμβλυωγμὸς γίνεται ἢ
							μαρμαρυγαὶ προφαίνονται, ἀντὶ δὲ <br class="lb"/>τοῦ καρδιώσσειν ἐν τῷ ὑποχονδρίῳ ἢ ἐπὶ δεξιὰ ἢ
							ἐπ’ <br class="lb"/>ἀριστερὰ ξυντείνεταί τι μήτε ξὺν ὀδύνῃ μήτε σὺν φλεγμονῇ, <br class="lb"/>αἷμα δὴ διὰ
							ῥινῶν τουτέοισι ῥυῆναι προσδόκιμον, <br class="lb"/>ἀντὶ τοῦ ἐμέτου, μᾶλλον δὲ καὶ ἐνταῦθα τοῖσιν
							νέοισι 
<a class="pb" href="#pb291" id="pb291">[p. 291]</a>
 τοῦ αἵματος τὴν ῥῆξιν προσδέχεσθαι, τοῖσι δὲ τριηκονταέτεσι
							<br class="lb"/>καὶ γεραιτέροισιν ἧσσον, ἀλλὰ τοὺς ἐμέτους τούτοισι <br class="lb"/>προσδέχεσθαι.</blockquote>
                    <p class="p autofirst">Τοιουτότροπον εἴρηκε πυρετὸν ὃν κατὰ τὴν ἀρχὴν τοῦ <br class="lb"/>λόγου διὰ τῆσδε τῆς λέξεως
							ἐδήλωσεν, ὅστις δ’ ἂν ἐν πυρετῷ <br class="lb"/>μὴ θανατώδει φησὶ τὴν κεφαλὴν ἀλγέειν. τοῦτ’ οὖν
							<br class="lb"/>κοινὸν ἀμφοτέροις φυλάξας τοῖς πυρετοῖς, κοινὸν αὐτοῖς ἔτι <br class="lb"/>ἔσεσθαι τὸ
							κριθῆναι δι’ ἐκκρίσεως ἔφη, τὸ ἴδιον δ’ ἑκατέρῳ <br class="lb"/>προσέθηκεν ἐν τῷ τῆς ἐκκρίσεως
							εἴδει, χολώδη μὲν <br class="lb"/>ἔμετον τῷ προτέρῳ, αἱμοῤῥαγίαν δ’ ἐν τῷ δευτέρῳ. τὰ δὲ
							<br class="lb"/>τούτων δηλωτικὰ σημεῖα τῷ μὲν προτέρῳ τά τε φανταζόμενα <br class="lb"/>θεάματα ὀρφνώδη καὶ
							τὸν καρδιωγμὸν, τῷ δὲ δευτέρῳ <br class="lb"/>ἀμβλυωπίαν τε καὶ μαρμαρυγὰς καὶ σύντασιν
								<span class="milestone">163</span>
							<br class="lb"/>ἐν ὑποχονδρίῳ χωρὶς ὀδύνης καὶ φλεγμονῆς γνωρίσματα <br class="lb"/>μέγιστα τῆς ἄνω ῥοπῆς
							τῶν χυμῶν. εἰρήκει δὲ καὶ ἔμπροσθεν <br class="lb"/>αἱμοῤῥαγίας ἑπομένας κρισίμως ταῖς καθ’
							ὑποχόνδριον <br class="lb"/>φλεγμοναῖς καὶ μᾶλλον τοῖς νεωτέροις, ἐφ’ ὧν αἷμα πλεονάζει 
<a class="pb" href="#pb292" id="pb292">[p. 292]</a>
 καὶ αὖθις αὐτό τε τοῦτο νῦν προσέγραψε καὶ ὡς οἱ χολώδεις <br class="lb"/>ἔμετοι τοῖς
							ἀκμάζουσι γίνονται. κατὰ δὲ τὸ πρῶτον <br class="lb"/>τῶν ἐπιδημιῶν καὶ δακρύειν ἀκουσίως ἔφη
							τοὺς μέλλοντας <br class="lb"/>αἱμοῤῥαγήσειν ἐκ ῥινῶν. <span class="milestone">683</span>ταῦτ’
							οὖν συνθεὶς πάντα <br class="lb"/>ἔτι τε προσθεὶς αὐτοῖς ἃ δι’ ἑτέρων εἶπεν, ἀεὶ προγνώσῃ
							<br class="lb"/>γενησομένην αἱμοῤῥαγίαν καὶ μάλιστ’ ἐὰν ἐναργῶς σοι φανήσεταί <br class="lb"/>ποτε τὸ κατὰ
							τοὺς σφυγμοὺς σημεῖον ἐκκρίσεως, ὃ <br class="lb"/>πανταχοῦ προηγεῖται τῶν κρισίμων αἱμοῤῥαγιῶν.
						</p>
                  </section>
                  <section id="body-1-3-34" class="div textpart chapter level4">
                    <blockquote class="quote lemma">Τοῖσι δὲ παιδίοισι σπασμοὶ γίνονται, ἢν ὁ πυρετὸς ὀξὺς ᾖ
							<br class="lb"/>καὶ ἡ γαστὴρ μὴ διαχωρέῃ καὶ ἀγρυπνέωσί τε καὶ ἐκπλαγέωσι <br class="lb"/>καὶ κλαυθμυρίζωσι
							καὶ τὸ χρῶμα μεταβάλλωσι καὶ <br class="lb"/>χλωρὸν ἢ πέλιον ἢ ἐρυθρὸν ἴσχωσι. γίνεται δὲ ταῦτα
							<br class="lb"/>ἐξ ἑτοιμοτάτου μὲν τοῖσι παιδίοισι τοῖσι νεωτάτοισιν ἐς <br class="lb"/>τὰ ἑπτὰ ἔτεα, τὰ δὲ
							πρεσβύτερα τῶν παιδίων καὶ οἱ <br class="lb"/>ἄνδρες οὐκέτι ἐν τοῖσι πυρετοῖσιν ὑπὸ τῶν σπασμῶν
							<br class="lb"/>ἁλίσκονται, ἢν μή τι τῶν σημείων προσγένηται τῶν ἰσχυροτάτων 
<a class="pb" href="#pb293" id="pb293">[p. 293]</a>
 τε καὶ
							κακίστων, οἷά περ ἐπὶ τῇσι φρενίτισι <br class="lb"/>γίνεται.</blockquote>
                    <p class="p autofirst">Περὶ σπασμῶν αὐτῷ ὁ λόγος νῦν ἐστιν οὐ τῶν ἐν ἑνὶ <br class="lb"/>μέρει τοῦ σώματος γινομένων,
							ἀλλὰ τῶν ὅλον αὐτὸ καταλαμβανόντων, <br class="lb"/>οἵτινες ἐπὶ μὲν τῶν παιδίων ἑτοιμότατα
							γίνονται <br class="lb"/>καὶ μᾶλλον ἐπὶ θηλαζόντων. οὐχ ἥκιστα δὲ καὶ δι’ <br class="lb"/>αὐτὸ τὸ γάλα καὶ
							μᾶλλον ὅταν ᾖ λίαν παχὺ καὶ ὅτι πλείστῃ <br class="lb"/>τε χρῶνται καὶ ἀκαίρῳ τροφῇ μηδὲν εἰδότες
							τῶν κατὰ <br class="lb"/>τὸν βίον ἄλλο πλὴν τοῦ ἐσθίειν· πᾶν γὰρ τὸ νευρῶδες αὐτῶν <br class="lb"/>γένος
							ἀσθενές ἐστι. τριῶν γὰρ οὐσῶν κατὰ γένος δυνάμεων, <br class="lb"/>ἐφ’ ὧν διοικεῖται τὸ σῶμα,
							ταῖς δυσὶ μέν εἰσιν <br class="lb"/>ἰσχυρότερα τὰ παιδία τῶν ἄλλων, ἀσθενέστερα δὲ τῇ μιᾷ <br class="lb"/>τῇ
							κατὰ τὰ νεῦρα, διὸ καὶ σπᾶται μὲν ἑτοιμότατα. πάλιν <br class="lb"/>δὲ εἰς τὸ κατὰ φύσιν
							ἐπανέρχεται ῥᾳδίως. τοῖς δὲ τελείοις <br class="lb"/>οὔτε γίνεται ῥᾳδίως οὔτε καθίσταται τὰ
							σπασμώδη πάθη <br class="lb"/>διὰ τὴν ἰσχὺν τῆς κατὰ τὰ νεῦρα δυνάμεως. γίνεται μὲν ﻿
<a class="pb" href="#pb294" id="pb294">[p. 294]</a>
 οὖν σπασμὸς καὶ χωρὶς πυρετῶν ἐν ταῖς σφοδραῖς πάνυ <br class="lb"/>ψύξεσι καὶ πλήθει χυμῶν
							ἀπέπτων τε καὶ παχέων, ἔτι τε <br class="lb"/>φλεγμοναῖς ἐν νεύροις καὶ τένουσιν, ὅταν εἰς
							συμπάθειαν <br class="lb"/>ἄγωσι τὴν ἀρχήν. ἀλλὰ νῦν ὁ λόγος αὐτῷ περὶ τῶν ἐν <br class="lb"/>πυρετοῖς
							γινομένων σπασμῶν ἐστιν, ὥσπερ ἐξ ἀρχῆς ὑπέθετο <br class="lb"/>διελθεῖν προγνώσεις, ἐπί τε τῶν
							ὀξέων νοσημάτων καὶ <br class="lb"/>ὅσα τούτων μεταπιπτόντων γίνεται. τοὺς μὲν οὖν ἐν τοῖς
							<br class="lb"/>τοιούτοις νοσήμασι σπασμοὺς ἐπὶ τῶν ηὐξημένων ἐκεῖνα τὰ <br class="lb"/>σημεῖα δηλώσει τὰ
							μάλιστα ταῖς χαλεπαῖς ἐπιφαινόμενα <br class="lb"/>φρενίτισι καὶ μάλισθ’ ὅσα διαστρεφομένων
							γίνεται τῶν ἐν <br class="lb"/>τῷ προσώπῳ μορίων ἢ ὀδόντων πριομένων ἢ ὀφθαλμῶν <br class="lb"/>ἀστηρίκτων ἢ
							διεστραμμένων. ἐπὶ δὲ τῶν παίδων ἀρκεῖ <br class="lb"/>καὶ τὸ ἀγρυπνῆσαι μόνον. ἐνίοτε δὲ καὶ
							φοβηθῆναι σφοδρῶς, <br class="lb"/>ὅπερ ὠνόμασεν ἐκπλαγῆναι καὶ τὸ κλαῦσαι μετ’ ἐντάσεως
							<br class="lb"/>σφοδροτέρας καὶ τὸ τὴν γαστέρα μὴ διαχωρῆσαι. <br class="lb"/>ταῦτα μὲν οὖν ὡς αἴτια. σημεῖα
							δὲ τοῦ σπασθήσεσθαι <br class="lb"/>πρὸς τοῖς τοιούτοις αἰτίοις τὰ παρὰ φύσιν χρώματα δηλοῦντα
								
<a class="pb" href="#pb295" id="pb295">[p. 295]</a>
 τῶν χυμῶν τὴν μοχθηρίαν, ἐφ’ οἷς εἴωθε σπᾶσθαι. <br class="lb"/>χλωρὸν μὲν γὰρ ἢ
							πελιδνὸν μοχθηρὸν τῇ ποιότητι δηλοῖ <br class="lb"/>τὸν χυμὸν, ἐρυθρὸν δὲ πλῆθος αἵματος
							ἐνδείκνυται. </p>
                  </section>
                  <section id="body-1-3-35" class="div textpart chapter level4">
                    <blockquote class="quote lemma"><span class="milestone">684</span>Τοὺς δὲ ἀπολλυμένους τε καὶ περιεσομένους τῶν
							<br class="lb"/>παιδίων καὶ τῶν ἄλλων τεκμαίρεσθαι τοῖσι ξύμπασι σημείοισιν, <br class="lb"/>ὡς ἐφ’
							ἑκάστοισιν διαγέγραπται.</blockquote>
                    <p class="p autofirst">Τοῦτο καὶ πρόσθεν εἴρηκε καὶ νῦν ἀναμιμνήσκει καὶ <br class="lb"/>μετ’ ὀλίγον αὖθις ἐρεῖ, διότι
							χρησιμώτατόν ἐστι, καὶ ὅμως <br class="lb"/>οὐκ ἀκούουσιν αὐτοῦ πολλοὶ τῶν ἰατρῶν, ἀλλ’ ἐνίοτε
							θεασάμενοί <br class="lb"/>τι τῶν κακῶν σημείων, ἐφ’ ὧν συνέβη ζῆσαι τὸν <br class="lb"/>ἄνθρωπον,
							ἐπεγκαλοῦσιν ὡς ψευσαμένῳ, καθάπερ αὖθις <br class="lb"/>ἀγαθῶν φανέντων, ἀπολλυμένου τοῦ
							κάμνοντος, οὐκ ἀληθεύειν <br class="lb"/>φασὶ τὸν Ἱπποκράτην μηκέθ’ ὁρῶντες ὡς ἐνίοτε μὲν ὑπὸ
							<br class="lb"/>πολλῶν ἀγαθῶν σημείων ἓν νικᾶται κακὸν ἰσχυρὸν, ἐνίοτε <br class="lb"/>δὲ ἔμπαλιν ὑπὸ πολλῶν
							κακῶν ἓν ἀγαθὸν τὸ ἰσχυρόν. </p>
                  </section>
                  <a class="pb" href="#pb296" id="pb296">[p. 296]</a>
                  <section id="body-1-3-36" class="div textpart chapter level4">
                    <blockquote class="quote lemma">Ταῦτα δὲ λέγω περί τε τῶν ὀξέων νουσημάτων καὶ ὅσα <br class="lb"/>ἐκ
							τουτέων γίνεται.</blockquote>
                    <p class="p autofirst">Καὶ τοῦτο καθάπερ καὶ τὸ πρότερον ἔγραψεν Ἱπποκράτης <br class="lb"/>ἀπομαντευσάμενος τῆς
							ἀμελείας τε ἅμα καὶ προπετείας <br class="lb"/>τῶν ἀναγνωσομένων αὐτοῦ τὰ βιβλία καὶ ζητησόντων
							<br class="lb"/>ἂν, ὅπως ἐν αὐτῷ μνημονεύει τεσσαρακοστῆς τε καὶ ἑξηκοστῆς <br class="lb"/>ἡμέρας, ἐμπύων τε
							καὶ ὑδερικῶν καὶ τεταρταίων πυρετῶν. <br class="lb"/>ὅπου γὰρ καὶ γράψαντος αὐτοῦ σαφῶς ὅτι μὴ
							περὶ <br class="lb"/>μόνων τῶν ὀξέων, ἀλλὰ καὶ τῶν ἐκ μεταπτώσεως τούτων <br class="lb"/>εἰς χρόνου μῆκος
							ἐκτεινομένων ὁ λόγος αὐτῷ γέγονεν, ὅμως <br class="lb"/>τοιαῦτα ζητοῦσι, τί ποτ’ ἐξεπράξαντ’ ἂν,
							εἰ μὴ τοῦτ’ ἐποίησε. </p>
                  </section>
                  <section id="body-1-3-37" class="div textpart chapter level4">
                    <blockquote class="quote lemma">Χρὴ δὲ τὸν μέλλοντα ὀρθῶς προγινώσκειν τοὺς περιεσομένους
							<br class="lb"/>καὶ τοὺς ἀποθανουμένους, ὅσοισί τε ἂν μέλλῃ πλέονας 
<a class="pb" href="#pb297" id="pb297">[p. 297]</a>
 ἡμέρας
							παραμένειν τὸ νούσημα καὶ ὅσοισιν ἂν ἐλάσσους, <br class="lb"/>τὰ σημεῖα ἐκμανθάνοντα πάντα,
							διακρίνειν λογιζόμενον <br class="lb"/>τὰς δυνάμεις αὐτέων πρὸς ἀλλήλας, ὥσπερ διαγέγραπται
							<br class="lb"/>περί τε τῶν ἄλλων καὶ τῶν οὔρων καὶ τῶν πτυέλων, ὅταν <br class="lb"/>ὁμοῦ πῦόν τε ἀναβήσσῃ
							καὶ χολήν.</blockquote>
                    <p class="p autofirst">Ὅτι μὲν ἀεὶ χρὴ πάντα θεάσασθαι τὰ σημεῖα καὶ μὴ <br class="lb"/>πιστεύειν ἑνὶ καὶ διὰ τῶν
							ἔμπροσθεν εἶπεν, ἀλλὰ νῦν γε <br class="lb"/>προσέθηκε τὸ χρησιμώτατον τοῦ λόγου. φησὶ δ’ εἶναι
							<br class="lb"/>τοῦτο τὸ τὰς δυνάμεις ἐκλογίζεσθαι τῶν σημείων, οὐχ ἁπλῶς <br class="lb"/>οὐδὲ ταύτας, ἀλλὰ
							μετὰ τοῦ παραβάλλειν ἀλλήλαις. ἔστι <br class="lb"/>
							<span class="milestone">685</span>μὲν γὰρ ἔνια τῶν σημείων καὶ αὐτὰ καθ’ ἑαυτὰ
							<br class="lb"/>μοχθηρὰ, μᾶλλόν τε καὶ ἧττον, ὧν τὰς δυνάμεις ἐκμετρεῖσθαι <br class="lb"/>χρὴ τοῖς ῥήμασιν,
							ὡς καὶ πρόσθεν ἐδείκνυεν, ἢ θανατῶδες <br class="lb"/>εἰπὼν ἢ θανατωδέστερον ἢ ὀλέθριον κάρτα,
							καί που <br class="lb"/>προσθεὶς τὸ ἤδη, κἀπὶ τῶν ἀγαθῶν πάλιν ὁμοίως ἢ σωτήριον <br class="lb"/>ἢ
							περιεστηκὸς ἁπλῶς ἢ μεγάλην δύναμιν ἔχον ἢ καὶ <br class="lb"/>μετὰ τοῦ κάρτα. πλέον γάρ ἐστι τὸ
							φάναι τὸ κάρτα μεγάλην 
<a class="pb" href="#pb298" id="pb298">[p. 298]</a>
 δύναμιν ἔχειν εἰς σωτηρίαν, <span class="milestone">164</span>τοῦ ψιλοῦ καὶ <br class="lb"/>μόνου τοῦ μεγάλην δύναμιν ἔχειν. ἀλλὰ νῦν
							γε πρὸς ἀλλήλας <br class="lb"/>φησὶ χρῆναι παραβάλλειν τὰς δυνάμεις, οὐ τῶν ὁμογενῶν <br class="lb"/>μόνων
							σημείων, οἷον ἀγαθῶν πρὸς ἀγαθὰ καὶ κακῶν <br class="lb"/>πρὸς κακὰ, ἀλλὰ καὶ τῶν ἀγαθῶν πρὸς
							κακά. διὰ γὰρ τῆς <br class="lb"/>παραβολῆς ταύτης καὶ τὰ παρὰ λόγον γινόμενα ᾐνίξατο.
							<br class="lb"/>πρῶτον μὲν γὰρ γνωριοῦμεν ὅτι παρὰ λόγον ἐγένετο, δεύτερον <br class="lb"/>δὲ οὐ
							καταπλαγησόμεθα, καὶ τρίτον ἐπισκεψόμεθα <br class="lb"/>διὰ τί γέγονεν ἢ τί δηλοῦν πέφυκεν.
							εἴρηται μὲν οὖν ἅπαντα <br class="lb"/>ταῦτα κατὰ τὰς ἡμετέρας πραγματείας καὶ μάλιστα τὴν
							<br class="lb"/>περὶ κρίσεων. οὐ χεῖρον δὲ καὶ καὶ νῦν ἕνεκα παραδείγματος <br class="lb"/>ἀναμνῆσαί τινων
							ἀπὸ κοινῆς ἀρχῆς ἀρξαμένων <br class="lb"/>ἁπάσης τῆς προγνωστικῆς τέχνης. ἐπισκέπτεσθαι γάρ σε
							<br class="lb"/>χρὴ πρῶτον ἁπάντων εἴθ’ ἓν ἐξαιρέτως πέπονθε μόριον <br class="lb"/>εἴτε τῶν ἐν τοῖς
							ἀγγείοις χυμῶν ἐστι τὸ νόσημα. δεύτερον <br class="lb"/>δὲ κατὰ τίνα μάλιστα δύναμιν ὁ κίνδυνός
							ἐστι τῷ κάμνοντι. <br class="lb"/>προείρηται δ’ ὅτι τρεῖς εἰσιν. εἶθ’ ἑξῆς τὰ τῆς δυνάμεως
							<br class="lb"/>ἐκείνης ἀγαθά τε καὶ κακὰ γνωρίσματα. φέρε γὰρ ἀπαθῆ ﻿
<a class="pb" href="#pb299" id="pb299">[p. 299]</a>
 μὲν εἶναι τὴν
							ἀπ’ ἐγκεφάλου δύναμιν, ἀπαθῆ δὲ καὶ τὰ μόρια <br class="lb"/>τοῦ σώματος, ἐπὶ τοῖς χυμοῖς δὲ
							μόνοις σηπομένοις, <br class="lb"/>ἔχοντος τὴν ὑπόθεσιν ὅλου τοῦ νοσήματος, ὅπερ ἐστὶ πυρετώδους
							<br class="lb"/>ὄντος. εἶτα τούτων οὕτως ἐχόντων ἀπ’ ἀρχῆς φαίνεσθαι <br class="lb"/>πάντα ἐν τοῖς οὔροις
							ἀγαθὰ σημεῖα, τοῦτον τὸν <br class="lb"/>ἄνθρωπον ἀδύνατον ἀποθανεῖν, ὥστε κἂν ἐπιφαίνηταί τι
							<br class="lb"/>σύμπτωμα φοβερὸν, οὐ μόνον οὐ καταπλαγήσῃ, καθάπερ <br class="lb"/>πολλοὶ τῶν ἰατρῶν, ἀλλὰ
							καὶ κρίσεως αὐτὸ μηνυτικὸν ἡγήσῃ. <br class="lb"/>καὶ γὰρ ὀδυνῶνται κεφαλὴν καὶ παρανοοῦσι καὶ
							βλέπουσιν <br class="lb"/>ὀρφνώδη τε καὶ ξανθὰ καὶ ἀμβλυώττουσι καὶ καρδιαλγοῦσι <br class="lb"/>καὶ
							δυσπνοοῦσιν, ὑποχόνδριά τε συντείνονται λόγῳ κρίσεως, <br class="lb"/>αὖθις δὲ διαχωρήματα
							κακοήθη καὶ πτύσματα, καί τινες <br class="lb"/>ἔμετοι γινόμενοι καὶ μόρια μελαινόμενα καὶ
							σηπόμενα καὶ <br class="lb"/>νεκρούμενα τὸν ἄνθρωπον ἀποφαίνει κατὰ πάντα βελτίω. <br class="lb"/>καὶ γὰρ
							εὐπνούστεροι καὶ εὐορεκτότεροι καὶ εὐϋπνότεροι καὶ <br class="lb"/>ἀνωδυνώτεροι καὶ κατὰ τὰς
							ἀναστάσεις κουφότεροι καὶ τὸ <br class="lb"/>σύμπαν εὐφορώτεροι, πολλάκις ἐπὶ ταῖς τοιαύταις
							ἀποκρίσεσιν <br class="lb"/>οἱ κάμνοντες ἐγένοντο, φανερῶς ἐνδεικνυμένων τῶν 
<a class="pb" href="#pb300" id="pb300">[p. 300]</a>

							κενουμένων ἐκκαθαίρεσθαι τὸ σῶμα, τῆς φύσεως ἐκ παραδόξου <br class="lb"/>τὴν ἔμπροσθεν ἧτταν
							ἀναμαχομένης. ἅπαντα δὲ <br class="lb"/>ταῦτα δυνάμει προείρηται καὶ διώρισται κατὰ τὸ βιβλίον
							<br class="lb"/>τοῦτο καὶ μόνα τὰ παρὰ τῶν σφυγμῶν αὐτοῖς γε χρὴ προσθεῖναι <br class="lb"/>γεγραμμένα πρὸς
							ἡμῶν ἐν τῇ περὶ τῶν σφυγμῶν <br class="lb"/>πραγματείᾳ σαφῶς πάντα, μηδαμόθεν παρακειμένων
							Σφιγγὸς <br class="lb"/>αἰνιγμάτων, οἷα μυρία γεγράφασιν οἱ περὶ τὸν Ἀρχιγένην. <br class="lb"/>ταῦτ’ οὖν
							ἅπαντα πρόχειρα τῇ μνήμῃ φυλάττων <br class="lb"/>ἐπίβλεπε παραβάλλων ἀλλήλοις. ἐξ αὐτῶν γὰρ
							δυνήσῃ προλέγειν <br class="lb"/>καὶ τὰ παραλειπόμενα πρὸς τῶν ἀῤῥώστων, ἐνίοτε <br class="lb"/>μηδ’ αὐτοῖς
							τοῖς οἰκείοις αὐτῶν ἀκριβῶς γινωσκόμενα, ὡς <br class="lb"/>ἐμὲ πολλάκις ἐθεάσασθε τοῦτο μὲν ἐπὶ
							τῶν πριόντων τοὺς <br class="lb"/>ὀδόντας εἰπόντα <span class="milestone">686</span>φύσει τὸ
							σύμπτωμα τοῦθ’ ὑπάρχειν <br class="lb"/>αὐτοῖς, ὡς νομίσαι τοὺς ἀκούοντας οἰκείους, οὐκ ἐξ
							<br class="lb"/>ἰατρικῆς, ἀλλ’ ἀπὸ μαντικῆς τέχνης γεγονέναι τὴν πρόῤῥησιν. <br class="lb"/>ἐνίοτε δ’ ἐπὶ
							τῶν κοιμωμένων παρηνεῳγμένοις τοῖς <br class="lb"/>ὀφθαλμοῖς, ὅτι καὶ τοῦθ’ ὑπάρχει φύσει. καί
							τινος ἐπὶ <br class="lb"/>τὰ στέρνα κατακειμένου καὶ τοῦτο ἀναγκαῖον ὑπάρχειν αὐτῷ 
<a class="pb" href="#pb301" id="pb301">[p. 301]</a>

							φύσει. γυναικὸς δέ τινος ὤφθη ποθ’ ἡμῖν εἰσελθοῦσιν ὁ <br class="lb"/>δεξιὸς ὀφθαλμὸς ὑπερέχειν
							θατέρου πολλῷ δή τινι, περὶ ἧς <br class="lb"/>ἔφην, ἔμπροσθεν τῆς νόσου γεγονέναι τὴν
							προπέτειαν. ἐπ’ <br class="lb"/>ἄλλου δὲ κοιλότητα τῶν κροτάφων μεγίστην, ὁρωμένου κἀκείνου
							<br class="lb"/>πρῶτον τότε, κατὰ φύσιν ὑπάρχειν ἔφην αὐτὴν, ἄλλου <br class="lb"/>δὲ ὑφαίμους τοὺς
							ὀφθαλμοὺς εἶναι φύσει. παρεσπασμένον <br class="lb"/>δ’ ἐφ’ ἑτέρου τινὸς μέρος ὀφρύων ἢ ὀφθαλμῶν
							ἢ <br class="lb"/>χειλῶν εἶπον. ἔνια δὲ καὶ πρὸ τοῦ νοσήματος ἔκ τινος <br class="lb"/>ἔξωθεν αἰτίας
							γεγονέναι, καὶ μὲν δὴ καὶ διαλείποντα σφυγμὸν <br class="lb"/>ἑτεροσφυξίαν τε καὶ τοιαῦθ’ ἕτερα
							φύσει τισὶν ὑπάρχειν <br class="lb"/>ἔφην, ἀγνοούμενα καὶ τοῖς κάμνουσιν αὐτοῖς ἐνίοτε καὶ
							<br class="lb"/>σωθέντων αὐτῶν, ὤφθησαν παραμένοντα φωνάς τε τραχείας <br class="lb"/>ἢ βραγχώδεις ἢ
							κλαγγώδεις τῷ μὲν φύσει, τῷ δὲ πρὸς τῆς <br class="lb"/>νόσου γενομένας, περὶ ὧν ἐπὶ πλέον ἐν τῇ
							περὶ τοῦ προγινώσκειν <br class="lb"/>πραγματείᾳ διεληλυθὼς οὐδὲν δέομαι ἐπαναλαμβάνειν <br class="lb"/>νῦν,
							ἀλλὰ τὸ κεφάλαιον ἀρκεῖ τῆς τῶν τοιούτων εὑρέσεως <br class="lb"/>εἰπόντα καταπαῦσαι τὸν λόγον.
							ὅταν γὰρ ἐκ τῶν 
<a class="pb" href="#pb302" id="pb302">[p. 302]</a>
 ἄλλων ἁπάντων ἀκίνδυνον φαίνεται τὸ νόσημα, τὸ τοιοῦτον
							<br class="lb"/>φοβερὸν σύμπτωμα φύσει παρεῖναι γίνωσκε ἢ πάντως γε <br class="lb"/>πρὸ τῆς νόσου γεγονέναι
							διὰ φανεράν τινα αἰτίαν, ὥστε <br class="lb"/>καὶ ἐμοὶ καὶ Ἱπποκράτει πιστεύσαντες ἐπισκέπτεσθε,
							καθότι <br class="lb"/>προείρηται, τὰς τῶν σημείων δυνάμεις ἐκλογιζόμενοι, καθάπερ, <br class="lb"/>φημὶ,
							προεῖπεν. αὐτὸς γὰρ τοῦ παραδείγματος ἐμνημόνευσεν, <br class="lb"/>ὅταν ὁμοῦ τε πῦον ἀναβήσσῃ
							καὶ χολήν. εἴρηται <br class="lb"/>δ’ αὐτῷ τοῦτο κατά γε τὴν ῥῆσιν ἐκείνην ἧς ἡ ἀρχή· τῶν <br class="lb"/>δὲ
							ἐμπυημάτων ὅσα μὲν ἔτι χολώδεος ἐόντος τοῦ πτυέλου <br class="lb"/>ἐκπυΐσκονται, ὀλέθρια κάρτα
							εἴτ’ ἐν μέρει τὸ χολῶδες τῷ <br class="lb"/>πύῳ ἀναπτύοιτο εἴτε ὁμοῦ. κατὰ ταύτην γὰρ τὴν ῥῆσιν
							<br class="lb"/>ἠξίωσε θεωρεῖν ἀκριβῶς ἅπαντα τὰ τῷ κάμνοντι συνυπάρχοντα <br class="lb"/>καὶ διῆλθέν γε
							ἔνια αὐτῶν, τῶν μὲν ἀγαθῶν οὕτως <br class="lb"/>ἀρξάμενος. ἔστι δὲ τὰ μὲν ἀγαθὰ ταῦτα εὐπετέως
							φέρειν <br class="lb"/>τὸ νόσημα, εὔπνοον εἶναι τῆς ὀδύνης ἀπηλλάχθαι, τὸ πτύελον <br class="lb"/>ῥηϊδίως
							ἀναβήσσειν. εἶτα ἐφεξῆς αὐτὰ διελθὼν πάντα <br class="lb"/>τῶν κακῶν αὖθις ἀρχόμενός φησι. κακὰ
							δὲ τὰ ἐναντία <br class="lb"/>τούτων δυσπετέως φέρειν τὸ νόσημα πνεῦμα μέγα καὶ πυκνὸν 
<a class="pb" href="#pb303" id="pb303">[p. 303]</a>
 εἶναι, τὴν ὀδύνην μὴ παύεσθαι, τὸ πτύελον μόγις ἀναβήσσειν, <br class="lb"/>διψῇν
							κάρτα, τὸ σῶμα ὑπὸ τοῦ πυρὸς ἀνωμάλως <br class="lb"/>ἔχεσθαι. αὕτη σοι καὶ ἡ τῶν μοχθηρῶν
							σημείων ἀρχὴ τῆς <br class="lb"/>διδασκαλίας ἔμπροσθεν ὑπ’ αὐτοῦ γεγενημένης κατὰ τὴν
							<br class="lb"/>προειρημένην ἐπὶ τῶν πτυσμάτων ὧν ἔγραψε ὑπόθεσιν. ὡς <br class="lb"/>οὖν, φησὶν, ἐπὶ τούτων
							εἶπον, οὕτως ἐπὶ πάντων πρᾶττε μηδὲν <br class="lb"/>παραλείπων, ἀλλὰ κατὰ μέρος ἐκλογιζόμενος
							ἑκάστου σημείου <br class="lb"/>τὴν δύναμιν, εἶθ’ οὕτως παραβάλλων ἀλλήλοις αὐτά. </p>
                  </section>
                  <section id="body-1-3-38" class="div textpart chapter level4">
                    <blockquote class="quote lemma"><span class="milestone">687</span>Χρὴ δὲ καὶ τὰς φορὰς τῶν νουσημάτων τῶν ἀεὶ
							<br class="lb"/>ἐπιδημεόντων ταχέως ἐνθυμεῖσθαι καὶ μὴ λανθάνειν <br class="lb"/>τὴν τῆς ὥρης
							κατάστασιν.</blockquote>
                    <p class="p autofirst">Εἰς τὸ προγνῶναι τὰ γενησόμενα τοῖς κάμνουσι συμπτώματα, <br class="lb"/>μέγιστον συντελεῖ καὶ ἡ
							τῶν ἐπιδημούντων νοσημάτων <br class="lb"/>γνῶσις, ἤδη τε ἐνεστῶτα καὶ μέλλοντα ἔσεσθαι.
							<br class="lb"/>διείλεκται δ’ αὐτὸς ἐν κεφαλαίοις βραχέσι κατὰ τοὺς ἀφορισμοὺς, ﻿
<a class="pb" href="#pb304" id="pb304">[p. 304]</a>
 τά
							τε καθ’ ὥραν ἑκάστην πλεονάζοντα καὶ τὰ τῇ <br class="lb"/>παρούσῃ τε καὶ προγεγονυίᾳ καταστάσει
							συνεπόμενα. τοῦ <br class="lb"/>μὲν γὰρ ἦρος ἔφη πλεονάζειν τὰ μελαγχολικὰ καὶ τὰ μανικὰ <br class="lb"/>καὶ
							τὰ ἄλλα ἐφεξῆς ὅσα κατέλεξεν, ἅ τε τοῦ ἦρός εἰσιν ἴδια <br class="lb"/>καὶ τῶν ἄλλων ὡρῶν, ὅταν
							δηλονότι φυλάττωσι τὰς οἰκείας <br class="lb"/>φύσεις. εἰ δὲ μὴ φυλάττοιεν, ἐπιδημήσειν φησὶν
							ἕτερα νοσήματα, <br class="lb"/>τῇ γενομένῃ καταστάσει προσήκοντα· καὶ τούτων <br class="lb"/>ἐδίδαξε τίνα
							μὲν ἐξ ὑστέρου γενήσεται, τίνα δὲ εὐθὺς <span class="milestone">165</span>
							<br class="lb"/>ἅμα τῇ πρώτῃ καταστάσει. περὶ μὲν οὖν τῶν ὕστερον <br class="lb"/>ἐπιγινομένων ᾧδέ πως
							ἐδίδαξεν· ἢν μὲν ὁ χειμὼν αὐχμηρὸς <br class="lb"/>καὶ βόρειος γένηται, τὸ δὲ ἔαρ ἔπομβρον καὶ
							νότιον καὶ <br class="lb"/>τὰ ἄλλα ὅσα τούτων ἐφεξῆς φησι· περὶ δὲ τῶν ἐν αὐταῖς <br class="lb"/>ταῖς
							παρούσαις καταστάσεσιν, ἐν οἶς φησι· τῶν δὲ καταστάσεων <br class="lb"/>τοῦ ἐνιαυτοῦ τὸ μὲν ὅλον
							οἱ αὐχμοὶ τῶν ἐπομβρίων <br class="lb"/>εἰσὶν ὑγιεινότεροι καὶ τἄλλα ὅσα τούτων ἐφεξῆς. ἐν
							<br class="lb"/>ἀφορισμοῖς μὲν οὖν διὰ κεφαλαίων ἐδίδαξε περὶ τῶν ἐπιδημίων <br class="lb"/>νοσημάτων, ἐν δὲ
							τοῖς τῶν ἐπιδημιῶν βιβλίοις <br class="lb"/>ἐπὶ τὰ κατὰ μέρος ἧκεν. ὁπόση δ’ ἐστὶ καὶ τούτων
							αὐτῶν 
<a class="pb" href="#pb305" id="pb305">[p. 305]</a>
 ἡ χρεία, καί τοι δοκούντων ἐν τοῖς καθόλου περιέχεσθαι,
							<br class="lb"/>λεχθήσεται κατὰ τὰ τῶν ἐπιδημιῶν ὑπομνήματα, τούτοις <br class="lb"/>ἀκολούθως γραφησόμενα.
							νυνὶ δὲ τὸ κεφάλαιον ἐρῶ τῆς <br class="lb"/>ὅλης προγνώσεως, ὑπὲρ οὗ τὸν λόγον ὁ Ἱπποκράτης
							ἐποιήσατο <br class="lb"/>κατὰ τὴν προκειμένην ῥῆσιν. οἷς γὰρ εἴρηκε σημείοις <br class="lb"/>ἐν τῷ
							προγνωστικῷ τούτῳ βιβλίῳ τῶν νοσημάτων αὐτῶν <br class="lb"/>ἰδίοις, τούτοις ἀξιοῖ προστίθεσθαι
							τὰ διὰ τὸ περιέχον γινόμενα. <br class="lb"/>φέρε γὰρ ὦφθαί τινα σημεῖα κατὰ τὸν λόγον τοῦ
							<br class="lb"/>νοσήματος αἱμοῤῥαγίας, εἶναι δὲ καὶ τὴν ὥραν ἐαρινὴν, <br class="lb"/>ἔτι μᾶλλον ἐλπὶς
							ἔσεσθαι τὴν αἱμοῤῥαγίαν. εἰ δὲ καὶ ἡ <br class="lb"/>παροῦσα κατάστασις εἴη θερμὴ καὶ ὑγρὰ, πολλῷ
							δὴ μᾶλλον <br class="lb"/>καὶ ἡ τῶν προγεγενημένων δυοῖν ἢ τριῶν ὡρῶν κατάστασις, <br class="lb"/>εἰ αἵματος
							εἴη γεννητικὴ, ἔτι καὶ μᾶλλον ἐλπὶς ἔσεσθαι τὴν <br class="lb"/>αἱμοῤῥαγίαν· ὥσπερ οὖν ὁ λόγος
							ἐπὶ τῆς αἱμοῤῥαγίας, οὕτω <br class="lb"/>καὶ ἐπὶ τῶν ἄλλων ἁπάντων. ἀρκέσει δὲ εἰπεῖν ἓν ἔτι
							<br class="lb"/>παράδειγμα γενησομένων ἱδρώτων. ἐν καύμασιν ἀνύδροις 
<a class="pb" href="#pb306" id="pb306">[p. 306]</a>
 πυρετοὶ
							ἀνιδρῶτες τὰ πλεῖστα, τοῖσι δὲ ἐπὶ ψεκάσιν ἱδρωτικώτεροι <br class="lb"/>γίνονται. δῆλον οὖν ὅτι
							πρὸς τοῖς ἄλλοις σημείοις <br class="lb"/>ὅσα τοῦ νοσήματός ἐστιν ἴδια, δηλωτικὰ γενησομένων
							ἱδρώτων <br class="lb"/>ἔτι καὶ τοῦ περιέχοντος ἡ κατάστασις προσερχομένη <br class="lb"/>τὴν ἐλπίδα τοῦ
							γενησομένου βεβαιοτέραν ὑπογράφει. </p>
                  </section>
                  <section id="body-1-3-39" class="div textpart chapter level4">
                    <blockquote class="quote lemma"><span class="milestone">688</span>Εὖ μέντοι χρὴ εἰδέναι περὶ τῶν τεκμηρίων καὶ
							<br class="lb"/>τῶν ἄλλων σημείων καὶ μὴ λανθάνειν ὅτι ἐν παντὶ ἔτει <br class="lb"/>καὶ πάσῃ ὥρῃ τά τε κακὰ
							κακὸν σημαίνει καὶ τὰ χρηστὰ <br class="lb"/>ἀγαθόν.</blockquote>
                    <p class="p autofirst">Οὐ παρὰ τοῖς ἰατροῖς μόνον, ἀλλὰ καὶ παρὰ τοῖς ῥήτορσιν <br class="lb"/>ἐζήτηται τίνι διαφέρει
							σημείου τεκμήριον, οὐκ ἐν <br class="lb"/>σημαινομένοις μόνον, ὡς ἄλλοτι, τοῦ προβλήματος ἔχοντος
							<br class="lb"/>τὴν σύστασιν, ἀλλὰ καὶ πραγμάτων ἐφαπτομένου. χρὴ γὰρ <br class="lb"/>εὑρεῖν τινα φύσιν
							διττὴν πραγμάτων, ἀφ’ ὦν οἱ μὲν ἰατροὶ <br class="lb"/>προγινώσκουσιν, οἱ δὲ ῥήτορες
							ἀποδεικνύουσιν ἢ πείθουσιν 
<a class="pb" href="#pb307" id="pb307">[p. 307]</a>
 ἐπὶ μὲν οὖν τῶν εἰς τὰς ἀποδείξεις
							λαμβανομένων, εἴτ’ ἐπιστημονικάς <br class="lb"/>οὔσας εἴτε πιθανὰς, ἡ διαφορὰ μὲν μία ἐστὶν
							<br class="lb"/>ἀναγκαία τε καὶ διὰ παντὸς ἔχουσα τὸ ἕτερον τῷ ἑτέρῳ <br class="lb"/>ἑπόμενον, ἐξ ὧν ἡ
							πρότασις σύγκειται. ἄλλη δ’ οὐκ ἀναγκαίως <br class="lb"/>οὐδὲ διὰ παντὸς, ἀλλ’ ὡς τὸ πολὺ μόνον.
							ἔτι δὲ <br class="lb"/>κατ’ ἄλλην διαφορὰν ἡ μὲν ἐκ τηρήσεώς ἐστιν ἐμπειρικῆς, <br class="lb"/>ἡ δὲ ἐξ
							ἀκολουθίας λογικῆς, ὅπερ ἐστὶν ἔνδειξις. αὕτη μέν <br class="lb"/>ἐστι τῶν πραγμάτων ἡ διαφορά.
							τοῖς δ’ ὀνόμασιν ἐπ’ αὐτῶν <br class="lb"/>οὐχ ὁμοίως ἐχρήσαντο πάντες, ἀλλ’ οἵ γε χαριέστεροι,
							<br class="lb"/>παρίημι γὰρ ἑκὼν τοὺς ἄλλους, ἐπὶ μὲν τῇ προτέρᾳ τομῇ <br class="lb"/>κατὰ τοῦ διηνεκῶς μὲν
							ἓν ὁτιοῦν δηλοῦντος ἀξιοῦσι χρῆσθαι <br class="lb"/>τῇ τοῦ τεκμηρίου προσηγορίᾳ, σημεῖον δ’
							ὀνομάζουσι <br class="lb"/>τὸ ἕτερον, ἐπὶ δὲ τῇ δευτέρᾳ τὸ μὲν ἐκ τηρήσεως σημεῖον, <br class="lb"/>τὸ δ’ ἐξ
							ἐνδείξεως τεκμήριον. ὅτι μὲν οὖν οὕτω χρῶνται <br class="lb"/>τοῖς ὀνόμασιν οἱ Ἕλληνες οὐκ
							ἰατροῖς μόνον ἐπίστασθαι <br class="lb"/>χρήσιμον, ἀλλὰ κἀκείνοις ὅσοις τῇ τέχνῃ προσήκει τὸ
							ἑλληνίζειν. 
<a class="pb" href="#pb308" id="pb308">[p. 308]</a>
 ὅτι δὲ εἴς τε τὰς ἀποδείξεις καὶ τὰς προγνώσεις <br class="lb"/>ἡ
							εἰρημένη διαφορὰ τῶν πραγμάτων ἐγνῶσθαι χρησιμωτάτη <br class="lb"/>πρόδηλον εἶναι παντὶ νομίζω.
							τό γε μὴν ἀμφότερα <br class="lb"/>τὴν ἑαυτῶν ἀεὶ διαφυλάττειν δύναμιν, ὅσα τε ἀγαθόν τι
							<br class="lb"/>δηλοῖ καὶ ὅσα τι κακὸν, ἄξιον ἐπισκέψεώς ἐστιν. ἐν γοῦν <br class="lb"/>τοῖς ἀφορισμοῖς
							αὐτὸς εἶπεν, ἐν ταῖς νούσοις ἧττον κινδυνεύουσιν <br class="lb"/>οἱ νοσέοντες, οἷς ἂν οἰκείη τῆς
							φύσεως καὶ τῆς <br class="lb"/>ἡλικίας καὶ τῆς ἕξιος καὶ τῆς ὤρης ἡ νοῦσος ᾖ μᾶλλον ἢ <br class="lb"/>οἶσιν
							ἂν μὴ οἰκείη κατὰ τι τουτέων. τοῦτ’ οὖν πρὸς τὸ <br class="lb"/>νῦν εἰρημένον οὐ διαφέρεται,
							κακὸν μὲν γάρ τι σημαίνειν <br class="lb"/>ἔφη τὰ κακὰ διὰ παντὸς, οὐ μὴν ὅτι γε ὡσαύτως ἢ οὐχ
							<br class="lb"/>ὡσαύτως ἔτι προσέγραψεν, ὁ εἰρημένος ἀφορισμός. οὐδέτερον <br class="lb"/>δὲ μετατίθησιν εἰς
							τὴν ἐναντίαν φύσιν, ἀλλ’ ἦττον καὶ <br class="lb"/>μᾶλλον ὑπάρχειν αὐτοῖς τοῦτό φησι, παρά τε τὰς
							φύσεις <br class="lb"/>καὶ τὰς ἡλικίας καὶ τὰ ἄλλα ὅσα κατέλεξεν, ὥστε κατὰ <br class="lb"/>τοῦτο μὲν οὐκ ἂν
							ἐναντία λέγοιτο πρὸς Ἱπποκράτους, κατ’ <br class="lb"/>ἐκεῖνο δὲ μᾶλλον, ὅταν εἴπῃ τοῖσι μὴ κατὰ
							λόγον κουφίζουσιν <br class="lb"/>οὐ δεῖ πιστεύειν οὐδὲ φοβεῖσθαι λίην τὰ μοχθηρὰ ﻿
<a class="pb" href="#pb309" id="pb309">[p. 309]</a>

							γινόμενα παρὰ λόγον· τὰ γὰρ πολλὰ τῶν τοιουτέων ἐστὶν <br class="lb"/>ἀβέβαια καὶ οὐ πάνυ τι
							διαμένειν οὐδὲ χρονίζειν εἴωθε. <br class="lb"/>διὰ τοῦτο γοῦν αὐτὸ προσέγραψεν ἐν τῷ προγνωστικῷ
							τὴν <br class="lb"/>νῦν ἡμῖν προκειμένην ῥῆσιν. ἐν μὲν γὰρ τοῖς συμπτώμασι <br class="lb"/>γίνεταί τις
							μετάπτωσις ἔκ τε τῶν πονηρῶν εἰς ἀγαθὰ κἀκ <br class="lb"/>τῶν ἀγαθῶν εἰς πονηρά. τῶν δὲ σημείων
							οὐδὲν εἰς τοὐναντίον <br class="lb"/>μεταπίπτειν πέφυκεν, ἀλλ’ ἧττον μὲν καὶ μᾶλλον ἤτοι
							<br class="lb"/>κακόν τι σημαίνειν ἢ ἀγαθὸν, <span class="milestone">689</span>οὐ μὴν ἀγαθὸν μὲν
							<br class="lb"/>νῦν, αὖθις δὲ κακὸν, ἢ κακὸν μὲν νῦν, αὖθις δ’ ἀγαθόν. <br class="lb"/>ὅσα γοῦν ἐν τοῖς
							οὔροις εἶπεν εἶναι κακὰ σημεῖα, ταῦτ’ <br class="lb"/>οὐκ ἄν ποτε ἀγαθὰ γένοιτο, καθάπερ οὐδὲ τῶν
							ἀγαθῶν <br class="lb"/>οὐδὲν κακόν. οὕτως δὲ καὶ ὅσα περὶ τῶν πτυσμάτων ἢ <br class="lb"/>διαχωρημάτων ὡς
							ἀγαθῶν ἢ κακῶν εἴρηκεν οὐδὲν εἰς τοὐναντίον <br class="lb"/>μεταπίπτει. κατὰ δὲ τὸν αὐτὸν τρόπον
							οὐδὲ ὅσα <br class="lb"/>περὶ τὸ πρόσωπον εἶπε γίγνεσθαι σημεῖα κατὰ χρόαν ἢ <br class="lb"/>ὄγκον ἢ σχῆμα
							καὶ περὶ κατακλίσεων δὲ καὶ τοῦ πελιδνοῦσθαι <br class="lb"/>καὶ μελαίνεσθαι μόριον ἢ ὁτιοῦν ἄλλο
							τοιοῦτον πάσχειν. <br class="lb"/>ἅπαντα γὰρ διαφυλάττει τὴν οἰκείαν δύναμιν οὐ 
<a class="pb" href="#pb310" id="pb310">[p. 310]</a>

							κατὰ τὸ μέγεθος δηλονότι, προείρηται γὰρ ὅτι τὸ μᾶλλον <br class="lb"/>δέχεται καὶ ἧττον, ἀλλὰ
							κατὰ γένος, ἐπεὶ μήτε τῶν ἀγαθῶν <br class="lb"/>οὐδὲν εἰς τὸ τῶν κακῶν μεταπίπτει γένος, ἐκείνων
							τε <br class="lb"/>οὐδὲν εἰς τὸ τῶν ἀγαθῶν. ὅταν γε δηλονότι μετὰ τῶν <br class="lb"/>οἰκείων ἐξετάζηται
							διορισμῶν, οὐ μὴν ἐπί γε τῶν συμπτωμάτων <br class="lb"/>οὕτως ἔχει. καὶ γὰρ δυσπνοοῦσιν ἔνιοι
							καὶ παραφρονοῦσι <br class="lb"/>καὶ ὑποχόνδριον ἀνασπῶνται καὶ μαρμαρυγὰς ὁρᾷν <br class="lb"/>οἴονται καί
							τινα ὀρφνώδη προφαίνεσθαι κρίσεως λόγῳ, καὶ <br class="lb"/>μὴν καὶ καρδιαλγεῖν καὶ χεῖλος τὸ
							κάτω σείεσθαι καὶ παρωτίδας <br class="lb"/>καί τινα ἑτέραν ἀπόστασιν ἔχειν. ἅπαντα γὰρ
							<br class="lb"/>φαίνεται ταῦτα ποτὲ μὲν, ὡς εἴρηται, κρίσεως λόγῳ γινόμενα, <br class="lb"/>ποτὲ δὲ
							αὐξανομένοις νοσήμασιν ἑπόμενα, καθὸ κἀκεῖνο <br class="lb"/>δεόντως εἴρηται πρὸς αὐτοῦ· τὰ
							κρίσιμα μὴ κρίνοντα τὰ <br class="lb"/>μὲν θανατώδεα, τὰ δὲ δύσκριτα· διώρισται δ’ ἡμῖν ὑπὲρ
							<br class="lb"/>ἁπάντων τῶν τοιούτων ἐν ἄλλοις τέ τισι κἀν τοῖς περὶ <br class="lb"/>κρίσεων, ὥστε μηδὲν εἰς
							τὸ προγινώσκειν ἐνδεῖν καὶ διὰ <br class="lb"/>τοῦτο, ὅπερ ἀεὶ συμβουλεύω καὶ νῦν διελθεῖν οὐκ
							ὀκνήσω. 
<a class="pb" href="#pb311" id="pb311">[p. 311]</a>
 πρῶτα μὲν καὶ μάλιστα σπουδάζειν φημὶ μαθεῖν ὅσα τῆς
							<br class="lb"/>ἰατρικῆς ἐστιν ἔργα· τὰ δ’ ἄλλα ὅσα τοιαῦτα τινὰ μὲν ἐν <br class="lb"/>φωνῇ καὶ σημαινομένῳ
							τὴν ζήτησιν ἔχοντα, τινὰ δὲ λογικῆς <br class="lb"/>ἐχόμενα θεωρίας, ὕστερόν ποτε καὶ κατὰ πολλὴν
							σχολὴν <br class="lb"/>μεταχειρίζεσθαι, <span class="milestone">166</span>καθάπερ καὶ νὺν ἐπὶ
							τῶν σημαινομένων <br class="lb"/>ἔκ τε τοῦ τεκμήριον ὀνόματος καὶ τοῦ σημεῖον. <br class="lb"/>ἐπειδὴ γὰρ
							ὅσον ἐστὶ χρήσιμον εἰς τὴν τέχνην εἴρηταί μοι, <br class="lb"/>προσθήσω τι καὶ τῆς τούτων
							ἐξηγήσεως ἐχόμενον, ἕτερον <br class="lb"/>ὧν ἔμπροσθεν εἶπον. ἔστι δὲ τοῦτο τοιόνδε· τῶν
							κρισίμων <br class="lb"/>συμπτωμάτων ἐγχωρεῖ κατηγορῆσαι τὸ σημεῖον ὄνομα, <br class="lb"/>τὸ μέντοι
							τεκμήριον οὐκ ἐγχωρεῖ. μόνα γὰρ ἐκεῖνα σημεῖά <br class="lb"/>τε ἅμα καὶ τεκμήρια καλοῦσιν οἱ
							Ἕλληνες, ἐξ ὧν ἔνεστι <br class="lb"/>τεκμήρασθαί τι περὶ τῆς σωτηρίας ἢ ἀπωλείας τοῦ κάμνοντος,
							<br class="lb"/>ἃ περιλαβὼν ἄν τις ἑνὶ κεφαλαίῳ φαίη γνωρίσματ’ <br class="lb"/>εἶναι τῶν διοικουσῶν τὸ σῶμα
							δυνάμεων, ὅπως ἔχωσιν ἀῤῥωστίας <br class="lb"/>ἢ ῥώμης, ἐν οἷς δηλονότι καὶ τὰ τῆς ἀπεψίας τε
							<br class="lb"/>καὶ τῆς πέψεως σημεῖα. τῶν δὲ κρισίμων συμπτωμάτων <br class="lb"/>οὐδὲν ἔχει τοιαύτην
							φύσιν· ἀλλ’ ὅτι μὲν ἔσται κρίσις δηλοῦται 
<a class="pb" href="#pb312" id="pb312">[p. 312]</a>
 πρὸς αὐτῶν, ὥσπερ ὅτι δι’
							ἐκκρίσεως ἢ ἀποστάσεως, <br class="lb"/>ἔτι τε πρὸς τούτοις διά τινος ἐκκρίσεως ἢ ἀποστάσεως οἷον
							<br class="lb"/>αἱμοῤῥαγίας ἢ ἐμέτων ἢ παρωτίδων. εἴτε δὲ ἀγαθὴ γενήσοιτο <br class="lb"/>κρίσις ἢ κακὴ, διὰ
							τῶν τοιούτων σημείων οὐκ ἔνεστι <br class="lb"/>τεκμήρασθαι. φαίνονται γὰρ οὐδὲν ἧττον ἢ εἰς
							ἀγαθὸν ἢ <br class="lb"/>εἰς κακὸν αἱ τοιαῦται κρίσεις ἅπασαι τελευτῶσαι. καὶ διορισμὸν
							<br class="lb"/>αὐτῶν ἐδίδαξεν ἡμᾶς βεβαιότατον οὐκ ἐκ συμπτωμάτων <br class="lb"/>τινῶν γινόμενον, ἀλλ’ ἐκ
							σημείων τε καὶ τεκμηρίων <br class="lb"/>τινῶν. πεπασμοὶ γὰρ, φησὶ, ταχύτητα κρίσιος, ἀσφάλειαν
							<br class="lb"/>ὑγιεινὴν σημαίνουσιν. ὠμὰ δὲ καὶ ἄπεπτα ἢ ἐς κακὰς ἀποστάσιας <br class="lb"/>τρεπόμενα ἢ
							ἀκρισίας ἢ χρόνους ἢ πόνους ἢ θανάτους <br class="lb"/>
							<span class="milestone">690</span>ἢ τῶν αὐτέων ὑποστροφάς. ὥσθ’ ὅτι μὲν <br class="lb"/>ἔσται
							κρίσις ἐκ τῶν κρισίμων συμπτωμάτων, ἃ δὴ καὶ σημεῖα <br class="lb"/>κρίσιμα καλεῖν ἐγχωρεῖ,
							προγνῶναι δυνατόν ἐστιν, εἴτε <br class="lb"/>δὲ εἰς ἀγαθὸν εἴτ’ εἰς κακὸν αὕτη τελευτήσει, διὰ
							τῶν πεπασμένων <br class="lb"/>ἡ γνῶσις, ἐν οἷς πάλιν οὐ τοῦ γενήσεσθαι κρίσιν <br class="lb"/>ἡ δήλωσις,
							ἀλλὰ τοῦ σωθήσεσθαι τὸν ἄνθρωπον ἢ <br class="lb"/>τεθνήξεσθαι. ἔστω δέ σοι καὶ ἥδε πρὸς ταῖς
							εἰρημέναις 
<a class="pb" href="#pb313" id="pb313">[p. 313]</a>
 ἔμπροσθεν ἐξήγησις τῶν προσηγοριῶν, ἅμα χρησίμοις πράγμασιν
							<br class="lb"/>εἰς τὴν τέχνην εἰρημένη. μέμνησο δὲ ὅτι καὶ τὰ <br class="lb"/>κρίσιμα σημεῖα συμπτώματά
							ἐστι τῷ γένει δηλοῦντα τὰς <br class="lb"/>ἐσομένας ἐκκρίσεις ἢ ἀποστάσεις. αὗται δὲ τοῦ λῦσαι
							τὴν <br class="lb"/>νόσον ἢ καταλῦσαι τὴν δύναμιν αἴτια μὲν πρώτως, κατὰ <br class="lb"/>συμβεβηκὸς δὲ καὶ
							σημεῖα γίνονται. </p>
                  </section>
                  <section id="body-1-3-40" class="div textpart chapter level4">
                    <blockquote class="quote lemma">Ἐπεὶ καὶ ἐν Λιβύῃ καὶ ἐν Δήλῳ καὶ ἐν Σκυθίῃ φαίνεται <br class="lb"/>τὰ
							προγεγραμμένα ἀληθεύοντα σημεῖα.</blockquote>
                    <p class="p autofirst">Οὐ κατὰ τὴν ἑαυτῷ συνήθη βραχυλογίαν τὸν περὶ τῶν <br class="lb"/>χωρῶν ἐποιήσατο λόγον. ἐνῆν
							γὰρ αὐτῷ τῇ πρὸ ταύτης <br class="lb"/>ῥήσει δύο συλλαβὰς προστιθέντι μηδὲν ἔτι δεῖσθαι ταύτης·
							<br class="lb"/>προσθεὶς οὖν αὐτὰς ἐγὼ δείξω ἐναργῶς ὁποῖός τις ἂν ὁ <br class="lb"/>λόγος ἐγεγόνει. εὖ
							μέντοι χρὴ εἰδέναι περὶ τῶν τεκμηρίων <br class="lb"/>καὶ σημείων καὶ μὴ λανθάνειν ὅτι ἐν παντὶ
							ἔτει καὶ πάσῃ <br class="lb"/>ὥρῃ καὶ χώρῃ τά τε κακὰ κακόν τι σημαίνει καὶ τὰ χρηστὰ ﻿
<a class="pb" href="#pb314" id="pb314">[p. 314]</a>
 ἀγαθόν. ἐν ταύτῃ τῇ ῥήσει τὸ χώρῃ προσθεὶς ἔδειξά <br class="lb"/>σοι περιττὴν εἶναι
							τὴν νῦν προκειμένην ῥῆσιν. οὐδὲν γὰρ <br class="lb"/>ἄλλο δι’ αὐτῆς ἐδιδάχθη ἢ τὰ σημεῖα τά τε
							ἀγαθὰ καὶ <br class="lb"/>τὰ κακὰ ταὐτὸν ἑαυτοῖς σημαίνειν ἑκάτερα ἐν ἁπάσῃ ὥρῃ, <br class="lb"/>κἂν θερμὴ
							κἂν ψυχρὰ κἂν εὔκρατος ᾖ. Λιβύης μὲν γὰρ <br class="lb"/>ὡς θερμῆς, Σκυθίας δὲ ὡς ψυχρᾶς, Δήλου
							δ’ ὡς εὐκράτου <br class="lb"/>καὶ μέσης ἀμφοῖν, ἕνεκα παραδείγματος ἐμνημόνευσεν. </p>
                  </section>
                  <section id="body-1-3-41" class="div textpart chapter level4">
                    <blockquote class="quote lemma">Εὖ γοῦν χρὴ εἰδέναι ὅτι ἐν τοῖς αὐτοῖσι χωρίοισιν οὐδὲν
							<br class="lb"/>δεινὸν τὰ πολλαπλάσια αὐτῶν ἐπιτυγχάνειν, ἢν ἐκμαθών <br class="lb"/>τις αὐτὰ κρίνειν τε καὶ
							λογίζεσθαι ὀρθῶς ἐπίστηται.</blockquote>
                    <p class="p autofirst">Ὅπερ ἡμεῖς ἔμπροσθεν εἰρήκαμέν που κατὰ τὴν τοῦ <br class="lb"/>λόγου χρείαν, τοῦτο νῦν ἔγραψεν
							ὁ Ἱπποκράτης, ὅτι τῷ καλῶς <br class="lb"/>ἐκμαθόντι τὰς δυνάμεις τῶν σημείων ὑπάρξει, κἂν εἰ
							<br class="lb"/>μὴ διὰ παντὸς ἀκριβῶς προγινώσκειν τὰ γενησόμενα, τὸ 
<a class="pb" href="#pb315" id="pb315">[p. 315]</a>
 γοῦν
							ἐπιτυγχάνειν πολλαπλάσιον τῶν ἀποτυγχανομένων, ἐν <br class="lb"/>ᾧ δὴ καὶ βελτίων ἕτερος ἑτέρου
							τῶν ὁτιοῦν προγινωσκόντων <br class="lb"/>ἐστί. <span class="milestone">691</span>τὸ μὲν γὰρ
							μηδέποτε ἁμαρτάνειν μεῖζον <br class="lb"/>ἢ κατ’ ἄνθρωπον, τὸ δ’ ὡς ἥκιστα τεχνίτου μόνου.
							πολλῆς <br class="lb"/>δὲ οὔσης καὶ κατ’ αὐτὸ τοῦτο διαφορᾶς ὁ μὲν ἐν τοῖς <br class="lb"/>εἴκοσιν ἅπαξ
							ἀποτυγχάνων οὐκ ὀλίγῳ τινὶ βελτίων ἐστὶ <br class="lb"/>τοῦ κατὰ δέκα διαμαρτάνοντος ἅπαξ, αὐτοῦ
							δὲ τούτου πάλιν <br class="lb"/>ὁ ἐν τοῖς ἑκατὸν ἅπαξ ἀποτυγχάνων, ὥσπερ γε καὶ τούτου <br class="lb"/>πάλιν
							ὁ ἐν τοῖς διακοσίοις. οὐκ οὖν ὀρθῶς ἡμᾶς ἐρωτῶσιν <br class="lb"/>οἱ ἐμπειρικοὶ τί ᾖ τῶν ὡς τὸ
							πολὺ θεωρημάτων ἐκ <br class="lb"/>τῆς τοῦ λόγου προσθήκης ἀδιάπτωτόν τε καὶ διηνεκὲς
							ἐποιησάμεθα. <br class="lb"/>εἶτ’ οὐκ ἔχοντες δεῖξαι δοκοῦσιν ἐλέγχειν, ὡς ἐκ <br class="lb"/>περιττοῦ τὸν
							λόγον προστιθέντας. εἰ γὰρ μὴ διηνεκῶς, <br class="lb"/>ἀλλὰ πλεονάκις γ’ ἐκείνων, τοῦ τέλους τῆς
							τέχνης τυγχάνομεν, <br class="lb"/>ὥσπερ ἐν τῷ προγινώσκειν τὰ μέλλοντα γενήσεσθαι <br class="lb"/>τοῖς
							κάμνουσιν, οὕτω κἀν τῷ θεραπεύειν αὐτούς. </p>
                  </section>
                  <a class="pb" href="#pb316" id="pb316">[p. 316]</a>
                  <section id="body-1-3-42" class="div textpart chapter level4">
                    <blockquote class="quote lemma">Ποθέειν δὲ χρὴ οὐδενὸς νουσήματος ὄνομα ὅ τι μὴ τυγχάνει
							<br class="lb"/>ἐνθάδε γεγραμμένον, πάντα γὰρ ὁκόσα ἐν τοῖσι χρόνοισι <br class="lb"/>τοῖσι προειρημένοισιν
							κρίνεται, γνώσῃ τοῖσι αὐτέοισι <br class="lb"/>σημείοισι.</blockquote>
                    <p class="p autofirst">Τοῦτό μοι δοκεῖ προσθεῖναι κατὰ τὴν τελευτὴν τοῦ <br class="lb"/>λόγου, διότι περὶ τῶν ὀξέων
							νοσημάτων καὶ ὅσα ἐκ τούτων <br class="lb"/>γίνεται τὴν διδασκαλίαν ἔφησε πεποιῆσθαι κατὰ τοῦτο.
							<br class="lb"/>μεμνημένος οὖν ὅτι τὰ μὲν πλεῖστα τῶν εἰρημένων ὑπ’ αὐτοῦ <br class="lb"/>σημείων ἀγαθῶν τε
							καὶ κακῶν ἁπλῶς εἴρηται κατὰ <br class="lb"/>πάντων κοινῇ τῶν νοσημάτων, ὀλίγα δ’ ἐπ’ ἐνίων
							ἀφωρισμένων, <br class="lb"/>ἀνέμνησε καὶ ἡμᾶς αὐτοῦ μετὰ τοῦ προσθεῖναι τὸ <br class="lb"/>μηδὲν
							παραλελεῖφθαι κατὰ τὸν λόγον, ὃ τάχα ἂν ἡμεῖς ᾠήθημεν <br class="lb"/>εἶναι ψευδές· ἐπειδὴ τινῶν
							μὲν ἐμνημόνευσεν ὀνομαστὶ, <br class="lb"/>τινῶν δ’ οὔ. τοῦτο γὰρ αὐτὸ δηλοῖ, μὴ μάτην ὑπ’ αὐτοῦ
							<br class="lb"/>γεγονέναι μηδ’ ἄνευ τινὸς αἰτίας, ἀλλ’ ἐπειδὴ παρὰ τὰ <br class="lb"/>ἄλλα διδασκαλίας
							ἐξαιρέτου τινὰ τῶν νοσημάτων ἐδεῖτο, 
<a class="pb" href="#pb317" id="pb317">[p. 317]</a>
 διὰ τοῦτο αὐτῶν ἐμνημόνευσεν ἰδίᾳ.
							τὰ δ’ ἄλλα πάντα τὰ <br class="lb"/>παραλελειμμένα τοῖς κοινοῖς ὑποπέπτωκε σημείοις εὐθέως
							<br class="lb"/>γε τοῦτο πρῶτον ὑπ’ αὐτοῦ γεγραμμένον, ὃ προσαγορεύουσι, <br class="lb"/>νεκρῶδες πρόσωπον
							ἐπὶ παντὸς νοσήματος ὀξέως, ὀλέθριον <br class="lb"/>ἀληθῶς εἴρηται. κατὰ δὲ τὸν αὐτὸν λόγον ὅσα
							περὶ κατακλίσεως <br class="lb"/>ἔγραψεν ἢ ἀναπνοῆς ἢ ὕπνων ἢ ἀγρυπνίας ἢ τῶν <br class="lb"/>ἄλλων, ὅσα
							κοινὰ πάντως ἐστὶ τῶν ἐν τοῖς προγεγραμμένοις <br class="lb"/>χρόνοις κρινομένων. οὐ γὰρ δή γε
							περὶ τῶν χρονίων αὐτῷ <br class="lb"/>τὸ σύγγραμμά ἐστιν, ἀλλ’ ὡς αὐτὸς εἶπεν, ὀξέων τε καὶ τῶν
							<br class="lb"/>ἐκ τούτων γινομένων, ὧν καὶ τοὺς χρόνους αὐτὸς ἐδήλωσεν, <br class="lb"/>ἐπ’ ἐνίων μὲν
							εἰκοστὴν ἡμέραν, ἐπ’ ἐνίων δὲ τεσσαρακοστὴν <br class="lb"/>ἢ ἑξηκοστὴν ὅρον θέμενος. </p>
                  </section>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>In Hippocratis Prognosticum</a>
          </header>
          <ul class="tree">
            <li>
              <a href="#body-1">In Hippocratis Prognosticum</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
