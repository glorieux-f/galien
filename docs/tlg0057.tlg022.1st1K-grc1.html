<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:18"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg022">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg022.1st1K-grc1.xml">De foetuum formatione</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg022.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">4</span>, <span class="biblScope">652-702</span>, <span class="date">1822</span></span>. </span>
                <a href="https://hdl.handle.net/2027/chi.11102513">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb652" id="pb652">[p. 652]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΚΥΟΥΜΕΝΩΝ <br class="lb"/>ΔΙΑΠΛΑΣΕΩΣ.<a class="bookmark" href="#body-1-1"> §</a></h3>
                  <p class="p autofirst">Περὶ τῆς τῶν κυουμένων διαπλάσεως ἐπεχείρησαν <br class="lb"/>μέν τι καὶ φιλόσοφοι
                        γράφειν, μηδεμίαν ἀφορμὴν <br class="lb"/>ὧν λέγουσιν ἐξ ἀνατομῆς περιεχόμενοι. καὶ
                        θαυμαστόν γε <br class="lb"/>οὐδέν ἐστιν ἁμαρτεῖν τῆς ἀληθείας αὐτοὺς, διαφωνῆσαί
                        <br class="lb"/>τε πρὸς ἀλλήλους. ὅπου γὰρ τοῖς ἀνατεμοῦσιν ἐπιμελῶς <br class="lb"/>ἠγνοήθη τινὰ,
                        πολὺ δήπου μᾶλλον εἰκὸς ἦν ἁμαρτεῖν, ὅσοι <br class="lb"/>ταῖς ἑαυτῶν ὑπονοίας
                        ἐπίστευσαν ἄνευ τῶν ἐξ ἀνατομῆς <br class="lb"/>φαινομένων. Ἱπποκράτης δὲ πρῶτος ὧν
                        ἴσμεν ἔγραψέ τι 
<a class="pb" href="#pb653" id="pb653">[p. 653]</a>
 περὶ διαπλάσεως ἐμβρύων ἀληθῶς, οὐ λογικαῖς
                        ὑπονοίαις τὴν <br class="lb"/>ἀκολουθίαν τῆς ζητήσεως ἐπιτρέψας, ἀλλ’ αἰσθηταῖς
                        διαγνώσεσιν, <br class="lb"/>οὐδ’ οὖν οὐδὲ ταύταις ὀλίγαις, ὥσπερ ἔνιοι καθολικὰς
                        <br class="lb"/>ἀποφάσεις ἐκ τῶν ἅπαξ ἢ δὶς ὀφθέντων ποιησάμενοι. καὶ <br class="lb"/>νῦν γοῦν τις
                        ἰατρὸς θεασάμενος ἐκτρωθὲν ἔμβρυον ἡμερῶν <br class="lb"/>τριάκοντα καὶ δυοῖν, ἔχον ἤδη
                        σαφῆ τὴν τῆς διαπλάσεως <br class="lb"/>ὑπογραφὴν, ὡς ἐπὶ πάντων ἐμβρύων οὕτω
                        γιγνόμενον ἀπεφῄνατο, <br class="lb"/>μηδὲ τὰ πρὸς Ἱπποκράτους εἰρημένα, μή τί γε
                        <br class="lb"/>δὴ τῶν ἄλλων, ὅσοι περὶ τούτων ἱστόρησαν, ἀνεγνωκώς. <br class="lb"/>οὐ γὰρ
                        ἀποτετμημένος εἷς ὅρος ἐστὶν τοῖς ἐμβρύοις οὔτε <br class="lb"/>τῆς σαφοῦς διαπλάσεως,
                        οὔτε τῆς κινήσεως, οὔτε τῆς ἀποκυήσεως, <br class="lb"/>ἀλλ’, ὡς Ἱππο<span class="milestone">286</span>κράτει τε γέ<span class="milestone">214</span>γραπται καὶ <br class="lb"/>τοῖς ἀξιοπιστοτάτοις τοῖς μετ’ αὐτὸν, ᾧδ’ ἔχει τὸ σύμπαν.
                        <br class="lb"/>ἑκταίαν γονὴν ἐκπεσοῦσαν ἰδὼν ὁ γράψας τὸ περὶ φύσεως <br class="lb"/>παιδίου
                        βιβλίον, εἴτ’ αὐτὸς Ἱπποκράτης ἐστὶν εἴθ’ ὁ μαθητὴς <br class="lb"/>αὐτοῦ Πόλυβος,
                        ἀκριβῶς τε ἅμα καὶ σαφῶς διηγήσατο <br class="lb"/>κατὰ τήνδε τὴν ῥῆσιν· Καὶ μὴν ἓξ
                        ἡμέρας μείνασαν 
<a class="pb" href="#pb654" id="pb654">[p. 654]</a>
 ἐν τῇσι μήτρῃσι γονὴν καὶ ἔξω πεσοῦσαν αὐτός
                        τε εἶδον <br class="lb"/>καὶ ὁκοίη μοι ἐφαίνετο ἐν τῇ γνώμῃ τότε, ἀπ’ ἐκείνων τὰ
                        <br class="lb"/>λοιπὰ τεκμήρια ποιέομαι. ὡς δὲ εἶδον τὴν γονὴν ἑκταίην <br class="lb"/>οὖσαν, ἐγὼ
                        διηγήσομαι. γυναικὸς οἰκέτις μουσουργὸς ἦν πολύτιμος, <br class="lb"/>παρ’ ἄνδρας
                        φοιτῶσα, ἣν οὐκ ἔδει λαβεῖν ἐν γαστρὶ, <br class="lb"/>ὅκως μὴ ἀτιμοτέρη εἴη. ἠκηκόει
                        δὲ ἡ μουσουργὸς, <br class="lb"/>οἷα αἱ γυναῖκες πρὸς ἀλλήλας λέγουσιν, ὅτι, ἢν γυνὴ
                        μέλλῃ <br class="lb"/>λήψεσθαι ἐν γαστρὶ, οὐκ ἐξέρχεται ἡ γονὴ, ἀλλ’ ἐμμένει.
                        <br class="lb"/>ταῦτα ἀκούσασα ξυνῆκε, καὶ τοῦτ’ ἐφύλασσεν ἀεί. καὶ ὡς <br class="lb"/>ᾔσθετο οὐκ
                        ἐξιοῦσαν τὴν γονὴν, καὶ ἔφρασε τῇ δεσποίνῃ, <br class="lb"/>καὶ ὁ λόγος ἦλθεν πρὸς ἐμέ.
                        καὶ ἐγὼ ἀκούσας ἐκελευσάμην <br class="lb"/>αὐτὴν πρὸς τὴν γῆν πηδῆσαι. καὶ ἐπεὶ
                        ἑπτάκις ἐπεπήδητο, <br class="lb"/>ἡ γονὴ κατεῤῥύη ἐπὶ τὴν γῆν, καὶ ψόφος ἐγένετο,
                        <br class="lb"/>κᾀκείνη ἐθεᾶτο καὶ ἐθαύμαζεν. ὁκοίη δ’ ἦν, ἐγὼ ἐρέω· <br class="lb"/>οἷον εἴ τις
                        ὠοῦ ὠμοῦ τὸ ἔξω λεπύριον περιέλοι, ἐν δὲ τῷ <br class="lb"/>ἔνδον ὑμένι τὸ ἔσω ὑγρὸν
                        διαφαίνοιτο. τρόπος μέν τις ἦν <br class="lb"/>τοιοῦτος, ἅλις εἰπεῖν, ἦν δὲ ἐρυθρὸν καὶ
                        στρογγύλον. ἐν <br class="lb"/>δὲ τῷ ὑμένι ἐφαίνοντο ἐνεοῦσαί τινες ἶνες λευκαὶ καὶ
                        παχεῖαι 
<a class="pb" href="#pb655" id="pb655">[p. 655]</a>
 εἰλημέναι ξὺν ἰχῶρι παχεῖ καὶ ἐρυθρῷ, καὶ ἀμφὶ
                        <br class="lb"/>τὸν ὑμένα ἔξωθεν αἱμάλωπες, κατὰ δὲ τὸ μέσον ἐπεῖχε <br class="lb"/>λεπτὸν, ὅ τί
                        μοι ἐδόκει εἶναι ὀμφαλὸς, καὶ ἐκείνῳ τὴν <br class="lb"/>πνοὴν καὶ ἔξω καὶ ἔσω
                        ποιεῖσθαι τὸ πρῶτον, καὶ ὁ ὑμὴν <br class="lb"/>ἐξ ἐκείνου ἐτέτατο πᾶς ὁ περιέχων τὴν
                        γονήν. </p>
                </section>
                <section id="body-1-2" class="div textpart chapter level3">
                  <p class="p autofirst">Ἐν τούτῳ τῷ λόγῳ τὸν μὲν περιέχοντα τὴν <br class="lb"/>γονὴν ὑμένα τὸ καλούμενον
                        χορίον, τὸ δὲ τὰς λευκὰς καὶ <br class="lb"/>παχείας ἶνας ἔχον ἐν ἑαυτῷ ξὺν ἰχῶρι παχεῖ
                        καὶ ἐρυθρῷ <br class="lb"/>φλεβῶν καὶ ἀρτηριῶν ὑπογραφὴν τῆς γενέσεως ἡγητέον ὑπάρχειν.
                        <br class="lb"/>αὐξανόμενον γοῦν τὸ κύημα διὰ παντὸς ὁρᾶται περιεχόμενον <br class="lb"/>ὑπὸ τοῦ
                        χορίου, μεστοῦ φλεβῶν τε καὶ ἀρτηριῶν <br class="lb"/>ὄντος. οὐδὲ γὰρ ἄλλό τι παρὰ
                        ταῦτα τὰ τρία τὴν οὐσίαν <br class="lb"/>αὐτοῦ συντίθησιν, ἀλλ’ εἰσὶ πάμπολλαι φλέβες
                        καὶ ἀρτηρίαι, <br class="lb"/>πλησίον ἀλλήλων ἐκτεταμέναι, περιλαμβανόμεναί τε <br class="lb"/>καὶ
                        συναπτόμεναι συνεχεῖ σώματι λεπτῷ καὶ ὑμενοειδεῖ. <br class="lb"/>διαιρουμένων δὲ τῶν
                        κυούντων ζώων, ὅσα μὴ πόῤῥω τῆς <br class="lb"/>ἀνθρωπίνης ἐστὶ φύσεως, οἷον αἰγῶν, καὶ
                        προβάτων, καὶ 
<a class="pb" href="#pb656" id="pb656">[p. 656]</a>
 ὑῶν, βοῶν τε καὶ ἵππων, καὶ ὄνων, φαίνεται τὸ
                        χορίον <br class="lb"/>τοῦτο συμπεφυκὸς τῇ μήτρᾳ τοῦ κυοῦντος ζώου κατὰ τὰς
                        <br class="lb"/>ἀρτηρίας τε καὶ φλέβας. ἡ δ’ ἀρχὴ τῆς γενέσεως τῶν ἀγγείων <br class="lb"/>τούτων
                        ἐστὶν ἐκ τῶν κατὰ τὰς μήτρας ἀρτηριῶν καὶ <br class="lb"/>φλεβῶν, ὧν εἰς τὴν ἐντὸς
                        χώραν τῆς μήτρας ἀνεστόμωται <br class="lb"/>τὰ πέρατα, καὶ διὰ τούτων μόνων ἡ κοινωνία
                        τοῖς κυουμένοις <br class="lb"/>ἐστὶ πρὸς τὰς κυούσας. οὐδαμόθι γὰρ ἄλλοθι τέτρηται
                        <br class="lb"/>τὸ χορίον, ἀλλ’ οὐδὲ ψαύει κατά γε τὰς μήτρας, <br class="lb"/>ὅτι μὴ κατὰ ταῦτα
                        μόνα, τὸ δ’ ἄλλο κύτος αὐτοῦ τὸ μεταξὺ <br class="lb"/>ταῖς μήτραις μὲν ἔνδοθεν
                        ὑποτέταται, ψαύει δ’ <br class="lb"/>αὐτῶν μόνων ἄνευ συμφύσεως. τά γε μὴν ἀγγεῖα τὰ
                        κατ’ <br class="lb"/>αὐτὸ στενοτάτας μὲν ἔχει τὰς ἀρχὰς, δι’ ὧν, ὡς ἔφην, <br class="lb"/>ἥνωται
                        τοῖς πέρασιν τῶν κατὰ τὴν μήτραν ἀγγείων, ἀποχωροῦντα <br class="lb"/>δ’ αὐτῆς ἐς
                        ταὐτὸν ἀλλήλοις ἀφικνεῖται τρόπον <br class="lb"/>ὁμοιότατον ταῖς ῥίζαις τῶν φυτῶν.
                            <span class="milestone">287</span>ὡς γὰρ ἐπ’ ἐκείνων <br class="lb"/>ἐκ πολλῶν καὶ
                        λεπτῶν περάτων ἀλλήλαις συνιόντων ἕτεραι <br class="lb"/>ῥίζαι παχύτεραι γεννῶνται,
                        κᾀκείνων αὖθις ἀλλήλαις <br class="lb"/>ἑνουμένων ἕτεραι, καὶ τοῦτο γινόμενον οὐ
                        παύεται, μέχρις <br class="lb"/>ἂν ἅπασαι τελευτήσωσιν εἰς τὴν ἀρχὴν τοῦ πρέμνου, ﻿
<a class="pb" href="#pb657" id="pb657">[p. 657]</a>
 κατὰ τὸν αὐτὸν τρόπον αἱ κατὰ τὸ χορίον ἀρτηρίαι καὶ
                        <br class="lb"/>φλέβες συνιοῦσαι πρὸς ἀλλήλας ἑτέρας γεννῶσιν ἑαυτῶν <br class="lb"/>εὐρυτέρας, ἐξ
                        ὧν ἀλλήλαις συνιουσῶν, εἶτα γεννωμένων αὖθις <br class="lb"/>ἄλλας, καὶ τούτου πάνυ
                        πολλάκις αὐταῖς συμβάντος, <br class="lb"/>εἰς δύο μὲν ἀρτηρίας, δύο δὲ φλέβας ἡ πάντων
                        τῶν κατὰ <br class="lb"/>μέρος ἀγγείων κεφαλαιοῦται σύνοδος, ὧν ἐν τῷ μεταξὺ γεννᾶταί
                        <br class="lb"/>τις πόρος εἰς τὸν πυθμένα τῆς κύστεως τοῦ κυουμένου <br class="lb"/>συντετρημένος,
                        ὃν οἱ δεινοὶ περὶ τὰς ἀνατομὰς ὠνόμασαν <br class="lb"/>οὐραχόν. τὸ δ’ ἕτερον τοῦ πόρου
                        τοῦδε στόμα <br class="lb"/>χωριζόμενον τῶν τεττάρων ἀγγείων εὐρύνεται κατὰ βραχὺ
                        <br class="lb"/>λεπτὸν ὑμένα παραπλήσιον ἀλλᾶντι τὸ σχῆμα γεννῆσαν, ἐπιτεταμένον
                        <br class="lb"/>ἔξωθεν ἑτέρῳ τοιούτῳ, ᾧ περιέχεται τὸ ἔμβρυον. <br class="lb"/>ὀνόματα δὲ τοῖς δύο
                        τούτοις ὑμέσιν οἱ ἀνατομικοὶ τέθεινται, <br class="lb"/>τῷ μὲν ἀπὸ τοῦ σχήματος
                        ἀλλαντοειδεῖ, θατέρῳ δὲ <br class="lb"/>τῷ περιέχοντι τὸ ἔμβρυον ἀμνειῷ. ταῦτα μὲν
                        ἔξωθέν ἐστι <br class="lb"/>τοῦ κυουμένου. κατ’ αὐτὸ δὲ τὸ ἔμβρυον ἴδια μόρια, πρῶτον
                        <br class="lb"/>μὲν ἁπάντων τὸ δέρμα, σκέπασμα καὶ ἀμφίεσμα σύμφυτον <br class="lb"/>ὑπὸ τοῦ
                        δημιουργήσαντος αὐτὸ γεγονὸς, εἶθ’ ἑξῆς 
<a class="pb" href="#pb658" id="pb658">[p. 658]</a>
 ὑπ’ αὐτῷ τὰ συνεχῆ
                        τοῖς τέσσαρσιν ἀγγείοις ἔνδον τοῦ δέρματος <br class="lb"/>μόρια, ὧν οὐδὲν οἷόν τ’
                        ἐστὶν γεννηθῆναι πρὸ τοῦ <br class="lb"/>τὰ πάντα τὰ κατὰ τὸ χορίον ἀγγεῖα τὴν
                        συναγωγὴν εἰς τὰ <br class="lb"/>προειρημένα τέτταρα σχεῖν. δεῖται γὰρ δηλονότι τῶν τοῦ
                        <br class="lb"/>κυουμένου μορίων ἕκαστον εἴς τε τὴν πρώτην γένεσιν <br class="lb"/>ἅπασάν τε τὴν
                        μετὰ ταῦτα διοίκησιν ἐπιτηδείου τροφῆς, <br class="lb"/>οὐδεμία δ’ ἄλλη τοῖς ἐμβρύοις
                        ἐστὶ τρόφιμος ὕλη παρὰ <br class="lb"/>τὴν ἐκ τῆς κυούσης αὐτὸ χορηγουμένην. οὐκ οὖν
                        οἷόν τε <br class="lb"/>γεννηθῆναί τι τῶν κατ’ αὐτὰ μορίων ἄνευ τῆς αἱματικῆς
                        <br class="lb"/>οὐσίας. οὐ μὴν οὐδ’ ὅσα λευκὰ καὶ ἄναιμα τῶν μορίων <br class="lb"/>ἐστὶν, ἐξ
                        αὐτοῦ τοῦ αἵματος οἷόν τε γεννᾶσθαι, καθάπερ <br class="lb"/>ἡ τοῦ ἥπατος οὐσία.
                        ταχίστην οὖν ἴσχει τὸ σπλάγχνον τοῦτο <br class="lb"/>τὴν γένεσιν ἐξ αἵματος, ὡς ἂν
                        ὁμοιοτάτην αὐτῷ τὴν τοῦ <br class="lb"/>σώματος οὐσίαν ἔχον. ἐὰν γὰρ διατεμὼν φλέβα
                        ζώου τοῦ <br class="lb"/>ῥέοντος αἵματος ἐάσῃς ἐμπεσεῖν συμμέτρως ὕδατι θερμῷ,
                        <br class="lb"/>παραπλησίαν ἴσχει τὴν πῆξιν ἥπατος οὐσίᾳ. τοῦτο μὲν οὖν <br class="lb"/>τὸ
                        σπλάγχνον ἑτοιμότατον πήγνυται μόνῳ τῷ περιέχεσθαι <br class="lb"/>κατὰ τὸ τῆς μήτρας
                        σῶμα πάσχον τοῦτο. τῶν δ’ ἄλλων 
<a class="pb" href="#pb659" id="pb659">[p. 659]</a>
 μορίων ἕκαστον, ὅσα σαρκοειδῆ
                        τ’ ἐστὶ καὶ ἔναιμα, πλείονος <br class="lb"/>χρόνου δεῖται πρὸς τὴν γένεσιν, ὥσπερ γε
                        τὸ τῶν ἀρτηριῶν <br class="lb"/>τε καὶ φλεβῶν σῶμα, παντάπασιν ἄναιμον ὑπάρχον, ἐκ τῆς
                        <br class="lb"/>τοῦ σπέρματος οὐσίας εὔλογόν ἐστι τὴν πρώτην γένεσιν <br class="lb"/>ἐσχηκέναι,
                        προσπεσόντος αὐτοῦ τοῖς πέρασι τῶν εἰς τὴν μήτραν <br class="lb"/>καθηκόντων ἀγγείων·
                        ἕτοιμόν τε γάρ ἐστι καὶ ῥᾷστον <br class="lb"/>ἐκ τῆς οὐσίας ἑαυτοῦ, γλισχρότητα πολλὴν
                        ἐχούσης, <br class="lb"/>τοιαύτην ἰδέαν ἐργάσασθαι μορίου. γενομένης δὲ τῆς πρώτης
                        <br class="lb"/>ῥιζώσεως τῶν ἀγγείων ἐπὶ τοῖς στόμασι τῶν εἰς τὴν <br class="lb"/>μήτραν
                        καθηκόντων, εἰκὸς δήπου τὸ διαπλάσαν αὐτὸ σπέρμα <br class="lb"/>τροφὴν αὐτοῖς
                        ἐκπορίζειν, ἕλκον ἐκ τῆς μήτρας τὸ αἷμα, <br class="lb"/>καὶ κατὰ σμικρὸν οὕτως
                        εὐρύνειν μὲν τὰ πρῶτα γεννηθέντα, <br class="lb"/>προάγειν δ’ εἰς μῆκος, αὐξάνον τε καὶ
                        κατὰ βραχὺ συνάγον <br class="lb"/>ἐς ταὐτὸ τὰ λεπτότερα πρὸς τὴν τῶν εὐρυτέρων
                        γένεσιν. <br class="lb"/>τὰ μὲν οὖν ἀγγεῖα καὶ τοὺς ὑμένας εὔλογον οὕτως γεννᾶσθαι,
                        <br class="lb"/>τὴν μὲν πρώτην σύστασιν ἐκ τῆς τοῦ σπέρματος οὐσίας <br class="lb"/>λαβόντα, τὴν
                        δ’ ἐφεξῆς εἰς μῆκός τε καὶ εὖρος ἐπίδοσιν, 
<a class="pb" href="#pb660" id="pb660">[p. 660]</a>
 ὡς ἐπὶ τῶν δένδρων
                        ὁρῶμεν ἐκ τῆς ἀρχῆς τοῦ <br class="lb"/>πρέμνου τό θ’ ὑπόλοιπον αὐτοῦ πρὸς ὕψος
                        ἀνατεινόμενον <br class="lb"/>εἴς τε τοὺς κλάδους σχιζόμενον γεννᾶσθαι. τοῦτο μὲν ἡμῖν
                        <br class="lb"/>οἷον θεμέλιον τῶν ἐφεξῆς εἰρησομένων ὑποβεβλήσθω. </p>
                </section>
                <section id="body-1-3" class="div textpart chapter level3">
                  <p class="p autofirst"><span class="milestone">288</span>Σκοπώμεθα δ’ ἐπ’ αὐτοῖς, ὅπως εἰκός
                        <br class="lb"/>ἐστι τὸ κυούμενον ὑπὸ τῆς κατὰ τὸ σπέρμα δυνάμεως ἅπαν <br class="lb"/>ἐφεξῆς
                        διαπλασθῆναι, τὴν ἀρχὴν τῆς εὑρέσεως αὖθις ἀπὸ <br class="lb"/>τῶν κατὰ τὰς ἀνατομὰς
                        ὁρωμένων ποιησάμενοι. <span class="milestone">215</span>φαίνεται <br class="lb"/>γὰρ
                        τῶν εἰρημένων τεττάρων ἀγγείων, ἃ κατὰ τὸν <br class="lb"/>ὀνομαζόμενον ὀμφαλὸν ἅμα τῷ
                        κατὰ τὸν οὐραχὸν πόρῳ <br class="lb"/>συνίστησιν εὐθὺς ἅμα τῷ διελθεῖν τὸ δέρμα τοῦ
                        κυουμένου, <br class="lb"/>τὸ μὲν ἕτερον ζεῦγος ἑνούμενόν τε παραχρῆμα καὶ <br class="lb"/>μίαν
                        φλέβα μεγάλην γεννῆσαν ἐμφύεσθαι τῷ ἥπατι. λέγω <br class="lb"/>δὲ ἐμφύεσθαι τὴν ἐκ τῆς
                        ἀνατομικῆς ἰδέαν ἑρμηνεύων. <br class="lb"/>οὐ γὰρ δὴ προϋπάρχοντί γε τῷ ἥπατι τὴν
                        ἔμφυσιν ἡ φλὲψ <br class="lb"/>αὕτη ποιεῖται, τοὐναντίον γὰρ ἅπαν εἰκός ἐστι γίγνεσθαι,
                        <br class="lb"/>ὁπόταν εἴσω διασχῇ καθάπερ τι δένδρου στέλεχος ἡ κατὰ <br class="lb"/>τὸν ὀμφαλὸν
                        φλὲψ, δισχιδὲς μὲν τὸ πρῶτον γίγνεσθαι, <br class="lb"/>τῶν μερῶν δ’ αὐτῆς ἑκάτερον
                        ἀποφύσεις ποιεῖσθαι πολλὰς 
<a class="pb" href="#pb661" id="pb661">[p. 661]</a>
 ἀνάλογον τοῖς ἐπὶ τῶν δένδρων
                        κλάδοις, εἶτα τῷ μὲν ἑτέρῳ <br class="lb"/>μορίῳ τῆς σχίσεως τῶν φλεβῶν ἐπιφύεσθαι τὴν
                        εἰρημένην σάρκα <br class="lb"/>τῆς κατὰ τὸ ἧπαρ οὐσίας, τῷ δ’ ἑτέρῳ, τῷ τὸ μεσεντέριον
                        <br class="lb"/>γεννῶντι, τήν τε γαστέρα καὶ τὸν σπλῆνα, καὶ τὴν <br class="lb"/>τῶν ἐντέρων ἕλικα
                        πᾶσαν, ἐπίπλοόν τε καὶ τὸ καλούμενον <br class="lb"/>ἀπευθυσμένον ἔντερον, οὐ δήπου καὶ
                        ταῦτα πρόσθεν ὑπάρχοντα, <br class="lb"/>συγγενόμενα δὲ τῇ σχίσει τῶν φλεβῶν, ὥσπερ ἡ
                        κατὰ <br class="lb"/>τὸ ἧπαρ οὐσία καθ’ ἑκάστην τε τῶν φλεβῶν ἰδίᾳ παραφυομένη <br class="lb"/>καὶ
                        κοινῇ συμπάσαις ἔξωθεν ἅμα πρὸς μίαν ἰδέαν <br class="lb"/>σπλάγχνου διαπλαττομένη. οὐ
                        μὴν οὕτω γε καὶ αἱ ἀρτηρίαι <br class="lb"/>μετὰ τὸ διασχεῖν ἔσω τοῦ δέρματος εὐθέως
                        οὔτε παραφυομένην <br class="lb"/>ἑαυταῖς ἔχουσι τὴν οὐσίαν ἑτέραν, οὔτ’ εἰς πολλὰ
                        <br class="lb"/>μόρια κατασχίζονται, διαμένουσι δὲ μέχρι πολλοῦ δύο, παραλαμβάνουσαί
                        <br class="lb"/>τε τὴν κύστιν τοῦ κυουμένου καὶ κατ’ αὐτοῦ <br class="lb"/>στηριζόμεναι φέρονται
                        κατά τε ἄλλα καὶ πρὸς τὸ βάθος <br class="lb"/>τοῦ σώματος, ἄχρι περ ἂν ἐπὶ τὸ πλατὺ
                        καὶ ἱερὸν <br class="lb"/>ὀστοῦν ὀνομαζόμενον ἀφίκωνται, καθ’ οὗ φαίνονται δύο τινὲς
                        <br class="lb"/>ἀρτηρίαι, μία καθ’ ἑκάτερον μέρος ἐπὶ τὰ σκέλη φερομένη, <br class="lb"/>τῆς ἐπὶ
                        τῇ ῥάχει μεγίστης εἰς αὐτὰς ἐσχισμένης, ἥτις ﻿
<a class="pb" href="#pb662" id="pb662">[p. 662]</a>
 φαίνεται τῇ τῆς
                        καρδίας ἀριστερᾷ κοιλίᾳ συνημμένη. οὐ μὴν, <br class="lb"/>ὥσπερ ἐπὶ τῆς τοῦ ἥπατος
                        γενέσεως οὐδὲν ὑπολείπεται ζήτημα, <br class="lb"/>κατὰ τὸν αὐτὸν τρόπον ἐπὶ τῆς
                        καρδίας φαίνεται. <br class="lb"/>τὸ μὲν γὰρ ἧπαρ, ἐπὶ θατέρῳ μέρει τῆς ἐξ ὀμφαλοῦ
                        φερομένης <br class="lb"/>φλεβὸς σχισθὲν πολυειδῶς, τὴν πολυειδῆ διάφυσίν τε <br class="lb"/>καὶ
                        παράφυσιν ἔσχε· τῇ καρδίᾳ δὲ τὴν ὕλην, ἐξ ἧς τὴν <br class="lb"/>γένεσιν ἕξει, παρὰ τῆς
                        κυούσης ἤτοι διὰ τῶν ἀρτηριῶν <br class="lb"/>ἀναγκαῖόν ἐστιν ἢ διὰ μέσου τοῦ ἥπατος
                        χορηγεῖσθαι κατὰ <br class="lb"/>τὴν ἐξ αὐτοῦ φερομένην φλέβα μετέωρον εἰς τὴν τῶν ἄνω
                        <br class="lb"/>τοῦδε τοῦ σπλάγχνου μορίων γένεσιν. μακρὸς δ’ ἂν οὗτος <br class="lb"/>ὁ χρόνος
                        εἴη, καὶ οὐκ εὐθέως ἅμα ταῖς πρώταις ἡμέραις, <br class="lb"/>ἐν αἷς τὸ ἧπαρ ἀρχὴν
                        ἴσχει τῆς γενέσεως, ὀλίγον ἀπέχει τοῦ <br class="lb"/>τῆς μήτρας σώματος. ὃ γὰρ
                        ὑποφαίνεσθαι στρογγύλον, <br class="lb"/>ἐρυθρὸν, ἔνδον τοῦ χορίου κατὰ τὴν ἑκταίαν
                        γονὴν Ἱπποκράτης <br class="lb"/>ἔφη, τοῦτ’ ἂν εἴη τὸ ἧπαρ ἀδιάρθρωτον ἔτι καὶ
                        <br class="lb"/>ἀδιάπλαστον. ἔν γε μὴν ταῖς ὑπὲρ τὰς τριάκονθ’ ἡμέρας <br class="lb"/>τῶν ἐμβρύων
                        ἐκτρώσεσιν ἐγγὺς ἀλλήλων σαφῶς φαίνεται τὰ <br class="lb"/>τρία ταῦτα τοῦ ζώου μόρια,
                        τό θ’ ἧπαρ καὶ ἡ καρδία καὶ <br class="lb"/>ὁ ἐγκέφαλος, μεῖζον μὲν ἀμφοῖν τῶν ἑτέρων
                        τὸ ἧπαρ, ἀπολειπόμενα 
<a class="pb" href="#pb663" id="pb663">[p. 663]</a>
 δ’ αὐτοῦ πάμπολυ κατὰ μέγεθος ἥ τε
                        καρδία καὶ <br class="lb"/>ὁ ἐγκέφαλος. οὐ μὴν ὁπηνίκα γε πρώτη ἡ καρδία τὴν ἀρχὴν
                        <br class="lb"/>τῆς διαπλάσεως ἔχει, δυνατὸν εὑρεῖν· αἵ τε γὰρ ἀμβλώσεις <br class="lb"/>αἱ κατὰ
                        τὸν πρῶτον μῆνα γιγνόμεναι σαφὲς οὐδὲν διδάσκουσιν, <br class="lb"/>ἥ τ’ ἐπὶ τῶν ὁμοίων
                        ἀνθρώποις ζώων ἀνατομὴ <br class="lb"/>κατὰ τὸν αὐτὸν τρόπον οὐδ’ αὐτή τι δηλοῖ
                        βέβαιον, ἔστ’ <br class="lb"/>ἂν <span class="milestone">289</span>ἀδιάρθρωτον ᾖ τὸ
                        κύημα. διαρθροῦσθαι δ’ ἀρξαμένου, <br class="lb"/>τῶν μὲν ἄλλων μορίων τὰ πλεῖστα
                        περιγραφὴν <br class="lb"/>οὐδεμίαν ἴσχει σαφῆ, μόνα δ’ ἀλλήλοις ἐγγὺς ὁρᾶται τρία
                        <br class="lb"/>ταῦτα, καθάπερ ἀρτίως εἶπον, ἥ τε καρδία καὶ ὁ ἐγκέφαλος <br class="lb"/>καὶ τὸ
                        ἧπαρ. κατ’ ἀρχὰς μὲν οὖν, ἡνίκα τὰ περὶ <br class="lb"/>σπέρματος ὑπομνήματα γράφων
                        ἠναγκάσθην καὶ περὶ τῆς <br class="lb"/>κατὰ τὸν χρόνον τάξεως ἑκάστου τῶν μορίων τῆς
                        διαπλάσεως <br class="lb"/>εἰπεῖν τι, τὴν καρδίαν ἔφην ὁμοίως τῷ ἥπατι κατὰ <br class="lb"/>τὰς
                        πρώτας ἡμέρας τῆς κυήσεως οἷον κρηπῖδά τινα τῆς <br class="lb"/>γενέσεως ἴσχειν, ἐκ τῆς
                        ἐπὶ τῶν τελείων χρείας αὐτῆς ἀξιολογωτάτης <br class="lb"/>οὔσης ἐπὶ τὸν λογισμὸν
                        τοῦτον ἀγόμενος. ὡς <br class="lb"/>δὲ τοῖς ἄλλοις ἅπασιν ἰατροῖς τε καὶ φιλοσόφοις
                        εὗρον <br class="lb"/>ἀρέσκον ὁμοίως τοῖς φυτοῖς ἄχρι τῆς σαφοῦς διαπλάσεως 
<a class="pb" href="#pb664" id="pb664">[p. 664]</a>
 διοικούμενον τὸ κύημα, πιθανώτερον ἔδοξέ μοι, μηδεμίαν <br class="lb"/>αὐτῆς εἶναι
                        χρείαν ἐν ἀρχῇ τῆς γενέσεως, ἀλλὰ τοῦ μὲν <br class="lb"/>ἥπατος ὑστέραν αὐτὴν
                        διαπλάττεσθαι πάντως, ἐζήτουν δ’, <br class="lb"/>ὅπως γίγνεται τοῦτο. δυοῖν γὰρ δή που
                        τούτων ἀναγκαῖον <br class="lb"/>εἶναι τὸ ἕτερον, ἢ παρὰ τοῦ ἥπατος, αἵματος ἀνιόντος,
                        <br class="lb"/>ἅμα τῇ τῆς ἡπατίτιδος φλεβὸς γενέσει καὶ τὴν καρδίαν ἐκ <br class="lb"/>τούτου
                        γεννᾶσθαι δεῖν, ἢ διὰ τῆς μεγάλης ἀρτηρίας, ἐχούσης <br class="lb"/>αἷμα καὶ αὐτῆς,
                        οὐχ, ὡς Ἐρασίστρατος οἴεται, μόνον <br class="lb"/>πνεῦμα. τοὺς πολλοὺς δ’ εἰκὸς
                        ἐξηπατῆσθαι, καὶ μάλιστα <br class="lb"/>τοὺς φιλοσόφους, ὡς ἂν οὐδὲν ἐπισταμένους τῶν
                        ἐν ταῖς <br class="lb"/>διαιρέσεσι τῶν ζώων φαινομένων, ὧν μάλιστ’ ἐστὶ χρήσιμα <br class="lb"/>τὰ
                        κατὰ τὴν ἐπὶ τῶν ζώντων ἀνατομὴν ἐγχειρουμένην τεχνικῶς <br class="lb"/>εἰς γύμνωσιν
                        τῶν ἐν τῷ βάθει μορίων. ὥστε καὶ κατὰ <br class="lb"/>τοῦτο μακρὸς ὁ λόγος γίγνεται
                        τοῖς ἐπιστημονικῶς αὐτὸν <br class="lb"/>ὅλον ἐκμαθεῖν ὀρεγομένοις. ἓν μὲν γάρ ἐστιν
                        ὑπόμνημά <br class="lb"/>μοι γεγραμμένον, ἐν ᾧ σκοποῦμαι τὴν χρείαν τῆς ἀναπνοῆς,
                        <br class="lb"/>ἕτερον δ’ ἐπ’ αὐτῷ τὸ περὶ τῆς τῶν ἀρτηριῶν τε καὶ τῶν <br class="lb"/>ἐν αὐτοῖς
                        σφυγμῶν, ἐν οἷς ὁ γυμνασάμενος εἴσεται τὸ 
<a class="pb" href="#pb665" id="pb665">[p. 665]</a>
 κυούμενον οὔτ’
                        ἀρτηριῶν ἔχον ἀναγκαίαν χρείαν ἐν ἀρχῇ <br class="lb"/>τῆς γενέσεως, οὔτε σφυγμῶν, οὔτε
                        καρδίας, ὥσπερ οὐδὲ τὰ <br class="lb"/>φυτά. καὶ μέντοι καὶ περὶ τῆς τῶν φυτῶν γενέσεως
                        ἐσκέφθαι <br class="lb"/>τι χρὴ πρότερον. ἐκ γὰρ τῶν εἰς ταῦτα ἀναγκαίων <br class="lb"/>ἔνεστι
                        καὶ τὸ γινώσκειν, ὁποίων τε καὶ ὁπόσων δεῖται τὸ <br class="lb"/>κύημα, μέχρις ἂν ὑπὸ
                        μιᾶς διοικῆται ψυχῆς, ὡς τὰ φυτά. <br class="lb"/>καλοῦμεν δὲ τὴν ψυχὴν ταύτην, ὅταν μὴ
                        περὶ τούτου προκείμενον <br class="lb"/>ᾖ σκοπεῖν, τῷ κοινῷ πάσης οὐσίας προσρήματι
                        <br class="lb"/>φύσιν ὀνομάζοντες, ὃ κᾀν ταῖς ἀκριβέσι σκέψεσιν οἱ περὶ <br class="lb"/>Χρύσιππον
                        ἐφύλαξαν, οὐχ ὡς Ἀριστοτέλης τε καὶ Πλάτων <br class="lb"/>ἀποστάντες ὠνόμασαν
                        ἀμφότεροι μὲν ψυχὴν, ἀλλ’ ὁ μὲν <br class="lb"/>Ἀριστοτέλης τὸ θρεπτικὸν αὐτῆς
                        προσθεὶς, ὁ δὲ Πλάτων <br class="lb"/>τὸ ἐπιθυμητικόν. ἐπεὶ τοίνυν ὁ νῦν ἡμῖν
                        προκείμενος λόγος <br class="lb"/>οὐ κατὰ τὸ πάρεργον, ὥσπερ ὅταν ἄλλο τι προηγουμένως
                        <br class="lb"/>σκοπῶμεν, ἀλλ’ εἰς ἐσχάτην ἀκρίβειαν ἐκπονεῖται, τῆς <br class="lb"/>κατὰ τὰ φυτὰ
                        γενέσεώς τε καὶ διοικήσεως ἀναμνήσωμεν <br class="lb"/>ὑμᾶς αὐτοὺς πρότερον. ἅτε γὰρ
                        ἀμίκτου τε καὶ μόνης οὔσης 
<a class="pb" href="#pb666" id="pb666">[p. 666]</a>
 αὐτῆς, ὡς ἂν μήτε τὸ θυμοειδὲς
                        ἐχόντων μήτε τὸ λογιστικὸν, <br class="lb"/>ἐλπίς ἐστιν εἰλικρινῆ τε καὶ ἀνόθευτον
                        εὑρεῖν αὐτῶν <br class="lb"/>τὴν διοίκησιν. ἡ δ’ οὖν αὖθις ἀρχὴ περὶ τῆς τῶν φυτῶν
                        <br class="lb"/>γενέσεως ἡμῖν γιγνέσθω, σπέρματος ἀναμνησθεῖσιν εἰς γῆν <br class="lb"/>συμμέτρως
                        ὑγρὰν καὶ θερμὴν ἐμβληθέντος. ἔστω δὲ τοῦτο <br class="lb"/>δρυὸς <span class="milestone">290</span>ἤ τινος οὕτως ὑψηλοῦ φυτοῦ· ῥᾷον μὲν γὰρ <br class="lb"/>ἐν
                        μεγάλῳ σώματι κατοψόμεθα τῆς διοικούσης αὐτὰ φύσεως <br class="lb"/>τὰς ἐνεργείας.
                        αὐτίκα μὲν ἐκ τοῦ σπέρματος ὁρᾶται διττή <br class="lb"/>τις ἀπόφυσις γιγνομένη, κάτω
                        μὲν εἰς τὴν γῆν ἑτέρα, πρὸς <br class="lb"/>δὲ τὸν ὑπὲρ γῆς ἀέρα παραπλησία τις ἄλλη.
                        λεπταὶ δ’ οὖσαι <br class="lb"/>τό γε κατ’ ἀρχὰς αἱ ἀποφύσεις αἵδε τοῦ χρόνου
                        <br class="lb"/>προϊόντος ἁδρύνονταί τε ἅμα καὶ κατὰ <span class="milestone">216</span>τὸ μῆκος ἐκτείνονται, <br class="lb"/>κᾀπειδὰν ἤδη μέγεθος ἀξιόλογον ἔχωσιν, εἰς
                        ἀποφύσεις <br class="lb"/>σχίζονται. καὶ μέντοι τούτων αὐτῶν αὖθις εἰς ἑτέρας
                        <br class="lb"/>ἀποφύσεις διαιρουμένων, εἶτ’ ἐκείνων εἰς ἄλλας, ἐν ἑκάστῳ <br class="lb"/>μορίῳ
                        τοῦ χρόνου πάσας αὐτὰς ἅμα τρέφεσθαί τε καὶ <br class="lb"/>αὐξάνεσθαι συμβαίνει, καὶ
                        δὴ καὶ καρποὺς ἐπιφύεσθαι <br class="lb"/>τοῖς πέρασιν αὐτῶν ἅπασι, τελειωθέντος τοῦ
                        φυτοῦ. ﻿
<a class="pb" href="#pb667" id="pb667">[p. 667]</a>
 τὴν αὐτὴν οὖν ἔχοντος τοῦ κυήματος ἐν τῇ πρώτῃ γενέσει
                        <br class="lb"/>τοῖς φυτοῖς διοίκησιν, ἐλαχίστη μὲν εἰκότως ἡ αὔξησις αὐτοῦ
                        <br class="lb"/>γίγνεται κατὰ τὸν πρῶτον χρόνον· ὁπόταν δὲ σαφῶς <br class="lb"/>ἄρξηται
                        διαρθροῦσθαι, πλείων, ὥσπερ γε καὶ διαρθρωθέντων <br class="lb"/>μεγίστη, κατὰ πολλὰ
                        μόρια τῆς διοικούσης αὐτῶν φύσεως <br class="lb"/>ἐνεργούσης ἅμα. τίς οὖν ὅρος ἐστὶ τοῦ
                        πρώτου χρόνου, <br class="lb"/>καθ’ ὃν οὐδέπω δεῖται τῆς καρδίας τὸ κυούμενον; ἐμοὶ μὲν
                        <br class="lb"/>δοκεῖ, καθ’ ὃν οὐδὲ τῶν φλεβῶν ἡ κατὰ τὸ ἧπαρ ἐγένετο <br class="lb"/>σύμπασα
                        σχίσις. καλῶ δὲ σύμπασαν, ἐπεὶ διττή τίς ἐστιν <br class="lb"/>οὐκ ἐμοὶ πρώτῳ φανεῖσα
                        τοιαύτη, συμφωνουμένοις δὲ τοῖς <br class="lb"/>ἀνατομικοῖς ἀνδράσιν ἅπασιν. ἡ γὰρ ἐξ
                        ὀμφαλοῦ φλὲψ ἅμα <br class="lb"/>τῷ πρώτως εἰς τὴν ἐντὸς χώραν ἀφικέσθαι τοῦ περὶ τὸ
                        <br class="lb"/>κυούμενον δέρματος εὐθέως σχίζεται δίχα, καθάπερ εἰς <br class="lb"/>δύο μόρια
                        μέγιστα κατὰ τὰ πολλὰ τῶν δένδρων ὁρᾶται <br class="lb"/>τὸ πρέμνον διαιρούμενον, εἶθ’
                        ἑκατέρας τῶν φλεβῶν τῶνδε <br class="lb"/>δίκην κλάδου ἀποφυούσης ἑτέρας φλέβας,
                        ἐκείνων τε πάλιν <br class="lb"/>ἑτέρας, εἶτα τούτων γεννωμένων ἄλλας, ἄχρι περ ἂν εἴς
                        <br class="lb"/>τινα πέρατα τελευτήσωσιν ἑκάτεραι τῶν κατασχίσεων, ἡ τοῦ 
<a class="pb" href="#pb668" id="pb668">[p. 668]</a>

                        ἥπατος ἴδιος οὐσία, περὶ ἧς διῆλθον ἔμπροσθεν, ἐν κύκλῳ <br class="lb"/>τε περιφύεται
                        καὶ τὰ μεταξὺ τῶν σχίσεων ἀναπληροῖ, καθάπερ <br class="lb"/>τις στοιβή. καὶ οὕτως αἱ
                        μὲν ἀπὸ τῆς ταπεινοτέρας <br class="lb"/>φλεβὸς ἀποφύσεις ἐν τοῖς σιμοῖς τοῦ σπλάγχνου
                        γίγνονται <br class="lb"/>μέρεσιν, οἷς περιλαμβάνει τὰ δεξιὰ τῆς γαστρὸς, αἱ δ’ ἀπὸ
                        <br class="lb"/>τῆς ὑψηλοτέρας ἐν τοῖς κυρτοῖς, ἔνθα τοῦ διαφράγματος <br class="lb"/>ψαύει. καὶ
                        διὰ ταύτην γε τὴν αἰτίαν αἱ δύο πύλαι τοῦ <br class="lb"/>ἥπατος ἐγένοντο τοῖς
                        ἐμβρύοις· τῆς γάρ τοι μεγάλης φλεβὸς, <br class="lb"/>ἣν δι’ ὀμφαλοῦ φερομένην ὁρῶμεν,
                        αἱ κατὰ τὸ σῶμα <br class="lb"/>φλέβες ἅπασαι μόριά τε καὶ ἀποβλαστήματά εἰσιν, τῆς
                        <br class="lb"/>μὲν ὑψηλοτέρας πύλης γενομένης ἕνεκα τοῦ γεννηθῆναι τὰς <br class="lb"/>κατὰ τὸ
                        ἧπαρ ἁπάσας, τῆς ταπεινοτέρας δὲ ἕνεκα τοῦ τὰς <br class="lb"/>εἰς τὴν γαστέρα καὶ
                        σπλῆνα, καὶ τὸ ὑπόλοιπον, ἔντερά τε <br class="lb"/>πάντα. συμπληρωθέντος δὲ τοῦ
                        ἥπατος, ἐκ μὲν τῶν κατὰ <br class="lb"/>τὰ κυρτὰ μέρη φλεβῶν αὐτοῦ καθάπερ ἔκ τινων
                        ῥιζῶν ἀθροίζεται <br class="lb"/>στέλεχος ἡ μεγίστη τῶν ἐν τῷ σώματι φλεβῶν, ἣν διὰ
                        <br class="lb"/>τοῦτο κοίλην ὀνομάζουσιν κατ’ ἐξοχὴν δή τινα πρὸς τὰς ἄλλας
                        <br class="lb"/>φλέβας, ἐνδεικνύμενοι τὸ μέγεθος αὐτῆς· Ἱπποκράτης 
<a class="pb" href="#pb669" id="pb669">[p. 669]</a>
 δ’ ἀπὸ
                        τοῦ ἥπατος, ὅθεν ἑώρα τὴν ἔκφυσιν ἔχουσαν, ἡπατῖτιν <br class="lb"/>ἐκάλεσεν. ταύτης
                        οὖν τῆς φλεβὸς ἐκτεταμένης κατὰ <br class="lb"/>τὸ μῆκος τοῦ ζώου, τὸ μέν τι κάτω
                        φέρεται κατὰ μέσης <br class="lb"/>τῆς ῥάχεως ἐστηριγμένον, τὸ δ’ ἄνω διὰ μέσου τοῦ
                        θώρακος <br class="lb"/>ἐπὶ τὸν τράχηλον ἀναφέρεται, πρώτας μὲν ἀποφύσεις <br class="lb"/>εἰς τὸ
                        διάφραγμα ποιούμενον οὐ σμικρὰς, ἐπ’ αὐταῖς δ’ <br class="lb"/>ἑτέρας πάντως λεπτὰς εἴς
                        τε τοὺς διαφράττοντας ὑμένας τὸν <br class="lb"/>θώρακα <span class="milestone">291</span>καὶ τὸν περικάρδιον χιτῶνα, μετὰ δὲ ταῦτα <br class="lb"/>εἰς τὴν δεξιὰν
                        κοιλίαν τῆς καρδίας καὶ τὸν θώρακα. κατὰ <br class="lb"/>δὲ τὸν αὐτὸν χρόνον εὔλογόν
                        ἐστι καὶ τὰς ἐκ τῶν ταπεινοτέρων <br class="lb"/>πυλῶν φλέβας εἰς πάντα τὰ κατὰ τὴν
                        γαστέρα μόρια <br class="lb"/>κατασχιζομένας αἰτίας τῆς γενέσεως αὐτοῖς γίγνεσθαι.
                        <br class="lb"/>ἐν ᾧ δ’ ἐπὶ τὴν καρδίαν ἀναφέρεται τὸ ἄνω μέρος τῆς ἡπατίτιδος, <br class="lb"/>ἐν
                        τούτῳ τὸ καταφερόμενον ἀποφύσεις ἑαυτοῦ τάς <br class="lb"/>τ’ ἐπὶ τοὺς νεφροὺς
                        ποιεῖται, (πρῶτοι μὲν γὰρ οὗτοι κεῖνται <br class="lb"/>πλησίον τοῦ ἥπατος,) καὶ εἰς τὰ
                        περὶ τὴν ῥάχιν χωρία <br class="lb"/>τὰ κατ’ ὀσφὺν, ὥσπερ γε τὸ ἄνω τοῦ διαφράγματος
                        μέρος <br class="lb"/>τῆς ῥάχεώς τε καὶ τοῦ θώρακος εὔλογον, ἀπὸ τῆς ἀναφερομένης
                        <br class="lb"/>ἡπατίτιδος ἀποφύσεις λαμβάνον, ὕλην τῆς γενέσεως 
<a class="pb" href="#pb670" id="pb670">[p. 670]</a>
 ἐξ αὐτῶν
                        ἴσχειν, ἐν ᾧ χρόνῳ καὶ καρδία πλάττεται. παραγίγνεσθαι <br class="lb"/>γὰρ ἐπ’ αὐτὴν
                        ἤδη δύναται καὶ τὸ τῶν ἀρτηριῶν <br class="lb"/>προειρημένον ζεῦγος εἰς μίαν ἀνηγμένον.
                        καὶ αὐτὸ ἐπὶ μέσης <br class="lb"/>τῆς ῥάχεως ἐστηριγμένον ὁρῶμεν, ἄχρι περ ἂν ἐγγὺς
                        <br class="lb"/>ἀφίκηται τῆς καρδίας. ἐκ ταύτης οὖν τὴν καρδίαν πιθανόν <br class="lb"/>ἐστιν
                        ἀρυομένην αἷμα θερμότερον πολλῷ τοῦ κατὰ <br class="lb"/>τὰς φλέβας εἰς τοσοῦτον καὶ
                        αὐτὴν θερμοτέραν γίνεσθαι <br class="lb"/>τοῦ ἥπατος, εἰς ὅσον καὶ τὸ αἷμα τοῦ αἵματός
                        ἐστι <br class="lb"/>θερμότερον. οὐσῶν δὲ δυοῖν αὐτῆς κοιλιῶν, εἰς μὲν τὴν <br class="lb"/>δεξιὰν
                        τὸ ἐκ τοῦ ἥπατος αἷμα παραγίγνεται, μετρίως θερμὸν <br class="lb"/>ὑπάρχον, εἰς δὲ τὴν
                        ἀριστερὰν πολλῷ θερμότερον <br class="lb"/>τοῦδε τὸ διὰ τῶν ἀρτηριῶν. ὅταν δὲ τὰς
                        κοιλίας σχῇ καὶ <br class="lb"/>τὰς ὕλας ἀμφοτέρας, ὡς ἂν ἤδη πεπληρωμένης αὐτῶν τῆς
                        <br class="lb"/>οὐσίας, αὐτή τε σφύζει καὶ τὰς ἀρτηρίας ἅμα ἑαυτῇ κινεῖ <br class="lb"/>τὴν αὐτὴν
                        ἑαυτῇ κίνησιν, ὥστε τὸ κυούμενον οὐ μόνον <br class="lb"/>ὡς φυτὸν ἔτι τὴν διοίκησιν
                        ἔχειν, ἀλλ’ ἤδη καὶ ὡς ζῶον, <br class="lb"/>ὁποῖα ζῶα χῆμαί τ’ εἰσὶ καὶ κήρυκες καὶ
                        πίνναι καὶ <br class="lb"/>ὄστρεα καὶ λοπάδες, ἤτοι γ’ ὀλιγίστης, ἢ οὐδ’ ὅλως δεόμενον
                            
<a class="pb" href="#pb671" id="pb671">[p. 671]</a>
 κινήσεως σφυγμικῆς. ἐδείχθησαν γὰρ οἱ σφυγμοὶ τοῖς θερμοῖς
                        <br class="lb"/>σώμασιν ὑπάρχοντες, οὐδὲν δ’ οὔτ’ ἄναιμον ζῶόν ἐστι <br class="lb"/>σαφῶς θερμὸν,
                        οὔτε τῶν σαφῶς θερμῶν ἄναιμον. ἦν μὲν <br class="lb"/>οὖν καὶ χωρὶς τοῦ παρὰ τῆς
                        καρδίας θερμοῦ σύμφυτος <br class="lb"/>ὑπάρχουσα χλιαρὰ θερμότης τῷ κατὰ τὰς φλέβας
                        αἵματι, <br class="lb"/>καὶ διὰ τοῦτο καὶ τῷ ἥπατι· τὴν καρδίαν δ’ ἔχει τὰ ζῶα
                        <br class="lb"/>καθάπερ τινὸς πυρὸς ἑστίαν, καὶ γὰρ καὶ χωρὶς ταύτης ἡ <br class="lb"/>θερμασία
                        τῶν ἐναίμων ζώων παραπλησία τῇ κατὰ τοὺς <br class="lb"/>οἴκους ἐστὶν ὥρᾳ θέρους, ἀλλ’
                        ὥσπερ οἶκος, ἀναφθέντος <br class="lb"/>ἐν αὐτῷ πυρὸς, γίνεται θερμότερος, οὕτω καὶ τὸ
                        σῶμα <br class="lb"/>τῶν ζώων ἐκ τῆς καρδίας ἐπικτᾶται θερμότητα πλείονα <br class="lb"/>τῆς
                        ἐμφύτου ταῖς τε φλεψὶ καὶ τῷ ἥπατι, καὶ δηλονότι καὶ <br class="lb"/>τῷ αἵματι τῷ κατ’
                        αὐτά. κατὰ γὰρ τὰς ἀρτηρίας Ἐρασίστρατος <br class="lb"/>μὲν οὐδ’ ὅλως οἴεται
                        περιέχεσθαι τὸν χυμὸν τοῦτον, <br class="lb"/>ἡμεῖς δ’ ἡγούμεθα, καθάπερ καὶ φαίνεται
                        λεπτομερέστερον <br class="lb"/>καὶ θερμότερον ἐν αὐταῖς ὑπάρχον αἷμα· τοιοῦτον
                        <br class="lb"/>γάρ τι κᾀν τῷ τρωθῆναι τὸ ῥέον ἐξ αὐτῶν ἐστιν. καί μοι <br class="lb"/>δοκεῖ καὶ
                        Πλάτων ἐνδείκνυσθαι τοῦτο δι’ ὧν φησιν ἐν <br class="lb"/>Τιμαίῳ· Τὴν δὲ καρδίαν ἅμα
                        τῶν φλεβῶν πηγὴν καὶ ﻿
<a class="pb" href="#pb672" id="pb672">[p. 672]</a>
 τοῦ περιφερομένου κατὰ πάντα τὰ μέλη
                        σφοδρῶς αἵματος <br class="lb"/>εἰς τὴν δορυφορικὴν οἴκησιν κατέστησαν. οὐ γὰρ ἁπλῶς
                        <br class="lb"/>εἶπεν, αἵματος αὐτὴν εἶναι πηγὴν, ἀλλὰ τοῦ περιφερομένου <br class="lb"/>κατὰ
                        πάντα τὰ μέλη σφοδρῶς· οὐ τοιοῦτον δ’ ἐστὶ τὸ κατὰ <br class="lb"/>τὰς ἰδίως
                        ὀνομαζομένας φλέβας, ὡς οἵ γε παλαιοὶ κοινὸν <br class="lb"/>ὄνομα τὸ τῶν φλεβῶν
                        ἑκατέρῳ τῷ γένει τῶν ἀγγείων ἐπέφερον. <br class="lb"/>ὥσπερ δὲ τὴν καρδίαν ὑστέραν
                        ἥπατος εὔλογον ἦν <br class="lb"/>γενέσθαι, καὶ διὰ τοῦτο τῇ τῆς κυούσης μήτρᾳ
                        πλησιέστερον <br class="lb"/>ἐτάχθη τὸ ἧπαρ, <span class="milestone">292</span>οὕτω
                        τὸν ἐγκέφαλον ἔτι καὶ ταύτης <br class="lb"/>ποῤῥωτέρω ταχθῆναι προσῆκον ἦν, ὡς ἂν καὶ
                        τῆς κατασκευῆς <br class="lb"/>αὐτοῦ γενησομένης ὑστέρας, ὅτι μηδὲ χρήζει τι τὸ
                        <br class="lb"/>κυούμενον ζῶον ἐγκεφάλου διὰ τὸ μήθ’ ὁρᾷν αὐτὸ δεῖσθαι, <br class="lb"/>μήτ’
                        ἀκούειν, μήτε γεύεσθαι, μήτ’ ὀσφραίνεσθαι, καθάπερ <br class="lb"/>οὐδὲ τοῖς κώλοις
                        ἐνεργεῖν, οὐδ’ ὅλως ἑτέραν τινὰ προαιρετικὴν <br class="lb"/>ἐνέργειαν ἢ τὴν τῆς ἁφῆς
                        αἴσθησιν ἔχειν, ἢ φαντασίαν, <br class="lb"/>ἢ <span class="milestone">217</span>λογισμὸν, ἢ μνήμην. ὕστερον οὖν ποτε <br class="lb"/>κατὰ τρίτην τύξιν χρόνου
                        ἐγκέφαλός τε καὶ τὰ κατὰ τὸ <br class="lb"/>πρόσωπον ἅπαντα διεπλάσθη, καθ’ ὃν καιρὸν
                        ἤδη καὶ τὰ 
<a class="pb" href="#pb673" id="pb673">[p. 673]</a>
 κῶλα διηρθρώθη, καὶ πᾶν εἴτι πρόσθεν εἴρηται μόριον
                        <br class="lb"/>εἰς τελειότητα τῆς ἑαυτοῦ κατασκευῆς ἀφίκετο. πρόδηλον δ’, <br class="lb"/>ὅτι καὶ
                        τὸ τῆς κεφαλῆς ὀστοῦν ὕστερον ἁπάντων τῶν ἄλλων <br class="lb"/>ὀστῶν ἐπάγη, καὶ διὰ
                        τοῦτο κατὰ τὸ βρέγμα λεπτὸν <br class="lb"/>οὕτως ἐστὶ καὶ ἀσθενὲς, ὡς ἐπὶ τῶν νεογενῶν
                        παιδίων ὁρᾶσθαι <br class="lb"/>τὴν κίνησιν τοῦ ἐγκεφάλου, μὴ μόνον ψαυόντων ἡμῶν,
                        <br class="lb"/>ἀλλὰ καὶ βλεπόντων. καὶ τέταρτος ἤδη χρόνος οὗτος ἥκει <br class="lb"/>μετὰ τὴν
                        πρώτην σύλληψιν, ἐν ᾧ κρατύνεται τὰ κατὰ τὴν <br class="lb"/>κίνησιν ὕστερα
                        διαπλασθέντα μόρια. καὶ διὰ τοῦτο ταῖς <br class="lb"/>μὲν τῆς θρεπτικῆς ψυχῆς
                        ἐνεργείαις τὰ βρέφη ῥωμαλεωτάταις <br class="lb"/>χρῆται, δευτέραις δὲ κατὰ ῥώμην ταῖς
                        ἀπὸ τῆς καρδίας, <br class="lb"/>ἀῤῥώστοις δὲ ταῖς ἀπ’ ἐγκεφάλου, μὴ ὅτι θεῖν ἤδη
                        <br class="lb"/>τοῖς σκέλεσιν ἢ βαδίζειν, ἀλλὰ μηδὲ στῆναι δυνάμενα, πολὺ <br class="lb"/>δὲ
                        μᾶλλον ἢ λογίσασθαί τι τῶν συμφερόντων, ἢ μαθεῖν, <br class="lb"/>ἢ μνημονεῦσαί τινος
                        αἰσθητοῦ παθήματος ἢ λογικοῦ μαθήματος. <br class="lb"/>ὕστερον δ’ αὐτοῖς καὶ τὸ τῆς
                        κεφαλῆς ὀστοῦν <br class="lb"/>κρατύνεται, καὶ οἱ ὀδόντες ἐκφύονται, τριχοῦταί τε τὸ
                        <br class="lb"/>κρανίον, ὥστε καὶ τοῖς σώμασιν ἀτελῆ τὰ γεννηθέντα καὶ 
<a class="pb" href="#pb674" id="pb674">[p. 674]</a>
 τῷ
                        τῆς ψυχῆς ἀρίστῳ μορίῳ τῷ λογιστικῷ σαφῶς φαίνεται· <br class="lb"/>σὺν γὰρ τοῖς
                        ὀργάνοις τελειούμεναι αἱ τῆς ψυχῆς δυνάμεις <br class="lb"/>ἐνεργοῦσιν. ἔνεστι δὲ τοῦτο
                        μαθεῖν τῷ βουληθέντι τὸ βιβλίον <br class="lb"/>ἀναγνῶναι, καθ’ ὃ δείκνυμι ταῖς τοῦ
                        σώματος κράσεσιν <br class="lb"/>ἕπεσθαι τὰς τῆς ψυχῆς δυνάμεις. </p>
                </section>
                <section id="body-1-4" class="div textpart chapter level3">
                  <p class="p autofirst">Τί ποτ’ οὖν ἔδοξε Χρυσίππῳ καὶ ἄλλοις <br class="lb"/>πολλοῖς φιλοσόφοις Στωϊκοῖς τε καὶ
                        Περιπατητικοῖς ἀποφήνασθαι <br class="lb"/>περὶ καρδίας, ὡς πρώτη τε φύεται τῶν τοῦ
                        ζώου <br class="lb"/>μορίων, ὑπ’ αὐτῆς τε τἄλλα γίγνοιτο, καὶ ὡς τῷ πρώτως
                        <br class="lb"/>διαπλασθέντι καὶ φλεβῶν καὶ νεύρων ἀναγκαῖον ὑπάρχειν <br class="lb"/>ἀρχήν; οὔτε
                        γὰρ πρώτη σαφῶς φαίνεται γινομένη, καὶ δέδεικται <br class="lb"/>πρόσθεν, ὡς ἐπὶ πασῶν
                        τῶν τεχνῶν ὁ αὐτὸς τεχνίτης <br class="lb"/>ἐργάζεται τό τε πρῶτον μέρος τοῦ
                        δημιουργουμένου <br class="lb"/>καὶ τὰ μετ’ αὐτὸ πάντα μέχρι τῆς συμπληρώσεως, ἀρτηρίας
                        <br class="lb"/>τε καὶ φλέβας ἀναγκαῖόν ἐστιν ἐκ τῆς τοῦ σπέρματος οὐσίας <br class="lb"/>πρώτας
                        ἁπάντων γεννηθῆναι, καθότι κᾀν τοῖς περὶ <br class="lb"/>σπέρματος ὑπομνήμασι
                        δέδεικται.· ὥστε, κᾂν ἄλλος τις <br class="lb"/>ὁμοίως τοῖς ἀποφηναμένοις περὶ καρδίας
                        ἢ τὸ χορίον ἢ τὸ 
<a class="pb" href="#pb675" id="pb675">[p. 675]</a>
 ἧπαρ ἀρχὴν εἶναι λέγει πασῶν τῶν κατὰ τὸ ζῶον
                        ἐνεργειῶν, <br class="lb"/>οὐ πεισθησόμεθα, γενέσεως μὲν ἀρχὰς ἑκάστῳ τῷ γένει τῶν
                        <br class="lb"/>σωμάτων ἑτέρας εἰδότες, ἑτέρας δὲ τῆς διοικήσεως. οἰκοδομοῦσι <br class="lb"/>μὲν
                        γὰρ ἄλλοι τὰς πόλεις, διοικοῦσι δ’ ἄλλοι, καθάπερ <br class="lb"/>γε καὶ τὰς ναῦς καὶ
                        πᾶν ὁτιοῦν ἄλλο δημιουργοῦσι <br class="lb"/>μὲν ἕτεροι, χρῶνται δ’ ὀρθῶς ἕτεροι τοῖς
                        δημιουργηθεῖσι. <br class="lb"/>καὶ κατά γε τὰς διοικούσας τὸν βίον ἡμῶν δυνάμεις ὁ
                        λογισμὸς <br class="lb"/>ἁπασῶν ὕστατος γενόμενός τε καὶ τελειούμενος ὅμως <br class="lb"/>αὐτὸς
                        ἄρχει, <span class="milestone">293</span>καὶ διοικεῖ τὰ κατὰ τοὺς ἀνθρώπους
                        <br class="lb"/>εὐδαιμόνως μὲν, ὅταν ἡ σύμπασα ψυχὴ κατὰ φύσιν ἔχῃ, κακοδαιμόνως
                        <br class="lb"/>δ’, ὅταν εἰς τὸ παρὰ φύσιν ἐκτραπῇ. ἀλλ’ οὔ <br class="lb"/>μοι πρόκειται νῦν
                        σκοπεῖσθαι περὶ τῆς κατὰ τὰς πράξεις <br class="lb"/>ἐνεργείας, ἐνεστησάμην γὰρ ἐν τῷδε
                        τῷ λόγῳ περὶ διαπλάσεως <br class="lb"/>τῶν κυουμένων εἰπεῖν, εὔχρηστον μὲν λόγον αὐτὸν
                        <br class="lb"/>καθ’ αὑτὸν οὐ μόνον τοῖς φιλοσόφοις, ἀλλὰ καὶ τοῖς <br class="lb"/>ἰατροῖς, διὰ δὲ
                        τοὺς ἀφ’ ὧν οὐ χρὴ τὰ λήμματα πρὸς τὰς <br class="lb"/>ἀποδείξεις λαμβάνοντας ἀναγκαίως
                        ἡμῖν ζητηθέντα· παρέντες <br class="lb"/>γὰρ ἐξ αὐτοῦ τοῦ ζητουμένου τῆς οἰκείας φύσεως
                        ἄρχεσθαι 
<a class="pb" href="#pb676" id="pb676">[p. 676]</a>
 τῶν ἀποδείξεων ἔνιοι τὰς ἐκ τῶν ἀδήλων μετέρχονται.
                        <br class="lb"/>τοῖς δ’ ἰατροῖς χρήσιμον ἱκανῶς ἐστιν, ὁπόταν ἤτοι <br class="lb"/>τὸ ἥμισυ τοῦ
                        σώματος, ἢ καὶ ἅπαν ὀλίγου δεῖν ἐξαίφνης <br class="lb"/>παραλυθὲν, ἀκίνητόν τε ταῖς
                        κατὰ προαίρεσιν ἐνεργείαις <br class="lb"/>γεγένηται, καὶ πρὸς τούτοις γε ἤτοι
                        παντάπασιν ἀναίσθητον, <br class="lb"/>ἢ ἀμυδρῶς αἰσθανόμενον, ἐπίστασθαι, τίνι χρὴ
                        τόπῳ <br class="lb"/>τοῦ σώματος ἐπιβάλλειν τὰ βοηθήματα. τοῦτο δὲ οὐχ οἷόν <br class="lb"/>τε
                        γνῶναι πρὸ τοῦ ζητηθῆναι, πότερον ἐξ αὑτῶν τήν τ’ <br class="lb"/>αἴσθησιν ἔχει καὶ τὴν
                        εἰρημένην κίνησιν ἅπαντα τοῦ ζώου <br class="lb"/>τὰ μόρια, ἢ διὰ νεύρων αὐτοῖς ἐπιῤῥεῖ
                        τις ἐξ ἐγκεφάλου <br class="lb"/>δύναμις, ὡς πᾶσιν ὡμολόγηται τοῖς ἀνατομικοῖς, ἢ,
                        καθάπερ <br class="lb"/>ἔνιοί φασιν, ἐκ καρδίας. οἱ Στωϊκοὶ δ’ οὐκ οἶδ’ ὅπως
                        <br class="lb"/>ἀχρήστως εἰς τὴν τοῦ τέλους εὕρεσιν, ἐν ᾧ κριθέντι τὴν <br class="lb"/>εὐδαιμονίαν
                        εἶναί φασιν, ἐπεχείρησαν οὐ ζητῆσαι μόνον, <br class="lb"/>ἀλλὰ καὶ χωρὶς τῶν ἐξ
                        ἀνατομῆς φαινομένων, ἐξ ὧν εὑρεθῆναι <br class="lb"/>δυνατὸν ἦν αὐτά. ἀλλὰ γὰρ ,
                        ἐπειδήπερ ἧκον, ὥσπερ <br class="lb"/>ἐν ἄλλοις πολλοῖς, οὕτω κᾀνταῦθα πρὸς ἀχρήστου
                        πράγματος <br class="lb"/>ἑαυτοῖς ἐπίσκεψιν, ἐχρῆν αὐτοὺς ἐκ τῶν ἐναργῶς φαινομένων
                            ﻿
<a class="pb" href="#pb677" id="pb677">[p. 677]</a>
 ὁμοίως τοῖς ἀνατομικοῖς ἰατροῖς τὰς ἀρχὰς τῆς ἀποδείξεως
                        <br class="lb"/>πεποιῆσθαι. οἱ δέ γε ἀποφηνάμενοι, τὴν καρδίαν <br class="lb"/>πρώτην
                        διαπεπλάσθαι, μήτε φαινόμενον ἐξ ἀνατομῆς ἔχοντες <br class="lb"/>εἰπεῖν, ἐξ οὗ τὴν
                        ἀρχὴν τῆς εὑρέσεως ἐποιήσαντο, μήτε <br class="lb"/>λογικήν τινα ἀπόδειξιν ἄλλην,
                        ἑτέραν ἀφ’ ἑτέρας συνάπτουσιν <br class="lb"/>ἄγνοιαν, ὑπὸ τῆς καρδίας τἄλλα γεγονέναι
                        φάσκοντες, <br class="lb"/>εἶναί τε ταύτην, ὥσπερ τῆς γενέσεως αὐτῶν, οὕτω καὶ τῆς
                        <br class="lb"/>διοικήσεως ἡγεμόνα. πρότερον μὲν οὖν, ὅτ’ οὔπω τὰ τῆς <br class="lb"/>ἀνατομῆς εἰς
                        τοσοῦτον προεληλύθει γνώσεως, εἰς ὅσον νῦν <br class="lb"/>προελήλυθεν, εἰκὸς ἦν
                        ἀπορεῖν τι περὶ τῆς ἐπιπεμπούσης <br class="lb"/>ἀρχῆς διὰ τῶν νεύρων τοῖς τοῦ ζώου
                        μορίοις αἴσθησίν τε <br class="lb"/>καὶ κίνησιν. ἤδη δὲ καὶ πολλοῖς τοῖς τ’ ἀνατομικοῖς
                        ὡμολογημένης <br class="lb"/>ταύτης τῶν παθῶν τῆς ἰάσεως ἐκ πολυχρονίας τε <br class="lb"/>καὶ
                        συμφώνου πείρας ἅπασι τοῖς ἰατροῖς κεκριμένης, καὶ <br class="lb"/>μηδενὸς ἔτι μήτ’ ἐπὶ
                        τῶν ἄνευ πυρετοῦ μαινομένων, ἢ μελαγχολώντων, <br class="lb"/>ἢ τὸν λογισμὸν, ἢ τὴν
                        μνήμην ὁπωσοῦν βεβλαμμένων, <br class="lb"/>ἢ μετὰ πυρετοῦ φρενιτιζόντων, ἢ ληθάργῳ
                        κατειλημμένων, <br class="lb"/>ἢ ἐπιλήπτων, ἢ ἀποπλήκτων, ἀφισταμένου 
<a class="pb" href="#pb678" id="pb678">[p. 678]</a>
 τῆς
                        κατὰ τὴν κεφαλὴν ἐπιμελείας, αὐτοὶ μόνοι ζητοῦσιν ἔτι <br class="lb"/>τὰ σαφῶς
                        γιγνωσκόμενα πᾶσι τοῖς εὑρεῖν αὐτὰ βουληθεῖσιν. <br class="lb"/>ἀλλὰ τούτων μὲν ἅλις ἔν
                        γε τῷ παρόντι, δέδεικται γὰρ <br class="lb"/>ἑτέρωθι, περὶ ὧν ἀχρήστως ὡς πρὸς τὸ τέλος
                        εἰς μακρὰς <br class="lb"/>ζητήσεις ἐνέβαλον ἑαυτοὺς ἔνιοι τῶν φιλοσόφων, οὐδὲ πιθανὴν
                        <br class="lb"/>πρόφασιν εὑρεῖν τῆς ζητήσεως αὐτῶν δυνάμενοι, καθάπερ <br class="lb"/>οἱ
                        θεωρητικοὶ ὑποθέμενοι τὴν εἴτε φιλοσοφίαν χρὴ <br class="lb"/>λέγειν εἴτ’ εὐδαιμονίαν.
                    </p>
                </section>
                <section id="body-1-5" class="div textpart chapter level3">
                  <p class="p autofirst"><span class="milestone">294</span>Ὃ δὲ προσθεῖναι τοῖς προειρημένοις
                        <br class="lb"/>ἀναγκαῖόν ἐστιν, ἀγνοούμενον καὶ αὐτὸ τοῖς γενναίοις φιλοσόφοις,
                        <br class="lb"/>ὥσπερ καὶ τἄλλα τὰ ἐξ ἀνατομῆς φαινόμενα, καιρὸς <br class="lb"/>ἤδη μοι φράσαι,
                        τὴν ἀρχὴν ἀφ’ ὧν Ἡρόφιλος ἔγραψε ποιησαμένῳ. <br class="lb"/>τὰς γὰρ ἀνατομικὰς
                        διηγήσεις ἀξιοῖ μηδεμίαν ἐκ τοῦ <br class="lb"/>φάναι τόδε τι μόριον ἐκ τοῦδε πεφυκέναι
                        πρόληψιν ἐργάζεσθαι <br class="lb"/>πρὸς τὰ δόγματα, καθάπερ ἔνιοι κακῶς ἀκούοντες
                        <br class="lb"/>ποιοῦσιν· ἐξ ἄλλων γὰρ φαινομένων τὰς διοικούσας ἡμᾶς <br class="lb"/>εὑρίσκεσθαι
                        δυνάμεις, οὐκ ἐξ αὐτῆς ἁπλῶς τῆς θέας τῶν 
<a class="pb" href="#pb679" id="pb679">[p. 679]</a>
 μορίων. διορισμῶν δέ
                        τινων ὁ λόγος οὗτος χρῄζει, λελεγμένων <br class="lb"/>μὲν ἐπὶ πλέον ἐν τοῖς περὶ τὸν
                        Ἱπποκράτην καὶ Πλάτωνα <br class="lb"/>δογμάτων ὑπομνήμασιν, ἐν κεφαλαίοις δὲ καὶ νῦν
                        <br class="lb"/>ἀναγκαίοις οὖσι λεχθῆναι. πρῶτος μὲν οὖν διορισμός <br class="lb"/>ἐστιν ἀπὸ τῶν
                        ἀποτεμνομένων ἢ βρόχῳ διαλαμβανομένων <br class="lb"/>
                        <span class="milestone">218</span>ἀρτηριῶν τε καὶ φλεβῶν καὶ νεύρων, ἐφ’ ὧν
                        ὁρᾶται <br class="lb"/>τὰ μὲν ἐπὶ θάτερα μέρη τῶν βρόχων ἐνεργοῦντα τὰς οἰκείας
                        <br class="lb"/>ἐνεργείας, τὰ δ’ ἀπολλύντα τελέως. τὸ δ’ αὐτὸ τοῦτο κᾀπὶ <br class="lb"/>τοῦ
                        νωτιαίου μυελοῦ φαινόμενον ἐναργῶς ἰδεῖν ἔστιν. διαιρεθέντος <br class="lb"/>γὰρ αὐτοῦ
                        κατά τινα τόπον τῆς ῥάχεως, ὅσα μὲν <br class="lb"/>ἀνωτέρω τῆς ἀπ’ αὐτοῦ πέφυκε νεῦρα,
                        διασώζοντα φαίνεται <br class="lb"/>τήν τε κίνησιν καὶ τὴν αἴσθησιν, ὅσα δὲ κατωτέρω,
                        πάντ’ <br class="lb"/>ἀπολλύντα παραχρῆμα. δῆλον οὖν ἐκ τούτου γίνεται, τὰς
                        <br class="lb"/>δυνάμεις ταύτας ἄνωθεν ἐπιῤῥεῖν αὐτῷ παρ’ ἐγκεφάλου. <br class="lb"/>κατὰ δὲ τὸν
                        αὐτὸν λόγον, ὅταν, ἀρτηρίας ἡστινοσοῦν βροχισθείσης, <br class="lb"/>ὅσα μὲν ἀνωτέρω
                        τοῦ βρόχου συνεχῆ τῇ καρδίᾳ <br class="lb"/>φαίνεται σφύζον, ὡς ἔμπροσθεν, ἄσφυκτον δ’
                        αὐτίκα γίνεται <br class="lb"/>τὸ ἄλλο, πρόδηλον δή που κᾀνταῦθα ταῖς ἀρτηρίαις ἀπὸ
                        <br class="lb"/>τῆς καρδίας τὴν ἀρχὴν εἶναι τῆς κινήσεως. αὕτη μὲν οὖν 
<a class="pb" href="#pb680" id="pb680">[p. 680]</a>

                        ἀρίστη τε καὶ σαφεστάτη κρίσις ἀρχῆς ἐνεργειῶν. ἐφεξῆς δ’ <br class="lb"/>αὐτῆς τῶν
                        ἐξεταζομένων σωμάτων ἡ οὐσία, πότερον ἡ αὐτὴ <br class="lb"/>κατὰ πάντ’ ἐστὶ, ἢ
                        διαφέρουσα παντοίως. ἡ μὲν γὰρ τοῦ <br class="lb"/>νωτιαίου τε καὶ τῶν νεύρων ἡ αὐτὴ
                        κατὰ πάντ’ ἐστὶ τῇ <br class="lb"/>ἐγκεφάλου, καθάπερ γε καὶ ἡ τῶν περιεχόντων αὐτὰ
                        σκεπασμάτων <br class="lb"/>τῇ τῶν περιεχουσῶν μηνίγγων τὸν ἐγκέφαλον· ἡ <br class="lb"/>δὲ τῶν
                        ἀρτηριῶν οὐδὲν οὐδ’ ἐγγὺς ἔχουσα τῇ τῆς καρδίας <br class="lb"/>οὐσίᾳ, καθάπερ οὐδὲ ἡ
                        τῶν φλεβῶν τῇ τοῦ ἥπατος. ὅταν <br class="lb"/>μὲν οὖν ἡ αὐτὴ φαίνηται, πρόδηλόν ἐστιν
                        ἀποβλαστήματ’ <br class="lb"/>εἶναι τὰ λεπτότερα τῶν παχυτέρων, οὐ δυνάμενα γεννηθῆναι
                        <br class="lb"/>χωρὶς ἐκείνων, ὥσπερ οὐδ’ οἱ κλάδοι χωρὶς τοῦ στελέχους. <br class="lb"/>ὅταν δ’
                        ἄλλη μὲν ἡ τῆς φλεβὸς οὐσία φαίνηται σαφῶς, <br class="lb"/>ἄλλη δ’ ἥ τε τῆς καρδίας
                        καὶ τοῦ ἥπατος, ἄδηλόν <br class="lb"/>ἐστιν, ὅσον ἐπὶ τοῖσδε τοῖς φαινομένοις, εἴτ’ ἐκ
                        καρδίας ἡ <br class="lb"/>κοίλη φλὲψ ἐκπεφυκυῖα τὴν ἔκφυσιν εἰς ἧπαρ παρέσχηκεν,
                        <br class="lb"/>εἴτ’ ἐξ ἥπατος ἔχουσα τὴν ἀρχὴν εἰς τὴν καρδίαν καταπέφυκεν, <br class="lb"/>ἢ
                        τούτων μὲν οὐδέτερον, ἄλλο δέ τι τρίτον ἐστὶ <br class="lb"/>μόριον ἀρχὴ τῆς φλεβὸς
                        ταύτης. ὥστ’ εἰκότως ἐπὶ μὲν 
<a class="pb" href="#pb681" id="pb681">[p. 681]</a>
 τῆς ἡπατίτιδος φλεβὸς ἐζήτηται
                        τοῖς ἀνατομικοῖς ἡ ἀρχὴ <br class="lb"/>τῆς γενέσεως, περὶ δὲ τῶν νεύρων ὡμολόγηται,
                        κᾂν εὑρεθῇ <br class="lb"/>τὸ ἧπαρ ἀρχὴ τῆς γενέσεως τῇ κοίλῃ φλεβὶ, καὶ οὕτως
                        <br class="lb"/>ἄδηλον, ὅσον ἐπὶ τῷδε, πότερον, ὥσπερ ἐγένετο πρότερον, <br class="lb"/>οὕτω καὶ
                        τῆς ἐν τοῖς τελείοις διοικήσεως ἀρχὴ καθέστηκεν, <br class="lb"/>ἢ παρ’ ἄλλου τινὸς
                        αὐτοῖς τοῦθ’ ὑπάρχει. <span class="milestone">295</span>διορισθῆναι <br class="lb"/>δὲ
                        χρὴ καὶ περὶ τοῦ, πότερον τὰ μεγάλα τῶν ἀγγείων <br class="lb"/>ἀρχαὶ τοῖς μικροῖς
                        εἰσιν, ἢ τὰ μικρὰ τοῖς μεγάλοις· ἡμάρτηται <br class="lb"/>γάρ τι καὶ περὶ τῶνδε τῶν
                        ἰατρῶν ἐνίοις, ὥσπερ καὶ <br class="lb"/>τῷ φάντι, τῶν εἰς τὴν γαστέρα καὶ τὰ ἔντερα
                        καθηκουσῶν <br class="lb"/>φλεβῶν ἀρχὴν εἶναι τὰ πέρατα, μηδ’ ἐπινοηθῆναι δυναμένης
                        <br class="lb"/>τοῖς πέρασι τούτοις τῆς γενέσεως ἄνευ τοῦ τὴν ἐκ <br class="lb"/>τοῦ χορίου φλέβα
                        παραγενομένην εἰς ἧπαρ ἀπόφυσιν ἑαυτῆς <br class="lb"/>πέμψαι διανεμηθησομένην εἰς
                        αὐτά. εὔλογον γάρ ἐστιν ἐκ <br class="lb"/>τοῦ φαινομένου τούτου λογίζεσθαι, τὰς μὲν ἐν
                        τῇ μήτρᾳ <br class="lb"/>τῶν φλεβῶν ἀρχὰς ἐοικέναι τοῖς ἐπὶ τῶν δένδρων πέρασι <br class="lb"/>τῶν
                        ῥιζῶν, στελέχει δέ τινι τὴν εἰς ἧπαρ ἀφικνουμένην <br class="lb"/>δι’ ὀμφαλοῦ, καὶ
                        τούτων οὕτως ἐχόντων ἅπαντα τὰ <br class="lb"/>κατὰ τὸ ζῶον ὁρώμενα πέρατα τῶν φλεβῶν
                        ἀκρέμοσιν, οὐ ﻿
<a class="pb" href="#pb682" id="pb682">[p. 682]</a>
 ῥίζαις, ἀνάλογον ἔχειν. ἐπεχείρησα δέ ποτε καὶ
                        περὶ τοῦδε <br class="lb"/>τοῦ λόγου διασκέψασθαι, καθ’ ὃν ἐγχωρεῖ φάναι τρόπον,
                        <br class="lb"/>πρώτους ἁπάντων ἐκ τοῦ σπέρματος γενέσθαι τοὺς χιτῶνας <br class="lb"/>τῶν δύο
                        τούτων ἀγγείων, ἃ καὶ τοῖς ἐμβρύοις καὶ τοῖς τελείοις <br class="lb"/>φαίνεται τὰ
                        μέγιστα· λέγω δὲ τήν τε μεγάλην ἀρτηρίαν <br class="lb"/>καὶ τὴν μεταξὺ τοῦ ὀμφαλοῦ τε
                        καὶ τοῦ ἥπατος φλέβα· <br class="lb"/>καὶ τούτων σχιζομένων, τὰς κατὰ τὸ χορίον
                        γεννᾶσθαι, κᾄπειτα <br class="lb"/>τούτων τὰ πέρατα τοῖς ἐπὶ τῶν δένδρων ἐοικέναι
                        πέρασι <br class="lb"/>τῶν ῥιζῶν. ἀλλὰ καὶ κατὰ τοῦτον τὸν λόγον οὔτε τὸ <br class="lb"/>ἧπαρ οὔθ’
                        ἡ καρδία φαίνεται πρῶτα γιγνόμενα. δεῖται γὰρ <br class="lb"/>δή που προφανῶς εἰς τὴν
                        γένεσιν αἱματικῆς οὐσίας, ἣν διὰ <br class="lb"/>τῶν ἀγγείων ἐκ τῆς μήτρας ἀναγκαῖόν
                        ἐστιν ἀφικνεῖσθαι. <br class="lb"/>πάλιν οὖν, ὅπερ ἤδη καὶ πρόσθεν ἔφαμεν, τὸ μὲν
                        σπέρμα <br class="lb"/>τὸν τοῦ δημιουργοῦ λόγον ἕξει, τὰ δ’ ἀγγεῖα, δι’ ὧν ἐπισπᾶται
                        <br class="lb"/>παρὰ τῆς κυούσης αἷμα πρὸς τὴν τῶν σπλάγχνων <br class="lb"/>γένεσιν, ἁπάντων
                        πρῶτα γεννηθήσονται, δεύτερα δ’ ἐπ’ <br class="lb"/>αὐτοῖς ἧπάρ τε καὶ καρδία, καθάπερ
                        οἰκίας θεμέλιον καὶ <br class="lb"/>πλοίου τρόπις. ἐν ᾧ δὲ χρόνῳ διαπλάττει ταῦτα ἡ ἐν
                        τῷ 
<a class="pb" href="#pb683" id="pb683">[p. 683]</a>
 σπέρματι δύναμις, εὔλογον δή που καὶ ἄλλα τινὰ
                        διαπλάττεσθαι, <br class="lb"/>παρακείμενά τε τοῖσδε καὶ μεταξὺ κείμενα τούτων <br class="lb"/>τε
                        καὶ τῆς μήτρας. οὐδέποτε γὰρ εἰκὸς ἵστασθαι τὴν περὶ <br class="lb"/>τὰ φυτὰ καὶ τὰ ζῶα
                        διαπλάττουσαν δύναμιν, ἀλλὰ πᾶσαν <br class="lb"/>δύναμιν ἅπασιν ἅμα τοῖς μέρεσιν
                        ἐπιφύειν τε καὶ προσαύξειν. <br class="lb"/>οὐκ οὖν ἀποστήσεται τῆς τῶν ἄλλων
                        δημιουργίας ἡ <br class="lb"/>διαπλάττουσα τὰ ζῶα φύσις, ἀλλὰ τάς τε φλέβας, ὥσπερ
                        <br class="lb"/>γε καὶ τὰς ἀρτηρίας, ἀεὶ προάξει κατασχίζουσα, ταύταις τε <br class="lb"/>τἄλλα
                        σπλάγχνα, καθάπερ ἧπάρ τε καὶ καρδίαν ἐλέχθη <br class="lb"/>παραφύειν, ἅμα καὶ τὸ
                        σχῆμα τὸ πρέπον καὶ θέσιν, ὅσα <br class="lb"/>τἄλλα τοιαῦτα προσήκει τοῖς μορίοις
                        ἔχειν, ἀπεργάζεσθαι <br class="lb"/>προσηκόντως. παντοίως οὖν ἐλέγχονται προπετῶς
                        ἀποφαινόμενοί <br class="lb"/>τινες ὑπὸ τοῦ πρώτου διαπλασθέντος μορίου τἄλλα
                        <br class="lb"/>γεννᾶσθαι. τὸ γὰρ ἐκεῖνον δημιουργῆσαν αἴτιον οὐ δή που <br class="lb"/>μετὰ τὸ
                        συμπληρῶσαι τὸ μόριον ἐξῆλθεν ἐκ τοῦ κυουμένου, <br class="lb"/>προστάξαν οἷς ἐποίησεν
                        τἄλλα γεννῆσαι· κατὰ γάρ τοι τὸν <br class="lb"/>λόγον τοῦτον αἱ ἀρτηρίαι καὶ φλέβες αἱ
                        πρῶται γεννηθεῖσαι <br class="lb"/>τἄλλα γεννήσουσιν. οὐ μὴν οὐδὲ φαίνονται τῆς ἥπατος
                        <br class="lb"/>ἢ καρδίας οὐσίας ἀποφύσεις οὖσαι τῶν ἀρτηριῶν καὶ φλεβῶν 
<a class="pb" href="#pb684" id="pb684">[p. 684]</a>

                        σώματα, καθάπερ ἐγκεφάλου τε καὶ μηνίγγων ὅ τε νωτιαῖος <br class="lb"/>καὶ τὰ νεῦρα.
                        πιθανώτατον οὖν ἐστιν ὡς ἐν ἀδήλοις ἀποφήνασθαι, <br class="lb"/>τὸ τὰς ἀρτηρίας καὶ
                        φλέβας γεννῆσαν, αὐτὸ <br class="lb"/>τοῦτο κατασχίζον αὐτὰς, προσάγειν ἐπὶ πάντα τοῦ
                        κυουμένου <br class="lb"/>τὰ μέρη, περιπλάττον αὐτὰ κατὰ τοὺς οἰκείους τὰ μόρια.
                        <br class="lb"/>πιθανώτατα δὲ καὶ τὰ διαπλασθέντα, τὴν τελεωτάτην <br class="lb"/>ἴσχοντα
                        συμπλήρωσιν, ἐνεργεῖν ἄρξασθαι ταῖς οἰκείαις τῆς <br class="lb"/>ἑαυτῶν οὐσίας
                        ἐνεργείαις, καὶ μήτε τοὺς νεφροὺς δεῖσθαί <br class="lb"/>τινος ἄλλου μορίου πρὸς τὴν
                        ἰδίαν ἐνέργειαν, μήτε τὰς <br class="lb"/>μήτρας, μήτε σπλῆνα, μήτ’ ἔντερα, μήθ’ ὅλως
                        ἄλλο μηδὲν <br class="lb"/>
                        <span class="milestone">296</span>ὄργανον φυσικόν. ἐπεὶ δὲ οὔτε κατὰ τὸ
                        ποσὸν ἡ <br class="lb"/>οὐσία διαμένει τῶν μορίων, ἀποῤῥοῆς αὐτῶν ἱκανῆς ὁσημέραι
                        <br class="lb"/>γιγνομένης, οὔτε ἡ κατὰ τὸ ποιὸν, ἀλλοιοῦται γὰρ <br class="lb"/>καὶ κατὰ τοῦτο
                        πολυειδῶς, ἐπικουρίας δεῖται τῆς ἐξ ἀλλήλων, <br class="lb"/>ὅπως ἀναπληροῦται τὸ
                        κενούμενον, ἐπανορθοῦταί τε <br class="lb"/>ἀλλοιούμενον. ἅστινας ἐπικουρίας, ὅσαι τέ
                        εἰσι καὶ ὁποῖαι, <br class="lb"/>μὴ ὅτι τῶν φιλοσόφων τις εὗρεν ἀκριβῶς, ἀλλ’ οὐδὲ τῶν
                        <br class="lb"/>ἰατρῶν, ὅσοι χωρὶς ἀνατομῆς ἐπὶ τὴν ζήτησιν αὐτῶν ἧκον. 
<a class="pb" href="#pb685" id="pb685">[p. 685]</a>
 ἡ
                        γοῦν καρδία (ταύτην γὰρ μόνην ἔνιοι διοικεῖν βούλονται <br class="lb"/>τὸ ζῶον) ἐπειδὰν
                        στερηθῇ τῆς ἀναπνοῆς, αὐτή τε παύεται <br class="lb"/>κινουμένη, καὶ σὺν αὐτῇ τὸ πᾶν
                        ζῶον ἀπόλλυται. στερίσκεται <br class="lb"/>δὲ τῆς ἀναπνοῆς οὐ μόνοις τοῖς
                        ἀπαγξαμένοις, ἢ διὰ τὴν <br class="lb"/>φλεγμονὴν τῶν περὶ λάρυγγα μορίων φραχθέντος
                        τοῦ πόρου <br class="lb"/>τῆς εἰσπνοῆς, ἀλλὰ καὶ τῶν κινούντων τὸν θώρακα νεύρων
                        <br class="lb"/>κακωθέντων ἤτοι διὰ τομῆς ἢ <span class="milestone">219</span>θλάσεως
                        ἢ βρόχου, <br class="lb"/>ὧν ἁπάντων ἐστὶν ὁ νωτιαῖος μυελὸς ἀρχὴ, καθάπερ ἐγκέφαλος
                        <br class="lb"/>ἐκείνου. ὥσπερ οὖν ὁ ἐγκέφαλος εἰς τὴν διαμονὴν τῇ <br class="lb"/>καρδίᾳ χρήσιμος
                        ὑπάρχει, διὰ νεύρων τὸν θώρακα κινῶν, <br class="lb"/>οὗ διαστελλομένου μὲν εἰσπνοὴ
                        γίγνεται, συστελλομένου δ’ <br class="lb"/>ἐκπνοὴ, κατὰ τὸν αὐτὸν τρόπον ἐγκεφάλῳ
                        παρέχει τινὰ <br class="lb"/>χρείαν ἡ καρδία, καὶ τούτοις τὸ ἧπαρ, ὡς ἐν τοῖς περὶ
                        <br class="lb"/>τούτων ἀποδέδεικται λόγοις. οὐ μόνον δὲ ταῖς τρισὶ ταύταις <br class="lb"/>ἀρχαῖς
                        ὑπ’ ἀλλήλων ὠφελεῖσθαι συμβέβηκεν, ἀλλὰ καὶ τοῖς <br class="lb"/>ἄλλοις ἅπασι μορίοις.
                        αὐτίκα γοῦν, ἵν’ ἀφ’ ἑνὸς ἀναμνήσω <br class="lb"/>τὰ καθ’ ἕκαστον τῶν ἄλλων ἐν τοῖς
                        περὶ χρείας μορίων εἰρημένα, <br class="lb"/>δι’ ἧπαρ ἐγένοντο καὶ οἱ νεφροὶ καὶ
                        κύστεις δύο, 
<a class="pb" href="#pb686" id="pb686">[p. 686]</a>
 κατὰ μὲν αὐτοῦ τοῦ σπλάγχνου τὴν ἐπίφυσιν ἡ
                        χοληδόχος <br class="lb"/>ἔχουσα, τοῖς νεφροῖς δ’ αὖθις ἡ οὐρηδόχος τεταγμένη, τὰ
                        <br class="lb"/>δ’ ἰλυώδη περιττώματα τοῦ σπλάγχνου καθαίρων ὁ σπλήν. <br class="lb"/>ὅτι δὲ καὶ ἡ
                        γαστὴρ προπέττει τῷ ἥπατι τὴν τροφὴν, ἥ τε <br class="lb"/>τῶν ἐντέρων ἕλιξ ἀναδόσεως
                        ἕνεκα ἐγένετο τῆς εἰς αὐτὰ, <br class="lb"/>δέδεικται καὶ ταῦτα καὶ τἄλλα πάντα τὰ καθ’
                        ἕκαστον τόπον <br class="lb"/>τοῦ σώματος ἐν τοῖς περὶ χρείας μορίων ὑπομνήμασιν,
                        <br class="lb"/>ὧν οὐδὲν οὐδ’ ἄχρι βραχέος ἐγνωκότες οἱ τῇ καρδίᾳ πάντ’
                        <br class="lb"/>ἀνατιθέντες ἰατροί τε καὶ φιλόσοφοι τολμηρῶς ἀποφαίνονται. <br class="lb"/>ἀλλὰ
                        ταῦτα μὲν ἴσως ἐπὶ πλεῖον ἢ κατὰ τὰ προκείμενα <br class="lb"/>νῦν ἐκτέταται πάντα,
                        εἰκότως τῶν ἀνατομικῶν ἰατρῶν <br class="lb"/>ἀγανακτούντων ἐφ’ οἷς οὐ μόνον
                        ἀποφαίνονταί τινες ὑπὲρ <br class="lb"/>ὧν οὐκ ἴσασιν, ἀλλὰ καὶ θρασέως ἐπιτιμῶσι τοῖς
                        ἐπισταμένοις· <br class="lb"/>οἵ γε νομίζουσι, τὸ πρῶτον διαπλασθὲν ὑπὸ τῆς φύσεως
                        <br class="lb"/>μόριον αὐτὸ διαπλάττειν τἄλλα, καὶ τοῦτ’ εἶναι τὴν <br class="lb"/>καρδίαν, οὐ
                        μόνον ἀπατώμενοι κατ’ ἀμφοτέρας τὰς ἀποφάσεις, <br class="lb"/>ἀλλὰ κᾂν συγχωρηθῇ, μὴ
                        μόνον ἁπάντων πρώτην ﻿
<a class="pb" href="#pb687" id="pb687">[p. 687]</a>
 διαπλάττεσθαι τὴν καρδίαν, ἀλλὰ καὶ
                        τἄλλα διαπλάττειν <br class="lb"/>αὐτὴν, οὐκ ἐξ ἀνάγκης ἑπόμενον, τοῖς δὲ τὰς ἐν τοῖς
                        τελείοις <br class="lb"/>ζώοις ἐνεργείας ὑπ’ ἐκείνης γίγνεσθαι, οὐδὲ ταὐτόν <br class="lb"/>ἐστιν
                        ἢ γενέσεως ἢ διοικήσεως ἀρχὴν εἶναί τι. </p>
                </section>
                <section id="body-1-6" class="div textpart chapter level3">
                  <p class="p autofirst"><span class="milestone">297</span>Μεταβάντες οὖν ἐπὶ τὸ μάλιστα προκείμενον
                        <br class="lb"/>ἐν τῇδε τῇ πραγματείᾳ δείξομεν αὐτοὺς μηδὲ τὰ <br class="lb"/>πρὸς τῶν ἰατρῶν
                        ἐζητημένα καλῶς ἀξιώσαντας ζητῆσαι, ἀλλ’ <br class="lb"/>οἰομένους, ἐὰν εἴπωσιν, ὑπὸ
                        τῆς φύσεως διαπλάττεσθαι τὸ <br class="lb"/>κυούμενον, οὐμενοῦν εἰρηκέναι μηδὲν πλέον
                        ὀνόματος ἅπασι <br class="lb"/>συνήθους. οὐδεὶς οὖν οὕτως ἐστὶν ἐννεὸς, ὡς μὴ νοεῖν,
                        εἶναί <br class="lb"/>τινα τῆς τοῦ κυουμένου γενέσεως αἰτίαν, ἣν ὀνομάζομεν
                        <br class="lb"/>ἅπαντες φύσιν, ἀγνοοῦντες αὐτῆς τὴν οὐσίαν. ἐγὼ δ’, ὥσπερ <br class="lb"/>ἔδειξα,
                        τὴν κατασκευὴν τοῦ σώματος ἡμῶν ἄκραν ἐνδείκνυσθαι <br class="lb"/>τοῦ ποιήσαντος αὐτὸ
                        σοφίαν τε ἅμα καὶ δύναμιν, οὕτως <br class="lb"/>εὔχομαι δεῖξαί μοι τοὺς φιλοσόφους τὸν
                        διαπλάσαντα, <br class="lb"/>πότερον θεός τίς ἐστι σοφὸς καὶ δυνατὸς, ὡς ἐννοῆσαι μὲν
                        <br class="lb"/>πρότερον, ὁποῖον ἑκάστου ζώου προσήκει κατασκευασθῆναι <br class="lb"/>τὸ σῶμα,
                        δεύτερον δὲ τὴν δύναμιν αὐτοῦ, καθ’ ἣν ἃ 
<a class="pb" href="#pb688" id="pb688">[p. 688]</a>
 προὔθετο
                        κατεσκεύασεν, ἢ ψυχή τις ἑτέρα παρὰ τὴν τοῦ <br class="lb"/>θεοῦ· οὐ γὰρ δὴ τῆς
                        ὀνομαζομένης φύσεως τὴν οὐσίαν, εἴτ’ <br class="lb"/>ἀσώματός τίς ἐστιν, εἴτε σωματικὴ,
                        σοφίας εἰς ἄκρον ἥκειν <br class="lb"/>ἐροῦσιν, ἥν γε μηδ’ ὅλως ἔχειν φασὶν, οὕτω
                        τεχνικῶς ἐνεργῆσαι <br class="lb"/>περὶ τὴν τῶν ἐμβρύων διάπλασιν οἷόν τε πεισθῆναι.
                        <br class="lb"/>τοῦτο γὰρ Ἐπικούρου τε καὶ τῶν ἄνευ προνοίας ἅπαντα <br class="lb"/>γίγνεσθαι
                        νομιζόντων ἀκούοντες οὐ πειθόμεθα. καὶ μὴν <br class="lb"/>ἀναγκαῖόν ἐστιν, ἢ κατά τινα
                        κίνησιν ἄλογόν τε καὶ ἄτεχνον <br class="lb"/>εἰς χρηστὸν τέλος ἀφικνεῖσθαι τὴν
                        διάπλασιν τῶν ἐμβρύων, <br class="lb"/>ἢ, καθάπερ οἱ τὰ θαύματα κατασκευάζοντες, ἀρχὴν
                        κινήσεως <br class="lb"/>αὐτοῖς παρασχόντες, ἀπέρχονται μὲν αὐτοὶ, τὰ δὲ
                        κατασκευασθέντα <br class="lb"/>μέχρι τινὸς οὐ πολλοῦ χρόνου κινεῖται τεχνικῶς,
                        <br class="lb"/>οὕτω καὶ τὰ σπέρματα τῶν φυτῶν καὶ τῶν ζώων κατασκευάσαντας <br class="lb"/>τοὺς
                        θεοὺς εἰς τοσαύτην διαδοχὴν κινήσεων <br class="lb"/>ἐπιτήδεια μηδὲν ἔτι πράττειν
                        αὐτούς. ἀλλὰ τὸ μὲν πρότερον <br class="lb"/>ἐλέγχειν οὐ χρῄζω, κατεγνωσμένον ὑπὸ τῶν
                        ἀνθρώπων, <br class="lb"/>πρὸς οὓς ὁ λόγος ἐστί μοι μάλιστα· τὸ δεύτερον δ’ ἐπισκεπτέον
                        <br class="lb"/>ἀκριβέστερον, εἰ δυνατόν ἐστιν ὑγρότητι τοιαύτῃ, 
<a class="pb" href="#pb689" id="pb689">[p. 689]</a>
 οἵα γοῦν
                        φαίνεται κατὰ τὴν γονὴν, εἰς τοσοῦτον ἀριθμὸν <br class="lb"/>ἀλλήλας διαδεχομένων
                        κινήσεων, μηδὲν ἁμαρτεῖν ἄχρι τοῦ <br class="lb"/>προσήκοντος τέλους. ὥσπερ γὰρ ἄριστον
                        τὸ κατὰ τύχην ἐν <br class="lb"/>τοσούτῳ πλήθει μορίων ἁμαρτηθῆναι μηδὲν, οὕτω καὶ
                        τολμηρὸν <br class="lb"/>τὴν ἀκολουθίαν τῆς κινήσεως γενέσθαι τεχνικὴν ὑπό <br class="lb"/>τινος
                        οὐσίας ἀλόγου, καθάπερ αὐτοί φασιν. ἔτι δὲ θαυμαστότερον <br class="lb"/>τὸ διὰ παντὸς
                        τοῦ βίου γιγνόμενον, ἁπάντων ἡμῶν <br class="lb"/>ὁρώντων, ὅτι οὐδεὶς τῶν τὴν
                        φυσιολογίαν ἀπαγγελλομένων οὔτε <br class="lb"/>κατενόησεν, οὔτε ἐζήτησεν, ὅπως
                        γίγνεται. τί δὲ τοῦτ’ ἔστι <br class="lb"/>τὸ κατὰ τὰς ἐνεργείας τῶν μορίων; ἕνεκα δὲ
                        σαφηνείας ἐφ’ <br class="lb"/>ἑνὸς ἢ δευτέρου παραδείγματος ὁ λόγος περανθήσεται.
                        <br class="lb"/>προκεχειρήσθω δὴ πρότερον μὲν ἄκρα χεὶρ, ἔχουσα δακτύλους <br class="lb"/>πάντας
                        συγκειμένους ἐκ τριῶν ὀστῶν, ἀλλήλοις διηρθρωμένους. <br class="lb"/>ἐφ’ ὧν, οἶμαι,
                        πρότερον ἄμεινον ἦν γυμνάσασθαι <br class="lb"/>τοὺς μέλλοντας εὑρήσειν τὰ κατὰ τὸν
                        οὐρανὸν καὶ σύμπαντα <br class="lb"/>τὸν κόσμον ὅπως κατεσκεύασται, διὰ τίνων ὀργάνων ἡ
                        <br class="lb"/>κίνησις αὐτοῖς γίγνεται, πῶς ποτὲ μὲν ἐκτεινομένων κατὰ 
<a class="pb" href="#pb690" id="pb690">[p. 690]</a>

                        τὰς διαρθρώσεις ὁμοῦ τε καὶ πολλὰς, ἑκάστου τ’ ἐν μέρει, <br class="lb"/>ποτὲ δὲ
                        καμπτομένων εἰς πλάγια διττῶς, <span class="milestone">298</span>ἤτοι πρὸς
                        <br class="lb"/>τὸν μικρὸν ἢ τὸν μέγαν δάκτυλον. εἰ γὰρ ἔγνωσαν, ὅτι διὰ <br class="lb"/>μυῶν
                        ἅπασαι γίγνονται, μὴ γινωσκομένων ἡμῶν, πρὶν γυμνωθῆναι <br class="lb"/>διὰ τῆς
                        ἀνατομῆς, ἐθαύμασαν ἂν, ὅπως οὐ μόνον <br class="lb"/>ἡμεῖς, ἀλλὰ καὶ τὰ μικρὰ παιδία,
                        κελευσάντων ἐκτεῖναι <br class="lb"/>τόνδε τὸν δάκτυλον ἢ κάμψαι, παραχρῆμα τὸ
                        κελευσθὲν <br class="lb"/>πράττει, μηδὲ γινώσκοντα τὸν κινοῦντα μῦν. ἔτι δὲ μᾶλλον
                        <br class="lb"/>ἐπὶ τῆς γλώττης, ἐφ’ ἧς οὐδὲ τοῖς ἀνατομικοῖς συμπεφώνηται <br class="lb"/>περὶ
                        τοῦ πλήθους τῶν κινούντων αὐτὴν μυῶν· τοσοῦτον <br class="lb"/>ἀποδέουσιν βεβαίως
                        γιγνώσκειν τὸν ἐξηγούμενον μῦν ἑκάστης <br class="lb"/>τῶν κατὰ μέρος κινήσεων. ἀλλὰ
                        καὶ τοῦτο τοῖς ἐπιμελεστέροις <br class="lb"/>τῶν ἰατρῶν ἐζήτηται· καί τις ἔφη, καθάπερ
                        τι ζῶον <br class="lb"/>ἕκαστον μῦν τῆς βουλήσεως ἡμῶν αἰσθανόμενον ἐπισπᾶσθαί <br class="lb"/>τε
                        καὶ περιάγειν τὴν γλῶτταν εἰς τὸ προσῆκον σχῆμα <br class="lb"/>τῆς ῥυθμιζομένης φωνῆς.
                        ἀλλὰ τοῦτο μὲν ἅπασι τοῖς ἄλλοις <br class="lb"/>οὐ πιθανὸν εἶναι δοκεῖ. θαυμαστὸν δὲ
                        φαίνεται, παιδίον 
<a class="pb" href="#pb691" id="pb691">[p. 691]</a>
 σμικρὸν ἀκοῦσαν τὴν ἄρτος φωνὴν, οὔτε πῶς ἡ
                        γλῶττα <br class="lb"/>σχηματίζεται γιγνῶσκον, οὔθ’ ὑπὸ τίνων μυῶν ἄγεται πρὸς <br class="lb"/>τὰς
                        κατὰ μέρος κινήσεις, καὶ στίχον γε ὅλον ἐφεξῆς λέγειν, <br class="lb"/>πολλὰς μεταβολὰς
                        τῆς γλώττης ποιουμένης, ἑκάστῃ φωνῇ <br class="lb"/>προσηκούσας. ὄντων οὖν ἐν ἡμῖν
                        πλεόνων ἢ τριακοσίων τῶν <br class="lb"/>μυῶν, οὐ πιθανὸν ἕκαστον αὐτῶν ζῶον ὑπάρχειν.
                        ὥστ’ ἐγὼ <br class="lb"/>διὰ τοῦτ’ ἀποστὰς ὡς ἀπιθάνου τῆς δόξης ἐπ’ ἄλλην μετῆλθον,
                        <br class="lb"/>ὑφ’ ἑτέρων ἀνδρῶν πρεσβευθεῖσαν, ὡς, ἑλκόντων <br class="lb"/>τοὺς μῦς ἐπὶ τὴν
                        ἑαυτῶν ἀρχὴν τῶν νεύρων, συμβαίνει ἕπεσθαι <br class="lb"/>τῷ κατωτέρω τῶν τὴν
                        διάρθρωσιν ἐργαζομένων ὀστῶν, <br class="lb"/>εἰς ἃ τοῦ μυὸς ἐμφύεται τὸ πέρας. ἀλλὰ
                        κᾀνταῦθα πρὸς <br class="lb"/>τῷ μὴ γινώσκειν ἡμᾶς, ὅντινα τῶν μυῶν ἐπισπᾶσθαι χρὴ,
                        <br class="lb"/>ἔτι καὶ τὸ μέγεθος αὐτῶν ἀντιμαρτυρεῖ, σμικροτάτων νεύρων <br class="lb"/>εἰς τοὺς
                        μῦς ἐμφυομένων, ἃ μήτ’ ἐπὶ ζῶντος τοῦ ζώου φαίνεται <br class="lb"/>κινούμενα κατὰ τὰς
                        προαιρετικὰς ἐνεργείας, ὥσπερ οἱ <br class="lb"/>μύες, <span class="milestone">220</span>ἀλλὰ μηδὲ τεθνεῶτος ἑλκόμενα διὰ τῶν ἡμετέρων <br class="lb"/>χειρῶν
                        ἐπισπᾶσθαι φαίνεται τοὺς μῦς, ὥσπερ ἐκεῖνοι ﻿
<a class="pb" href="#pb692" id="pb692">[p. 692]</a>
 τὰ κατὰ τὰς
                        διαρθρώσεις ὀστᾶ. καὶ μὴν κᾀκ τοῦ κινεῖσθαι <br class="lb"/>τῶν μυῶν ἕκαστον οἰκείαν τῇ
                        βουλήσει κίνησιν οὐ πιθανόν <br class="lb"/>ἐστιν, ὁμοίως τοῖς θαύμασιν κατεσκευάσθαι
                        τὸ σπέρμα, <br class="lb"/>μὴ γιγνώσκειν δ’ αὐτὸ μηδ’ ὅλως παρακολουθοῦν οἷς πράττει.
                        <br class="lb"/>διὸ καὶ τῶν λεγόντων, ἑαυτοῦ περιπλάττειν τὸ σῶμα <br class="lb"/>τὴν ψυχὴν, ὁ
                        λόγος ἔκ τινων φαινομένων πιθανῶς κατασκευαζόμενος <br class="lb"/>ἐντεῦθεν ἀντιλογίαν
                        ἴσχει. κατασκευάζει μὲν <br class="lb"/>γὰρ αὐτὸν ἡ τῶν μερῶν τοῦ σώματος χρῆσις ἅμα τῷ
                        γεννηθῆναι <br class="lb"/>τοῖς ζώοις ὑπάρχουσα. φαίνεται γοῦν ἕκαστον ἐκείνῳ <br class="lb"/>τῷ
                        μέρει τοῦ σώματος ἀμυνόμενον, ὃ τῶν ἄλλων ὑπερέχει, <br class="lb"/>μόσχος μὲν
                        κυρίττων, πρὶν φῦσαι τὰ κέρατα, πῶλος δ’ ἵππου <br class="lb"/>λακτίζων οὐδέπω στερεαῖς
                        ταῖς ὁπλαῖς, ὥσπερ γε τὸ <br class="lb"/>μὲν σκυλάκιον δάκνειν ἐπιχειροῦν, καὶ εἰ
                        μηδέπω κρατεροὺς <br class="lb"/>ἔχει τοὺς ὀδόντας, ὅσα δὲ πτηνὰ τῶν ζώων ἐστὶν,
                        ἐγχειροῦντα <br class="lb"/>πέτεσθαι, καὶ εἰ μήπω δύναται. ταῦτα γὰρ ἐνδείκνυσθαι
                        <br class="lb"/>δοκεῖ, τὴν χρωμένην τοῖς μορίοις ψυχὴν ἐπίστασθαι <br class="lb"/>τὴν χρείαν
                        αὐτῶν, ὡς ἂν αὐτὴν κατεσκευακυῖαν, οὐχ ὑπ’ <br class="lb"/>ἄλλου γεγονόσι χρωμένην.
                        ἀλλὰ διὰ τί, βουληθέντων ἡμῶν 
<a class="pb" href="#pb693" id="pb693">[p. 693]</a>
 κινῆσαι μόριον ἡντιναοῦν
                        κίνησιν, εὐθέως κινεῖται, μὴ γινωσκόντων <br class="lb"/>τὸν κινοῦντα μῦν αὐτὸ, τῶν
                        ἀπορωτάτων ἐστίν. <br class="lb"/>μόγις γοῦν ἐξ ἀνατομῆς ἑκάστου μυὸς εὕρηται τοῖς
                        ἀνατομικοῖς <br class="lb"/>ἡ ἴδιος ἐνέργεια. καὶ διὰ τοῦτο ἐνίοις ἔδοξεν, ἄλλην
                        <br class="lb"/>μὲν εἶναι ψυχὴν τὴν κατασκευάσασαν ἕκαστον τῶν μορίων, <br class="lb"/>ἄλλην δὲ
                        τὴν ἐξορμῶσαν ἐπὶ τὰς προαιρετικὰς ἐνεργείας. <br class="lb"/>καὶ φαίνεται κατὰ τοῦτον
                        τὸν λόγον ἐν τοῖς τῶν ζώων <br class="lb"/>σώμασιν ἔτι διαμένειν ἡ διαπλάσασα
                            <span class="milestone">299</span>ψυχὴ τὰ μόρια· <br class="lb"/>οὐ γὰρ οἶόν τε
                        χρῆσθαι μὲν ἑκάστῳ προσηκόντως τὴν <br class="lb"/>νῦν οὖσαν, οἴχεσθαι δὲ τὴν
                        κατασκευάσασαν. ἄπορος οὖν <br class="lb"/>ὁ περὶ τῆς διαπλασάσης τὰ μόρια ψυχῆς λόγος
                        ἐκ πάσης <br class="lb"/>λαβῆς ὑπάρχει· ἓν μόνον ἐμοὶ γοῦν δοκεῖ σαφῶς ἐνδείκνυσθαι,
                        <br class="lb"/>τὴν τέχνην τοῦ κατασκευάσαντος ἡμᾶς, ἣν οὐχ οἷόν <br class="lb"/>τ’ ἐστὶν τὸν
                        ἐλευθέρᾳ γνώμῃ σκοπούμενον εἰς τύχην ἄλογον <br class="lb"/>ἀναφέρειν. ὄντων γοῦν ἐν τῷ
                        σώματι μυῶν πολὺ πλεόνων <br class="lb"/>ἢ τῶν τριακοσίων, ὑφ’ ὧν κινεῖται τὰ μόρια τὰς
                        προαιρετικὰς <br class="lb"/>κινήσεις, ἕκαστος αὐτῶν καὶ σχῆμα τὸ πρέπον ἔχει, 
<a class="pb" href="#pb694" id="pb694">[p. 694]</a>
 καὶ μέγεθος, καὶ κεφαλὴν, καὶ τελευτὴν, καὶ θέσιν, ἔμφυσίν
                        <br class="lb"/>τε νεύρου καὶ φλεβὸς καὶ ἀρτηρίας, ἁρμοττόντων τῷ <br class="lb"/>μυῒ κατά τε τὸ
                        μέγεθος καὶ τὸν τόπον τῆς ἐμφύσεως, ὧν <br class="lb"/>οὐδὲν ὄντων τοσούτων εὕροις ἂν
                        μέμψασθαι· δέδεικται γὰρ <br class="lb"/>ἐν τοῖς περὶ χρείας μορίων τοῦτο. καὶ μὴν εἰ,
                        τριακοσίων <br class="lb"/>μορίων κατασκευῆς ἑκάστης ἐχούσης σκοποὺς ι΄, πάντα
                        φαίνονται <br class="lb"/>κατωρθωμένα, τρισχίλιοι γίγνοιντ’ ἂν οἱ πάντες. καὶ <br class="lb"/>οὔπω
                        λέλεκται τὸ θαυμασιώτατον ἐν ταῖς κατασκευαῖς αὐτῶν, <br class="lb"/>ἴσον ἀκριβῶς εἶναι
                        τῶν ἐν τοῖς ἀριστεροῖς μέρεσι μυῶν τοῖς <br class="lb"/>κατὰ τὰ δεξιὰ, καθάπερ γε καὶ
                        τὰς ἀρτηρίας ταῖς ἀρτηρίαις, καὶ <br class="lb"/>τὰς φλέβας ταῖς φλεψὶ, καὶ τὰ νεῦρα
                        τοῖς νεύροις, ὥστε τοὺς <br class="lb"/>τρισχιλίους σκοποὺς διπλασιάζεσθαι. τὸ δ’ αὐτὸ
                        κᾀπὶ τῶν <br class="lb"/>ὀστῶν ἐστι, πλεόνων ὑπαρχόντων ἢ διακοσίων. καὶ γὰρ καὶ
                        <br class="lb"/>τούτων οἱ σκοποὶ καθ’ ἕκαστον αὐτῶν ὄντες πολὺ πλείους <br class="lb"/>τῶν δέκα
                        γίγνονται, καὶ δῆλον, ὅτι διπλασιασθέντες ἔσονται <br class="lb"/>πλείους τῶν δ. ἡ δ’
                        αὐτὴ τέχνη καὶ κατὰ τὰ σπλάγχνα <br class="lb"/>πάντ’ ἐστὶ, καὶ ὅλως ὁπωσοῦν μόριον,
                        ὡς, ἄν τις ἀριθμῇ <br class="lb"/>τοὺς σκοποὺς τῆς κατασκευῆς, εἰς μυριάδας, οὐ
                        χιλιάδας, 
<a class="pb" href="#pb695" id="pb695">[p. 695]</a>
 ἀριθμὸν ἀναχθῆναι, κατωρθωμένων εἰς ἄκρον ἁπάντων,
                        οὓς <br class="lb"/>ἐγὼ μὲν, ὡς ἔφην, οὐκ ἄν ποτε πεισθείην ἄνευ σοφωτάτου <br class="lb"/>τε καὶ
                        δυνατωτάτου δημιουργοῦ γεγονέναι. τίς δ’ οὗτός <br class="lb"/>ἐστιν, ἐλπίζομεν
                        ἔμπροσθεν ἀκούσεσθαι παρὰ τῶν φιλοσόφων, <br class="lb"/>οἵ γε καὶ περὶ τοῦ κόσμου καὶ
                        τῆς ὅλης γενέσεως <br class="lb"/>ἀποφαίνονται· πολὺ γὰρ εἶναι ῥᾷον ἡγούμην ἐγνῶσθαι
                        τοῦτο, <br class="lb"/>ὅπως αὐτοῖς κατεσκεύασται τὸ σῶμα. καὶ μαθητήν γε ἐμαυτὸν
                        <br class="lb"/>ὑποβαλὼν ἑνὶ τῷ πρώτῳ, καθ’ ὃν ἐν γεωμετρίᾳ τρόπον <br class="lb"/>ἀποδείξεις
                        ἠκηκόειν, οὕτως ἤλπιζον ἀκούσεσθαι καὶ παρ’ <br class="lb"/>ἐκείνου· γνοὺς δ’ αὐτὸν μὴ
                        ὅτι γραμμικὰς ἀποδείξεις, ἀλλὰ <br class="lb"/>μηδὲ ῥητορικὰς πίστεις λέγοντα, μετῆλθον
                        ἐφ’ ἕτερον, ὃς <br class="lb"/>καὶ αὐτὸς ἐξ ἰδίων ὑποθέσεων ἐναντία τῷ πρόσθεν
                        ἀπεφαίνετο, <br class="lb"/>καὶ τρίτην γε καὶ τετάρτην πειραθεὶς οὐδενὸς ὡς <br class="lb"/>ἔφην,
                        ἄμεμπτον ἀπόδειξιν ἤκουσα. λυπηθεὶς οὖν ἐπὶ τούτῳ <br class="lb"/>μεγάλως, ἐζήτησα
                        μέχρι κατ’ ἐμαυτὸν εὑρεῖν τινα λόγον <br class="lb"/>ἰσχυρὸν ἐπὶ ταῖς τῶν ζώων
                        κατασκευαῖς· εἶθ’ εὕρισκον οὐδένα. <br class="lb"/>τοῦτό γε αὐτὸ διὰ τοῦδε τοῦ
                        γράμματος ὁμολογῶ, 
<a class="pb" href="#pb696" id="pb696">[p. 696]</a>
 παρακαλῶν τοὺς περὶ ταῦτα δεινοὺς τῶν
                        φιλοσόφων ζητήσαντας, <br class="lb"/>εἴ τι σοφὸν εὑρίσκοιεν, ἀφθόνως ἡμῖν αὐτοὺς
                        κοινωνῆσαι. <br class="lb"/>ὅταν γὰρ θεασώμεθα τὰ παιδία φθεγγόμενα μὲν, <br class="lb"/>ἅττ’ ἂν
                        αὐτοῖς φθέγξασθαι κελεύσωμεν, οἷον, εἰ τύχῃ, σμύρναν, <br class="lb"/>καὶ σμίλην, καὶ
                        σμῆγμα, μήτε τοὺς κινοῦντας ἐπιτηδείως <br class="lb"/>τῇ τοιαύτῃ φωνῇ τὴν γλῶτταν μῦς
                        ἐπιστάμενα, μήτε <br class="lb"/>πολὺ μᾶλλον ἔτι τὰ τούτοις αὐτῶν νεῦρα, πιθανώτατον
                        μὲν <br class="lb"/>ἡγοῦμαι, τὸν διαπλάσαντα τὴν γλῶτταν, ὅστις ποτ’ ἐστὶν, ἢ
                        <br class="lb"/>αὐτὸν ἔτι διαμένειν ἐν τοῖς διαπλασθεῖσι μορίοις, ἢ ζῶα <br class="lb"/>τὰ μόρια
                        κατεσκευακέναι, γνωρίζοντα τὸ βούλημα τοῦ τῆς <br class="lb"/>ἡμετέρας ψυχῆς
                            ἡγεμονι<span class="milestone">300</span>κοῦ. τούτου δ’ ἀκόλουθον
                        εὑρίσκων, <br class="lb"/>ἄλλην μὲν εἶναι τὴν κατὰ τὸ ἡγεμονικὸν ἡμῶν ψυχὴν, <br class="lb"/>ἄλλας
                        δὲ τὰς ἐν ἑκάστῳ τῶν μορίων, ἢ πάντως γε <br class="lb"/>μίαν κοινὴν τὴν ἅπαντα
                        διοικοῦσαν, εἰς ἀπορίαν ἔρχομαι, <br class="lb"/>μηδ’ ἄχρι δυνατοῦ ἐπινοίας, μήτι γε
                        βεβαίας γνώσεως, εὑρίσκων <br class="lb"/>τι περὶ τοῦ διαπλάσαντος ἡμᾶς τεχνίτου. καὶ
                        γὰρ <br class="lb"/>ὅταν ἀκούσω τινῶν φιλοσόφων λεγόντων, τὴν ὕλην ἔμψυχον ﻿
<a class="pb" href="#pb697" id="pb697">[p. 697]</a>
 οὖσαν ἐξ αἰῶνος, ἀποβλέπουσαν πρὸς τὰς ἰδέας, ἑαυτὴν <br class="lb"/>κοσμεῖν, ἔτι
                        καὶ μᾶλλον ἐννοῶ, μίαν εἶναι δεῖν ψυχὴν, τήν <br class="lb"/>τε διαπλάσασαν ἡμᾶς καὶ
                        τὴν νῦν χρωμένην ἑκάστῳ τῶν <br class="lb"/>μορίων. ἀνθίσταται δὲ τούτου πάλιν ἡ ἄγνοια
                        τῆς διοικούσης <br class="lb"/>ἡμᾶς ψυχῆς τῶν ὑπηρετούντων ταῖς ὁρμαῖς αὐτῆς
                        <br class="lb"/>μορίων. οἱ γὰρ ἐπιχειρήσαντες εἰπεῖν περὶ τῶν στοιχειωδῶν <br class="lb"/>φωνῶν
                        ἄχρι τοσούτου προῆλθον, ὡς ἀποφήνασθαι, τήνδε <br class="lb"/>μέν τινα γίγνεσθαι
                        στηριζομένης τῆς γλώττης πρὸς τοὺς <br class="lb"/>τομέας ὀνομαζομένους ὀδόντας, ἤτοι
                        τοὺς κατὰ τὴν ἄνω γένυν, <br class="lb"/>ἢ τὴν κάτω, τοὺς δὲ πρὸς τὸν οὐρανίσκον
                        ἀνακλωμένους, <br class="lb"/>ἢ πρὸς ἄλλο τι μόριον, ὥσπερ γε καὶ τὸ ἀναφερόμενον
                        <br class="lb"/>ἐκ τοῦ λάρυγγος πνεῦμα ποτὲ μὲν ἐπὶ τὰς εἰς τὴν <br class="lb"/>ῥῖνα συντρήσεις
                        ἀφικνεῖσθαι, ποτὲ δ’ ἀνεῳγμένου τοῦ στόματος <br class="lb"/>ἐκφυσᾶσθαι, καὶ ποτὲ
                        ἀθρόου καὶ πολλοῦ, ποτὲ δ’ <br class="lb"/>ἐλάττονός τε καὶ κατὰ βραχύ. τοὺς δὲ τὰς
                        κινήσεις ταύτας <br class="lb"/>ἐργαζομένους μῦς, οὐδεὶς οὐδὲ τοῦτο εἶπεν, ὅπου γε οὐδὲ
                        <br class="lb"/>τοῖς ἐπὶ πλεῖστον ἀνατομικῆς ἐμπειρίας ἀφικομένοις εὕρηνταί <br class="lb"/>πω
                        βεβαίως. ἀλλ’ οἱ μηδὲν τούτων μήθ’ εὑρόντες μήθ’ 
<a class="pb" href="#pb698" id="pb698">[p. 698]</a>
 ὅλως
                        ζητήσαντες ἀποφαίνονται προπετῶς οὐ μίαν ἀπόφασιν, <br class="lb"/>ἀλλ’ ἐφεξῆς ὁρμαθόν
                        τινα συνάπτοντες, οὗ τὴν πρώτην εὐθέως <br class="lb"/>ὑπόθεσιν ἄγνωστον μὲν αἰσθήσει,
                        λόγῳ δ’ ἀνεύρετον <br class="lb"/>ὑποτίθενται, τὴν καρδίαν ἁπάντων πρώτην γίγνεσθαι
                        λέγοντες· <br class="lb"/>δευτέραν δ’ ἐπὶ τῇδε, τἄλλα μόρια διαπλάττειν ἐκείνην, ὡς
                        <br class="lb"/>ἀπολλυμένου τοῦ διαπλάσαντος αὐτὴν, ὅστις ποτ’ ἐστὶ, καὶ <br class="lb"/>μηκέτ’
                        ὄντος· εἶτ’ ἐφεξῆς ὡς ἀκόλουθον ἐπιφέροντες, ὅτι <br class="lb"/>καὶ τὸ βουλευόμενον
                        ἡμῶν <span class="milestone">221</span>μέρος τῆς ψυχῆς ἐν ταύτῃ
                        <br class="lb"/>καθέστηκεν. εἰ δὲ τὸ βουλευόμενον, καὶ τῶν σιτίων, ὥς φασιν, <br class="lb"/>καὶ
                        πομάτων καὶ ἀφροδισίων καὶ χρημάτων ἐπιθυμοῦν, <br class="lb"/>καὶ δηλαδὴ καὶ τὸ
                        θυμούμενόν τε καὶ φιλονεικοῦν, ὧν <br class="lb"/>οὐδὲν ἀναγκαῖόν ἐστιν, ἀλλὰ καὶ
                        πρώτην μὲν ἐπιβολὴν ἐνίοις <br class="lb"/>ἐνδεχόμενον εἶναι δοκοῦν, ὕστερον δὲ διὰ
                        πολλῶν φαινομένων <br class="lb"/>ἐλεγχόμενον. ἡ μέν γε πρώτη διάπλασις ἐπ’ ἀρτηρίας τε
                        <br class="lb"/>καὶ φλέβας, χορίον τε καὶ ἧπαρ, οὐκ ἐπὶ τὴν καρδίαν ἡμᾶς <br class="lb"/>ποδηγεῖ
                        λόγῳ τε σκοπουμένους καὶ τοῖς ἐξ ἀνατομῆς <br class="lb"/>φαινομένοις. ἡ δ’ ἐπὶ ταύτῃ
                        δευτέρα τε καὶ τρίτη, καθότι 
<a class="pb" href="#pb699" id="pb699">[p. 699]</a>
 προείρηται πρόσθεν ἡμῖν, καὶ ὅσα
                        μετὰ τὸ τεχθῆναι, τὰ <br class="lb"/>μὲν οὐδ’ ὅλως ὄντα προσγίγνεται, τὰ δ’ ἐλλιπῆ ὄντα
                        τελειοῦται. <br class="lb"/>μάλιστα δ’ ἄν τις θαυμάσειε τὴν πρὸς τοὺς γεννήσαντας
                        <br class="lb"/>ὁμοιότητα τῶν ἐκγόνων, ὅπως γίγνεται· φαίνεται <br class="lb"/>γὰρ πάλιν ἡ
                        διαπλάττουσα τὸ σῶμα ψυχὴ παρὰ τῶν γονέων <br class="lb"/>εἰς τὸ κυούμενον ἥκειν, ὡς ἐν
                        τῷ σπέρματι περιεχομένη. <br class="lb"/>τίς μὲν οὖν αὐτῆς ἐστιν ἡ οὐσία, λέγειν οὐκ
                        ἔχω διὰ <br class="lb"/>τὸ παρά τινων ἀκηκοέναι πεπεισμένων, ὥς φασιν, ἀσώματον
                        <br class="lb"/>ὑπάρχουσαν τὴν ψυχὴν συνεισέρχεσθαι τῷ σπέρματι, <br class="lb"/>χρωμένην αὐτῷ
                        πρὸς τὴν τοῦ κυηθησομένου διάπλασιν, ὡς <br class="lb"/>ὕλῃ προσηκούσῃ. καί πού τινες
                        αὐτῶν οὐχ ὕλην, ἀλλ’ ὄργανον <br class="lb"/>ὑπάρχειν αὐτῆς τὸ σπέρμα φασὶν, ὕλην γὰρ
                        εἶναι τὸ <br class="lb"/>τῆς μητρὸς αἷμα, λεγόντων ἑτέρων τἀναντία. δοκεῖ γὰρ
                        <br class="lb"/>αὐτοῖς ὁ τεχνίτης αὐτὸς εἶναι τὸ σπέρμα, τισὶ μὲν ὅλον, <br class="lb"/>ἐνίοις δὲ
                        τὸ <span class="milestone">301</span>περιεχόμενον ἐν αὐτῷ πνεῦμα. καὶ μοι
                        <br class="lb"/>περὶ τούτων ἰδίᾳ γέγραπται κατά τι βιβλίον, ἐν ᾧ περὶ <br class="lb"/>τῶν ὑπὸ
                        Χρυσίππου λεγομένων ἐν τοῖς περὶ ψυχῆς αὐτοῦ <br class="lb"/>γράμμασιν ἐπισκέπτομαι,
                        καὶ προσέτι καθ’ ἕτερον, ἐν ᾧ 
<a class="pb" href="#pb700" id="pb700">[p. 700]</a>
 σκοποῦμαι, περὶ ὧν ἑαυτῷ
                        διαφέρεσθαι δοκεῖ Πλάτων ἐν <br class="lb"/>τοῖς περὶ ψυχῆς λόγοις. ἀλλ’, ὅπερ ἔφην,
                        οὐδεμίαν εὑρίσκων <br class="lb"/>δόξαν ἀποδεδειγμένην ἐπιστημονικῶς, ἀπορεῖν ὁμολογῶ
                        περὶ <br class="lb"/>ψυχῆς οὐσίας, οὐδ’ ἄχρι τοῦ πιθανοῦ προελθεῖν δυνάμενος. <br class="lb"/>ἐγὼ
                        μὲν οὖν ἀπορεῖν ὁμολογῶ περὶ τοῦ διαπλάσαντος <br class="lb"/>αἰτίου τὸ ἔμβρυον. ἄκραν
                        γὰρ ὁρῶ ἐν τῇ διαπλάσει σοφίαν <br class="lb"/>τε ἅμα καὶ δύναμιν, οὔτε τὴν ἐν τῷ
                        σπέρματι ψυχὴν, <br class="lb"/>φυτικὴν μὲν ὑπὸ τῶν περὶ τὸν Ἀριστοτέλην καλουμένην,
                        <br class="lb"/>ἐπιθυμητικὴν δὲ ὑπὸ Πλάτωνος, ὑπὸ δὲ τῶν <br class="lb"/>Στωϊκῶν οὐδὲ ψυχὴν ὅλως,
                        ἀλλὰ φύσιν ἡγουμένων, διαπλάττειν <br class="lb"/>τὸ ἔμβρυον, οὐ μόνον οὐκ οὖσαν σοφὴν,
                        ἀλλὰ <br class="lb"/>καὶ παντάπασιν ἄλογον, οὔτε αὖ πάλιν ἀποστῆναι τελέως <br class="lb"/>αὐτοῦ
                        δύναμαι διὰ τὴν πρὸς τὰ γεννήσαντα τῶν ἐκγόνων <br class="lb"/>ὁμοιότητα, τῆς τε μετὰ
                        τὸν τόκον ἐν ὅλῳ τῷ βίῳ λογικῆς <br class="lb"/>ψυχῆς ἀφίσταμαι, διὰ τὸ μὴ γινώσκειν
                        ἡμᾶς πρὸ τῆς <br class="lb"/>ἀνατομῆς μήτε τὰ μόρια τοῦ σώματος μήτε τὰς ἐνεργείας
                        <br class="lb"/>αὐτῶν. εἰπόντος δέ τινος τῶν διδασκάλων μοι τῶν <br class="lb"/>Πλατωνικῶν, τὴν
                        δι’ ὅλου κόσμου ψυχὴν ἐκτεταμένην 
<a class="pb" href="#pb701" id="pb701">[p. 701]</a>
 διαπλάττειν τὰ κυούμενα, τὴν
                        μὲν τέχνην καὶ δύναμιν ἀξίαν <br class="lb"/>ἐκείνης ἐνόμισα, σκορπίους δὲ καὶ
                        φαλάγγια, καὶ μυῖαν <br class="lb"/>καὶ κώνωπας, ἐχίδνας τε καὶ σκώληκας, ἕλμινθάς τε
                        καὶ <br class="lb"/>ἀσκαρίδας ὑπ’ ἐκείνης διαπλάττεσθαι νομίζειν οὐχ ὑπέμεινα,
                        <br class="lb"/>πλησίον ἀσεβείας ἥκειν ὑπολαβὼν τὴν τοιαύτην <br class="lb"/>δόξαν. οὐ μὴν οὐδὲ
                        τὴν τῆς ὕλης ψυχὴν εἰς τοσοῦτον <br class="lb"/>τέχνης ἥκειν εὔλογον εἶναί μοι δοκεῖ.
                        μόνον οὖν τοῦτο <br class="lb"/>περὶ τῆς διαπλαττούσης αἰτίας τὰ ζῶα δυνατὸν
                        ἀποφήνασθαί <br class="lb"/>με νομίζω, τὸ τέχνην τε καὶ σοφίαν αὐτὴν μεγίστην
                        <br class="lb"/>ὑπάρχειν, ὥσπερ γε καὶ μετὰ τὸ διαπλασθῆναι τὸ <br class="lb"/>σῶμα σύμπαν ἐν ὅλῳ
                        τῷ βίῳ διοικεῖσθαι τρισὶν ἀρχαῖς <br class="lb"/>αὐτὸ κινήσεων, τῆς τ’ ἐξ. ἐγκεφάλου
                        διὰ νεύρων καὶ <br class="lb"/>μυῶν, καὶ τῆς ἐκ καρδίας δι’ ἀρτηριῶν, καὶ τῆς ἐξ ἥπατος
                        <br class="lb"/>διὰ φλεβῶν. ἐκ τίνων δ’ ἀρχῶν ἐναργῶς, ὅτι οὐκ <br class="lb"/>ἐτόλμησα δοξάζειν,
                        ἐν πολλαῖς πραγματείαις ἐδήλωσα, καὶ <br class="lb"/>μάλιστα τῇ περὶ τῶν τῆς ψυχῆς
                        εἰδῶν, οὐσίαν ψυχῆς <br class="lb"/>ἀποφήνασθαι μηδαμόθι τολμήσας. οὔτε γὰρ εἰ
                        παντάπασιν 
<a class="pb" href="#pb702" id="pb702">[p. 702]</a>
 ἀσώματος, οὔτ’ εἰ σωματική τίς ἐστιν, οὔτ’ εἰ
                        τελέως <br class="lb"/>ἀΐδιος, οὔτ’ εἰ φθαρτὴ, γραμμικαῖς ἀποδείξεσιν εὗρόν <br class="lb"/>τινα
                        κεχρημένον, ὡς ἐν τῇ περὶ τῶν εἰδῶν τῆς ψυχῆς <br class="lb"/>πραγματείᾳ διῆλθον. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De foetuum formatione</a>
          </header>
          <ul class="tree">
            <li>
              <a href="#body-1">De foetuum formatione</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
