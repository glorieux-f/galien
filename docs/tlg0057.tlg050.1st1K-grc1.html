<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:19"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg050">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg050.1st1K-grc1.xml">De plenitudine</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg050.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">7</span>, <span class="biblScope">513-583</span>, <span class="date">1824</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb513" id="pb513">[p. 513]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΠΛΗΘΟΥΣ ΒΙΒΛΙΟΝ.<a class="bookmark" href="#body-1-1"> §</a></h3>
                  <p class="p autofirst">Οὔτε πολλάκις ὀνομάζοντας ἕτερον ὄνομα <br class="lb"/>τοῦ πλήθους μᾶλλον ἔστιν εὑρεῖν
                        ἅπαντας τοὺς νῦν σχεδὸν <br class="lb"/>ἰατροὺς, οὔτ’ ἀγνοοῦντας ἕτερόν τι τούτου
                        μᾶλλον. ὅσοι <br class="lb"/>γοῦν αὐτῶν οἷοί τέ εἰσι καὶ δοῦναι καὶ λαβεῖν λόγον, οἱ
                        <br class="lb"/>πλεῖστοι μὲν ἀποκρίνονται τοῖς <span class="milestone">323</span>ἐρομένοις ὅ τι ποτ’ οὖν <br class="lb"/>ὀνομάζουσι πλῆθος, ὡς ἐν τῷ πρὸς τὶ λέγεται
                        τοὔνομα, καθάπερ <br class="lb"/>τὸ πολύ τε καὶ τὸ ὀλίγον, ὥστε οὐκ εἶναι δυνατὸν ἐν
                        <br class="lb"/>μέτρῳ περιλαβεῖν αὐτό· τὸ γὰρ ἑτέρῳ πολὺ, τοῦτ’ ἐνίοτε <br class="lb"/>ὑπάρχει
                        ὀλιγώτερον ἑτέρῳ. καὶ ἐπειδὰν ἐρωτήσῃς αὐτοὺς, <br class="lb"/>ἀξιῶν ἀποκρίνεσθαι τὸ
                        πρᾶγμα πρὸς ὃ τὸ πλῆθος εἶναι 
<a class="pb" href="#pb514" id="pb514">[p. 514]</a>
 λέγουσι, τινὲς μὲν ἰχθύων
                        ἀφωνότεροι γίγνονται, τινὲς δὲ <br class="lb"/>οὕτω μακρά τε καὶ ἀλλόκοτα ληροῦσιν, ὡς
                        μὴ παρακολουθῆσαι <br class="lb"/>δύνασθαι τοῖς ὑπ’ αὐτῶν λεγομένοις. ὀλίγιστοι δὲ
                        ἀποκρίνονται, <br class="lb"/>τὸ πολὺ καὶ ὀλίγον ὡς πρὸς τὴν δύναμιν νοεῖσθαι· <br class="lb"/>καὶ
                        εἰ αὖθις αὐτοὺς ἐπανέροιο, τί λέγουσι δύναμιν, <br class="lb"/>ἔνιοι μὲν οὐδ’ ὅλως
                        ἀποκρίνονται· τῶν δὲ τολμησάντων ἀποφήνασθαί <br class="lb"/>τι λέγει μὲν οὐδεὶς οὐδενὶ
                        ταὐτὸν, οἱ πλεῖστοι δὲ <br class="lb"/>πάντα μᾶλλον ἢ δύναμιν ἑρμηνεύουσιν. εἰ δέ τις
                        ἐν αὐτοῖς <br class="lb"/>εὑρεθείη μέχρι τοσούτου φρόνιμος, ὡς ἤτοι δραστικὴν οὐσίαν,
                        <br class="lb"/>ἢ αἰτίαν δραστικὴν εἰπεῖν εἶναι τὴν δύναμιν, εἶτ’ ἐρωτηθείη,
                        <br class="lb"/>πρῶτον μὲν εἰ ἔστι τις οὐσία τοιάδε διοικοῦσα τὸ ζῶον, ἔπειτα
                        <br class="lb"/>εἴπερ ἔστι, καὶ τί ποτέ ἐστιν αὕτη, διελθεῖν, οὐκέτι οὐδ’ <br class="lb"/>οὗτος
                        ἀποκρίνεται ἐρωτώμενος τὸ ἀπορούμενον, ἀλλ’ ἤτοι <br class="lb"/>σιωπᾷ τελέως, ἢ
                        ἐκτοπίζει τὸν λόγον εἰς τοιοῦτον, ὡς βέλτιον <br class="lb"/>ἂν εἴη σιωπᾷν. εἰ δὲ κᾀν
                        τούτοις τις εὑρεθείη μέχρι τοσούτου <br class="lb"/>σωφρονῶν, ὡς ἥτις μέν ἐστιν ἡ οὐσία
                        τῆς δυνάμεως <br class="lb"/>οὐκ ἔχειν εἰπεῖν, ὅτι δὲ ἔστι, ἐκ τῶν ἔργων τεκμαίρεσθαι,
                        <br class="lb"/>πάλιν αὖ καὶ αὐτὸς οὗτος ἐρωτηθεὶς, εἰ τὰ γεγραμμένα τε 
<a class="pb" href="#pb515" id="pb515">[p. 515]</a>

                        πρὸς Ἀσκληπιάδου καὶ πολλῶν Ἀσκληπιαδείων τε καὶ μεθοδικῶν <br class="lb"/>ὑπὲρ τοῦ
                        μηδεμίαν εἶναι δύναμιν ἐν τοῖς ζώοις, ἀνεσκέψατό <br class="lb"/>τε καὶ διελύσατο,
                        φαίνεται μηδ’ εἰ λέλεκται πρὸς <br class="lb"/>αὐτῶν ἐπιστάμενος. ἐκείνων δὲ αὖ πάλιν
                        αὐτῶν, ὅσοι τὴν <br class="lb"/>δύναμιν οὐκ εἶναί φασιν, ὅτι μὲν ὡς πρὸς ταύτην
                        ἀρνοῦνται <br class="lb"/>νοεῖσθαί τε καὶ συνίστασθαι τὸ πλῆθος, μᾶλλον εὔδηλον·
                        <br class="lb"/>ἀδύνατον γάρ ἐστι πρὸς τὴν μηδ’ ὅλως ὑπάρχουσαν σχέσιν <br class="lb"/>συστῆναί τε
                        καὶ νοηθῆναι τὸ πλῆθος· ὡς πρὸς τὰς χώρας δὲ <br class="lb"/>τῶν ἀγγείων μόνας
                        ὑπολαμβάνουσι τὸ πολύ τε καὶ ὀλίγον <br class="lb"/>ὑπάρχειν· ἐνίοτε δὲ οὐδὲ τὴν ἀρχὴν
                        ὅλως ὀνομάζουσι πλῆθος, <br class="lb"/>οὐδὲ ἀπ’ αὐτοῦ τινα κενώσεως ἔνδειξιν
                        λαμβάνουσι, ἀλλὰ ἀπὸ <br class="lb"/>μόνης στεγνώσεως, ἣν ὅτι μηδεὶς αὐτῶν ὡσαύτως
                        ἐξηγεῖται, <br class="lb"/>δέδεικται δι’ ἑτέρων. καὶ μὴν καὶ τρίτος τις ἄλλος ἐστὶ
                        χορὸς, <br class="lb"/>οὔτε γινώσκων, εἴτε ἔστιν, εἴτε οὐκ ἔστι τις δύναμις, οὔτε
                        <br class="lb"/>ζητεῖν ὁμολογῶν, ἀλλ’ ἐπί τισιν ἐναργῶς φαινομένοις σημείοις <br class="lb"/>περὶ
                        τὸν κάμνοντα συνισταμένοις, ἐκ πείρας μακρᾶς εὑρῆσθαι <br class="lb"/>φάσκων ἑαυτῷ τὴν
                        κένωσιν· εἶτ’ ἐρωτώμενος ἅττα ποτέ 
<a class="pb" href="#pb516" id="pb516">[p. 516]</a>
 ἐστι τὰ σημεῖα ταῦτα,
                        διάτασιν ἀγγείων φησὶ, καὶ ἔρευθος <br class="lb"/>καὶ βάρος ὅλου τοῦ σώματος, ὄκνον τε
                        πρὸς τὰς κινήσεις καὶ <br class="lb"/>τάσεις τῶν μελῶν. ἔνιοι δὲ αὐτῶν καὶ τὴν ἑλκώδη
                        καὶ κοπώδη <br class="lb"/>προστιθέασιν αἴσθησιν, ἀργόν τε τὸν ἔμπροσθεν βίον <br class="lb"/>ἐν
                        προσφοραῖς ἐδεσμάτων τε καὶ πομάτων πλείοσι, καὶ συνήθων <br class="lb"/>ἐκκρίσεων
                        ἐποχῇ. ἐπὶ ταύτῃ γοῦν τῇ συνδρομῇ, καλοῦσι <br class="lb"/>γὰρ οὕτω τὸ ἄθροισμα τῶν
                        συμπτωμάτων, τετηρῆσθαι φλεβοτομίαν <br class="lb"/>ὠφελοῦσαν. οὗτοι μὲν οὖν οὐ μόνον
                        ἑαυτοὺς, ἀλλὰ <br class="lb"/>καὶ τοὺς ἄλλους ἅπαντας ἀνθρώπους ἀφαιροῦνται τὸν λόγον,
                        <br class="lb"/>ἐκ πείρας εὑρῆσθαι πάντα φάσκοντες· οἱ δ’ ἄλλοι, καθάπερ <br class="lb"/>εἴρηται
                            <span class="milestone">324</span>νῦν δὴ, λόγῳ τε χρῆσθαί φασι, καὶ τὴν
                        δύναμιν <br class="lb"/>οἱ μὲν ὡς οὐδ’ ὅλως ἔστιν, οἱ δὲ ὡς ἔστι μὲν, ἥτις δ’
                        <br class="lb"/>αὐτῆς ἡ οὐσία, μὴ γινώσκεσθαί φασιν· ὡς ὀλιγίστους εἶναι <br class="lb"/>τοὺς
                        ἀποφήνασθαι τολμῶντας ὕπαρξίν τε καὶ οὐσίαν δυνάμεως. <br class="lb"/>ἀλλὰ καὶ τούτων
                        οὔτε τὸν ἀριθμὸν οὔτε τὴν οὐσίαν <br class="lb"/>ἅπαντες ἀποφαίνονται τὴν αὐτήν· ἀλλὰ
                        καὶ τῶν ἀπολιπόντων <br class="lb"/>ἡμῖν συγγράμματα τινὲς μὲν ἀταλαιπωρότερον ὡς
                        <br class="lb"/>περὶ μιᾶς ἀεὶ διαλέγονται τῆς τὸ ζῶον διοικούσης δυνάμεως, 
<a class="pb" href="#pb517" id="pb517">[p. 517]</a>
 οὐδένα λογισμὸν προστιθέντες· ἔνιοι δὲ ἀποδεικνύειν ἐπιχειροῦσι, <br class="lb"/>καὶ
                        πλείους μιᾶς οὐκ εἶναί φασιν. ὥστ’ ἀναγκαῖον <br class="lb"/>ὅστις ἀποφαίνεται πλῆθος
                        εἶναι κατὰ τὸ σῶμα τοῦ κάμνοντος, <br class="lb"/>ἀποκεχωρηκέναι μὲν ἤδη τοῦτον ἀπό τε
                        τῶν ἐμπειρικῶν ὀνομαζομένων <br class="lb"/>ἰατρῶν ἀπό τε τῶν μεθοδικῶν· ἤτοι δ’ ὡς
                        πρὸς <br class="lb"/>τὴν δύναμιν, ἢ ὡς τὰ ἀγγεῖα λέγειν τὸ πολύ. </p>
                </section>
                <section id="body-1-2" class="div textpart chapter level3">
                  <p class="p autofirst">Καὶ τοίνυν καὶ ἡμῖν ὁ μὲν πρὸς τοὺς ἐμπειρικούς <br class="lb"/>τε καὶ μεθοδικοὺς
                        ἀναβεβλήσθω λόγος, ἐπὶ δὲ τοὺς <br class="lb"/>ἑτέρους ἴωμεν, ὅσοι σὺν λογισμῷ φασι τὴν
                        τέχνην μεταχειρίζεσθαι. <br class="lb"/>καίτοι γε ἔνιοι τῶν νῦν εἰς τοσοῦτον ἥκουσι
                        τόλμης, <br class="lb"/>ὡς ἐπιγράφεσθαι μὲν ἑαυτοῖς αἱρέσεως ὀνόματα, γινώσκειν <br class="lb"/>δὲ
                        οὐδὲν οὐδὲ ἐκείνων (ἐστὶν) αὐτῶν. ἀκοῦσαι γοῦν <br class="lb"/>ἔστι πολλάκις πολλῶν ἐπὶ
                        μὲν τῶν ἀῤῥώστων λεγόντων, ὡς <br class="lb"/>μεστὸς ὁ ἄνθρωπός ἐστι καὶ φλεβοτομητέον
                        αὐτόν· αὖθις <br class="lb"/>δ’ ἐμπεσόντος λόγου, μεθοδικοὺς ἢ ἐμπειρικοὺς ὀνομαζόντων
                        <br class="lb"/>ἑαυτούς. ἀλλ’ ὅπερ ἔλεγον, ἐπὶ τοὺς ἀναλογισμῷ χρωμένους <br class="lb"/>ἐλθόντες,
                        τοῖς ἐξ αὐτῶν πρώτοις διαλεχθῶμεν, ὅσοι πρὸς <br class="lb"/>τὴν δύναμιν ἀεὶ ἐννοοῦσι
                        τὸ πολύ. κινδυνεύουσι γὰρ οὗτοι ﻿
<a class="pb" href="#pb518" id="pb518">[p. 518]</a>
 μήτ’ ἀσκοὺς ἑωρακέναι, μήτε
                        θυλάκους ἀμέτρως πεπληρωμένους, <br class="lb"/>ἀλλὰ μηδὲ σιτίου ποτὲ προσενηνέχθαι
                        πλείω τοῦ δέοντος, <br class="lb"/>ὡς διατείνειν τὴν γαστέρα, μηδ’ οὖρον ἠθροικέναι
                        ποτὲ <br class="lb"/>ἐν τῇ κύστει περαιτέρω τοῦ προσήκοντος, ἢ κόπρον ἐν ἀπευθυσμένῳ·
                        <br class="lb"/>διατείνεται γὰρ ἐναργῶς ἐν πάσαις ταῖς τοιαύταις <br class="lb"/>περιστάσεσιν
                        ἕκαστον τῶν εἰρημένων ὀργάνων, ὡς ἀνιᾶσθαι <br class="lb"/>τὸν ἄνθρωπον, ἢν μὴ θᾶττον
                        ἐκκρίνῃ τὸ πλεονάζον. οὐ μὴν <br class="lb"/>οὐδ’ ἡ αὐτή γε αἴσθησις γίνεται τοῦ
                        βαρύνοντος ἢ δάκνοντος, <br class="lb"/>ἢ ἀῤῥήτῳ τινὶ ποιότητι λυποῦντος. ἀκοῦσαι γοῦν
                        ἔστι καὶ <br class="lb"/>τῶν ἰδιωτῶν αὐτὸ τὸ συμβαῖνον αὐτοῖς ἐναργῶς ἑρμηνευόντων,
                        <br class="lb"/>ἄνευ τῆς περὶ τὸ δόγμα φιλονεικίας, ἐνίοτε μὲν ὡς ὑπὸ <br class="lb"/>τροφῆς
                        βαρυνομένων καὶ θλιβομένων, καίτοι γε ἐλάχιστα <br class="lb"/>προσενηνεγμένων· ἐνίοτε
                        δ’ ὡς δάκνοιντό τε καὶ διαβιβρώσκοιντο· <br class="lb"/>πολλάκις δ’ οὐκ ἔχοντες ἀκριβῶς
                        ἑρμηνεῦσαι τὸ συμβαῖνον, <br class="lb"/>ἀσᾶσθαί φασιν. οὐδεμία γὰρ τῶν αἰσθήσεων
                        τούτων <br class="lb"/>ἡ αὐτὴ πρὸς τοῖς ἀνθρώποις γίγνεται, διὰ πλῆθος ἄμετρον
                        <br class="lb"/>ἐδεσμάτων ἐπὶ πλεῖστον ἐκτεταμένης τε καὶ διατεταμένης <br class="lb"/>τῆς
                        γαστρός. ἐπὶ μὲν οὖν τῶν τοιούτων καταστάσεων κινδυνεύειν 
<a class="pb" href="#pb519" id="pb519">[p. 519]</a>

                        ῥαγῆναί φασιν αὐτῶν τὴν κοιλίαν, σὺν τῷ καὶ ἡμᾶς <br class="lb"/>ὁρᾷν ἐπὶ πλεῖστον
                        αὐτὴν τεταμένην· ἔνθα <span class="milestone">343</span>δὲ βαρύνεσθαι
                        <br class="lb"/>λέγουσι, προσεσταλμένην ὁρῶμεν ἐνίοτε τὴν γαστέρα. <br class="lb"/>οὕτω δὲ κᾀπὶ
                        τῆς κύστεως ἄλλη μὲν διάθεσίς ἐστι πλεῖστον <br class="lb"/>ὑγρὸν περιεχούσης, ἄλλη δὲ
                        ὀλίγον, ἢ βαρυνομένης. καὶ τοίνυν <br class="lb"/>καὶ τὴν ἔκκρισιν ἐπὶ μὲν τῆς διὰ τὸ
                        πεπληρῶσθαι τεινομένης <br class="lb"/>
                        <span class="milestone">325</span>παμπόλλην ἔστιν ἰδεῖν, ἐπὶ δὲ τῆς
                        βαρυνομένης <br class="lb"/>ὀλιγίστην μὲν, ἀλλὰ πυκνοτάτην· οὐ γὰρ ἀναμένει <br class="lb"/>τὸν
                        τῆς πληρώσεως χρόνον, ἀλλὰ εὐθὺς ἀποῤῥῖψαι <br class="lb"/>ποθεῖ τὸ λυποῦν, ὥσπερ
                        κᾀπειδὰν ὑπὸ τῆς ποιότητος <br class="lb"/>αὐτοῦ δάκνηται. καὶ γὰρ τότε συνεχῆ ποιεῖται
                        τὴν ἔκκρισιν. <br class="lb"/>καὶ γὰρ οὖν καὶ ὁπότε βαρύνεται καθάπερ ὑπὸ φορτίου
                        <br class="lb"/>τοῦ περιεχομένου, τότε οὐκ ἄν τις ὀρθῶς φαίη φαύλως μὲν
                        <br class="lb"/>διακεῖσθαι, εἶναι δὲ αὐτῇ τὸ βαρῦνον πολὺ, κᾂν μηδ’ ὅλως <br class="lb"/>διατείνει
                        τὸν χιτῶνα. ταῦτα πάντως δ’ εἴ τί φασιν οἱ ταύτης <br class="lb"/>τῆς δόξης ἡγεμόνες,
                        ἀρνουμένων τῶν τἀναντία γιγνωσκόντων, <br class="lb"/>αὖθις ἐρωτητέον ἀμφοτέρους, εἰ
                        τὴν αὐτὴν ἀνίαν ἡ <br class="lb"/>κύστις ἀνιᾶται διατεινομένη πανταχόσε καὶ
                        κινδυνεύουσα 
<a class="pb" href="#pb520" id="pb520">[p. 520]</a>
 ῥαγῆναι, τῷ μηκέτι στέγειν τὸ περιεχόμενον, καὶ
                        βαρυνομένη <br class="lb"/>τε καὶ δακνομένη. ἐνταῦθα γὰρ πάλιν οἱ μὲν πρὸς τὰς
                        εὐρυχωρίας <br class="lb"/>τῶν ἀγγείων ἀεὶ τὸ πλῆθος νοοῦντες ἑτοίμως συγχωροῦσιν·
                        <br class="lb"/>οἱ δ’ ὡς πρὸς τὴν δύναμιν, ἄχθονταί τε πρὸς τοῖς <br class="lb"/>τοιούτοις
                        ἐρωτήμασιν, ὀργίζονταί τε πολυειδῶς ἀντιτείνοντες <br class="lb"/>ἄνω καὶ κάτω, διὰ τὸ
                        μὴ βούλεσθαι συγχωρῆσαι καὶ τοῦτ’ <br class="lb"/>εἶναι πλῆθος. ἡμεῖς οὖν ἀμφοτέρους τε
                        εὐξάμενοι παύσασθαι <br class="lb"/>τῆς φιλονεικίας, εἰς ὁμόνοιαν παρεκαλέσαμεν τοὺς
                        ὅσοι μὲν <br class="lb"/>οὐχ ἡγοῦνται λέγεσθαι τὸ πλῆθος οὐδέποτε πρὸς τὴν χώραν
                        <br class="lb"/>τοῦ περιέχοντος, οἷς δὴ καὶ πρώτοις ὑπηρξάμεθα διαλέγεσθαι,
                        <br class="lb"/>συγχωρῆσαι τοῖς ἀληθέσι παρακαλοῦντες, ἀναμνησθέντας τοῦ <br class="lb"/>ἐν τῷ
                        διατείνεσθαι τὰ πεπληρωμένα μόρια λυπεῖσθαι· ὅσοι δὲ <br class="lb"/>οὕτω μόνον
                        συνίστασθαι πλῆθος νομίζουσι, συγχωρῆσαι τὸ <br class="lb"/>βαρῦνον εἶναι τῷ βαρυνομένῳ
                        πολύ. πάλιν δὲ ἑκατέρους τοῖς <br class="lb"/>ἐναργῶς φαινομένοις δυσωποῦντες,
                        ἀναμνήσωμεν ἰδίᾳ μὲν <br class="lb"/>τοὺς ὡς πρὸς τὴν δύναμιν μόνον νοεῖσθαι φάσκοντας
                        τὸ πολὺ, <br class="lb"/>τοῦ περιτοναίον ῥαγέντος ἢ ἀνευρυνθέντες ὑπὸ πλήθους
                        ἐδεσμάτων, <br class="lb"/>ὑποδείξωμέν τε κᾀπὶ τῶν ἐκτὸς ἀσκοὺς καὶ κύστεις 
<a class="pb" href="#pb521" id="pb521">[p. 521]</a>
 τοῦτο πάσχοντας, ἐνίοτε δὲ καὶ τοὺς πίθους αὐτοὺς, ὅταν <br class="lb"/>πνευματικὸν
                        βίαιον ᾖ τὸ πλῆθος. ἐρωτήσωμεν δὲ περὶ τῶν <br class="lb"/>ἀναβηξάντων ἐκ πνεύμονος
                        αἷμα καὶ διὰ ῥῆξιν ἀγγείου, χωρὶς <br class="lb"/>πληγῆς, ἢ καταπτώσεως, ἤ τινος ἑτέρας
                        ἔξωθεν βίας τοιαύτης, <br class="lb"/>εἰ μηδὲ οὗτοι δοκοῦσιν αὐτοῖς ὑπὸ πλήθους
                        παμπόλλου <br class="lb"/>διατείνοντος τὸ ἀγγεῖον οὕτω παθεῖν. ἰδίᾳ δ’ αὖ πάλιν
                        <br class="lb"/>ἀναμνήσωμεν τοὺς ἑτέρους, ὡς οὐ ταὐτὸ δύναται βάρος βαστάζειν
                        <br class="lb"/>εὐέκτης νεανίσκος καὶ παιδίον κομιδῇ μικρόν· ὃ γὰρ <br class="lb"/>ἂν, οἶμαι,
                        βαρύτατον ᾖ τῷ παιδίῳ, κουφότατόν ἐστι τῷ <br class="lb"/>νεανίσκῳ· πότερον οὖν οὔτε
                        φορτίον ὅλως ἐροῦμεν, ὃ μὴ <br class="lb"/>δύναταί τις βαστάζειν, οὐδὲ πολὺ τὸ οὕτως
                        βαρῦνον; ἢ φορτίον <br class="lb"/>μὲν καὶ βαρὺ, πλῆθος δ’ ὀνομάζειν οὐ συγχωρήσομεν;
                        <br class="lb"/>ἀλλ’ οὕτως μὲν οὐχ ὑπὲρ πράγματος, ἀλλ’ ὑπὲρ ὀνόματος ἡ
                        <br class="lb"/>ἀμφισβήτησις ἔσται. κατὰ δὲ τὸν ἕτερον τρόπον οὐδ’ ἄνθρωπος <br class="lb"/>εἶναί
                        σοι δόξειεν ὁ μηδ’ ὅλως φάσκων βαρύνεσθαι <br class="lb"/>μηδέποτε, μηδ’ ἂν εἴκοσι
                        τάλαντα κατὰ τὸν ὦμον ἐπιθῇς <br class="lb"/>αὐτοῦ. πρὸς δὲ τοὺς ἑαυτοὺς ὑποθέντας
                        δουλείῳ δόγματι <br class="lb"/>οὐδὲν ἱκανόν. ἐάσαντες οὖν ἤδη τούτους, μᾶλλον δ’, εἰ
                        χρὴ 
<a class="pb" href="#pb522" id="pb522">[p. 522]</a>
 τἀληθὲς εἰπεῖν, ἀπαλλάττεσθαι παρακελεύσαντες, ὅστις ἂν
                        <br class="lb"/>ἐλεύθερος ᾖ καὶ ἀληθείας ἑταῖρος, ἐκείνῳ διαλεξώμεθα. </p>
                </section>
                <section id="body-1-3" class="div textpart chapter level3">
                  <p class="p autofirst"><span class="milestone">326</span>Δύο γὰρ ἐννοίας τε καὶ σχέσεις ὑπεθέμεθα
                        <br class="lb"/>τοῦ πλήθους, τὴν μὲν ὡς πρὸς ἰσχὺν καὶ δύναμιν <br class="lb"/>τοῦ βαστάζοντος
                        αὐτὸ, τὴν δὲ ὡς πρὸς τὴν ὑποδεχομένην <br class="lb"/>χώραν. καὶ ὑποθέμενοι δὲ ταῦτα,
                        ὁπόσαι τέ εἰσιν ἅπασαι <br class="lb"/>τοῦ ζώου δυνάμεις, ὅπως τε τὸ καθ’ ἑκάστην αὐτῶν
                        πλῆθος <br class="lb"/>ἢ γνωριοῦμεν, ἢ θεραπεύσομεν, ἐπισκεψώμεθα· πρὸς τούτοις <br class="lb"/>δ’
                        ἔτι πόσα τὰ σύμπαντά ἐστιν εἴδη τῶν ὑγρῶν αὐτῶν, <br class="lb"/>ἤτοι τῶν βαρυνόντων
                        τὴν δύναμιν, ἢ μὴ στεγόντων ἐν τοῖς <br class="lb"/>ἀγγείοις. ἐν τούτοις γὰρ εἶναι χρὴ
                        φιλόπονόν τε καὶ μέγαν <br class="lb"/>τὸν ἰατρὸν, οὐκ ἐν τῷ καταφρονεῖν τῶν ἐναργῶν, ἃ
                        πάσης <br class="lb"/>ἀποδείξεώς εἰσιν ἀρχαί. ἀλλ’ οὐδὲν ἴσως θαυμαστὸν ἀγνοεῖσθαι
                        <br class="lb"/>καὶ αὐτὸ τοῦτο τοῖς μηδὲν ὑπὲρ ἀποδείξεως ἐξητακόσι, <br class="lb"/>μήτε εὑροῦσι,
                        μήτε μαθοῦσι, μήτε ἀσκήσασιν. οὕτω γοῦν <br class="lb"/>εὐήθεις εἰσὶν, ὥστε καὶ νῦν
                        ὁμιλῶν τις τοῖσδε τοῖς γράμμασιν <br class="lb"/>ἐλπίζει πρῶτον μὲν ἀποδεῖξαί με κατὰ
                        τόνδε τὸν λόγον <br class="lb"/>ἃ χρὴ πάντως ἐπίστασθαι τὸν μέλλοντά τι περὶ πλήθους
                            ﻿
<a class="pb" href="#pb523" id="pb523">[p. 523]</a>
 ἀκριβῶς ἐπισκέψασθαι· δεύτερον δὲ διάγνωσίν τε καὶ
                        θεραπείαν <br class="lb"/>ἑκάστου πλήθους εὑρεῖν· μὴ γινώσκων, ὡς εἴπερ οὕτω
                        <br class="lb"/>μεγάλα πράγματα δι’ ἑνὸς γράμματος ἀποδείκνυσθαι φύσεως <br class="lb"/>εἶχεν, οὐκ
                        ἂν ἦν ἡ τέχνη μακρά. ἐγὼ δὲ, ὅτι μὲν ἑτέρα τίς <br class="lb"/>ἐστιν ἡ κατὰ τὰς
                        ἀρτηρίας δύναμις τῆς κατὰ τὰ νεῦρά τε καὶ <br class="lb"/>φλέβας, ἐν τοῖς περὶ τῶν
                        Ἱπποκράτους καὶ Πλάτωνος δογμάτων <br class="lb"/>ἀπέδειξα. διὰ δὲ τῆς αὐτῆς
                        πραγματείας ἐδίδαξα καὶ ὅτι <br class="lb"/>τῆς μὲν τῶν ἀρτηριῶν δυνάμεως οἷον πηγή τίς
                        ἐστιν ἡ καρδία, <br class="lb"/>τῆς δὲ τῶν νεύρων ὁ ἐγκέφαλος, τῆς δὲ τῶν φλεβῶν τὸ
                        ἧπαρ. <br class="lb"/>ἐν δὲ τῷ περὶ τῶν καθ’ Ἱπποκράτην στοιχείων ἀπέδειξα, τὴν
                        <br class="lb"/>ὑποβεβλημένην οὐσίαν γενέσει καὶ φθορᾷ δι’ ὅλης αὐτῆς ἀλλοιοῦσθαι,
                        <br class="lb"/>κατὰ τὰς τέτταρας ποιότητας, ὑγρότητα καὶ ξηρότητα, <br class="lb"/>θερμότητά τε
                        καὶ ψυχρότητα, καὶ εἶναι τὴν ἑκάστου <br class="lb"/>τῶν σωμάτων ἴδιον οὐσίαν ἐν τῇ
                        ποιᾷ τούτων κράσει, καὶ <br class="lb"/>διὰ τοῦτο καὶ τῶν διοικουσῶν αὐτὰ δυνάμεων ἡ
                        τῆς κράσεως <br class="lb"/>ἰδιότης ἐστὶν οὐσία. δέδεικται δέ μοι καὶ ἐν τῷ περὶ
                        φυσεκῶν <br class="lb"/>δυνάμεων, ἰδίᾳ δὲ διά τινος ἑτέρας πραγματείας. εἴρηται <br class="lb"/>δὲ
                        καὶ διαγνωστικὰ σημεῖα πολλάκις ἐν πολλαῖς ἤδη 
<a class="pb" href="#pb524" id="pb524">[p. 524]</a>
 πραγματείαις,
                        ἑκατέρου τε τοῦ κατὰ τὸ πλῆθος γένους, ἑκάστου <br class="lb"/>δὲ τῶν καθ’ ἑκάτερον
                        ἰδίᾳ. ἑκατέρου μὲν οὖν λέγω, τοῦ <br class="lb"/>τε πρὸς τὴν δύναμιν καὶ τοῦ κατὰ τὸ
                        ἔγχυμα· καλοῦσι γὰρ <br class="lb"/>οὕτω τὸ ἕτερον γένος τοῦ πλήθους, ὃ τῇ περιεχούσῃ
                        χώρᾳ <br class="lb"/>μετρεῖται, συνιστάμενον οὐκ ἐν τοῖς ζώοις μόνον, ἀλλὰ καὶ <br class="lb"/>ἐν
                        τοῖς ἀψύχοις οὐδὲν ἧττον, ὑφάσμασί τε καὶ πλοκάμοις, <br class="lb"/>καὶ δέρμασι, καὶ
                        ἀγγείοις κεραμέοις τε καὶ χαλκέοις καὶ σιδηροῖς, <br class="lb"/>ὅσα τ’ ἐκ χαλκοῦ καὶ
                        ἀργύρου καὶ κασσιτέρου γίγνεται. <br class="lb"/>καὶ γὰρ καὶ ταῦτα ῥήγνυται,
                        κατακλεισθείσης ἐν αὐτοῖς <br class="lb"/>πνευματώδους οὐσίας πολλῆς, εἰ μὴ ἄρα τις
                        ἐθέλοι καὶ τὸ <br class="lb"/>τοιοῦτον πλῆθος ὡς πρὸς τὴν συνεκτικὴν συνίστασθαι
                        δύναμιν, <br class="lb"/>ἐπιλαθόμενος ἧς κατ’ ἀρχὰς ἐννοίας ἐμνημονεύσαμεν ἐπὶ <br class="lb"/>τῷ
                        τῆς δυνάμεως ὀνόματι, φάσκοντες αὐτὴν αἰτίαν εἶναι δραστικὴν, <br class="lb"/>ὡς οὐδὲν
                        διαφέρον εἰπεῖν ἤτοι δραστικὴν, ἢ ποιητικήν. <br class="lb"/>οὐδ’ εἴ τις οὐσίαν ἐθέλοι
                        λέγειν οὐκ αἰτίαν εἶναι <br class="lb"/>ποιητικὴν τὴν δύναμιν, ἀντιλέγομεν, ἀλλ’
                            <span class="milestone">327</span>ἐκεῖνο μόνον <br class="lb"/>ἐν τῷ λόγῳ
                        φυλάττεσθαι βουλόμεθα τὸ δραστικήν τε καὶ <br class="lb"/>ποιητικὴν λέγεσθαι, μὴ
                        παθητικήν τε καὶ ὑλικὴν ἤτοι γε 
<a class="pb" href="#pb525" id="pb525">[p. 525]</a>
 αἰτίαν ἢ οὐσίαν εἶναι τὴν
                        δύναμιν. εἰ γὰρ δὴ τοῦτό γε φυλάττοιτο, <br class="lb"/>πρόδηλον, ὡς ἐνεργείας τινὸς ἡ
                        δύναμις αἰτία γενήσεται· <br class="lb"/>τὴν δ’ ἐνέργειαν ἀνάγκη δήπου καὶ αὐτὴν
                            <span class="milestone">344</span>εἶναι <br class="lb"/>κίνησιν ἐκ τοῦ ποιοῦντος
                        εἰς τὸ πάσχον, ὥσπέρ γε καὶ τὸ πάθος <br class="lb"/>τὴν ἐν τῷ πάσχοντι κίνησιν ἐκ τοῦ
                        ποιοῦντος· (εἰς τὸ <br class="lb"/>πάσχον) ὥσθ’ ἣ γε νόησις ἐν τῷ πρὸς τὶ τῆς δυνάμεως,
                        ἣ θ’ <br class="lb"/>ὕπαρξις ἐν τῇ πρὸς ἕτερον σχέσει. ποιεῖν δ’ εἰς ἑαυτὸ λέγειν
                        <br class="lb"/>ὁτιοῦν, ἢ ἐνεργεῖν εἰς ἑαυτὸ, παρὰ τὴν ἔννοιάν ἐστιν· οὕτως <br class="lb"/>οὖν
                        καὶ συνέχειν ἑαυτό. καὶ γὰρ οἱ μάλιστα εἰσηγησάμενοι <br class="lb"/>τὴν συνεκτικὴν
                        δύναμιν, ὡς οἱ Στωϊκοὶ, τὸ μὲν συνέχον <br class="lb"/>ἕτερον ποιοῦσι, τὸ συνεχόμενον
                        δὲ ἄλλο· τὴν μὲν γὰρ πνευματικὴν <br class="lb"/>οὐσίαν τὸ συνέχον, τὴν δὲ ὑλικὴν τὸ
                        συνεχόμενον, <br class="lb"/>ὅθεν ἀέρα μὲν καὶ πῦρ συνέχειν φασὶ, γῆν δὲ καὶ ὕδωρ
                        συνέχεσθαι. <br class="lb"/>καίτοι γε ἔνιοι τῶν νῦν Ἡροφιλείους ἑαυτοὺς ὀνομαζόντων,
                        <br class="lb"/>οὐδ’ ὄναρ ἀκηκοότες ταῦτα, τολμηρῶς ἀποφαίνονται <br class="lb"/>(τε) περὶ τῆς
                        συνεκτικῆς δυνάμεως· εἰ μὲν ἀὴρ, ἢ πῦρ, <br class="lb"/>ἢ τὸ συναμφότερόν ἐστι τὸ
                        συνέχον τοὺς λίθους τε καὶ τὰ <br class="lb"/>ξύλα, καὶ τἄλλα ὅσα τοιαῦτα, μὴ γινώσκειν
                        ὁμολογοῦντες· 
<a class="pb" href="#pb526" id="pb526">[p. 526]</a>
 ἀποφαινόμενοι δὲ ἁπλῶς, ὅτι δύναμίς τίς ἐστιν ἡ
                        συνέχουσα <br class="lb"/>τὰ τοιαῦτα πάντα, διαλυθῆναι γὰρ ἂν καὶ διαῤῥυῆναι, μηδενὸς
                        <br class="lb"/>αὐτὰ συνάγοντός τε καὶ σφίγγοντος· εἶτ’ ἐρωτηθέντες εἰ <br class="lb"/>καὶ τοιούτῳ
                        τινὶ τολμῶσιν ἀξιώματι χρήσασθαι κατὰ τὸν λόγον, <br class="lb"/>ὡς ἅπαντα τὰ ὄντα
                        δεῖται τοῦ συνέχοντος, ἢ μὴ, παραχρῆμα <br class="lb"/>μὲν ἑτοίμως ἀποφαίνονταί τε καὶ
                        καταφάσκουσι τὴν <br class="lb"/>ἐρώτησιν· ἀπαχθέντες δ’ ἐντεῦθεν ἐπ’ ἄτοπον,
                        ἀνατίθενται <br class="lb"/>εἰς τὰ εἰρημένα, καὶ ἀγανακτοῦσι τοῖς ἐρωτῶσιν ὡς
                        περιέργοις <br class="lb"/>τε καὶ σοφισταῖς. ἤσκηται γὰρ εἴ πέρ τι ἄλλο καὶ τοῦτο τοῖς
                        <br class="lb"/>νῦν ἰατροῖς, ἀποφαίνεσθαι μὲν ὑπὲρ τῶν μεγίστων δογμάτων <br class="lb"/>ἑτοίμως,
                        ἐξελεγχομένοις δὲ ἄχθεσθαί τε καὶ τοὺς ἐλέγχοντας <br class="lb"/>ἀποκαλεῖν σοφιστάς.
                        ὅπως τοίνυν ἀναγκαῖόν ἐστιν εἰς ἄτοπόν <br class="lb"/>τι λόγον ἀχθῆναι, θεμένων ἡμῶν
                        ἅπαν τὸ ὂν δεῖσθαι <br class="lb"/>συνεκτικῆς αἰτίας, ἤδη σοι δίειμι τὴν συνεκτικὴν
                        αἰτίαν, ἥτις <br class="lb"/>ποτ’ ἐστὶν, οὐ γὰρ ὁμολογοῦσιν αὐτὴν οἱ Ἡροφίλειοι
                        γιγνώσκειν, <br class="lb"/>ἆρά γε ἐκ τῶν ὄντων τὶ καὶ αὐτοὶ ὑπολαμβάνουσιν ἢ <br class="lb"/>τῶν
                        οὐκ ὄντων; εἰ μὲν γὰρ τῶν οὐκ ὄντων τὶ, θαυμάζω τὴν 
<a class="pb" href="#pb527" id="pb527">[p. 527]</a>
 σοφίαν τῶν
                        ἀνδρῶν, εἰ καὶ τῶν ὄντων ἕκαστον δεῖσθαί φασι <br class="lb"/>τῶν οὐκ ὄντων τινός· εἰ
                        δὲ τῶν ὄντων τίθενται τὴν συνεκτικὴν <br class="lb"/>αἰτίαν, ἀναμνησθήτωσαν, ὡς ἅπαν τὸ
                        ὂν ἔφασαν αἰτίας δεῖσθαι <br class="lb"/>συνεκτικῆς εἰς τὸ εἶναι. συμβήσεται γὰρ οὕτως
                        καὶ αὐτὴν <br class="lb"/>τὴν αἰτίαν αἰτίας ἑτέρας, ἵνα ὑπάρχῃ, δεηθῆναι, κᾀκείνην
                        <br class="lb"/>αὖθις ἄλλης, καὶ τοῦτο εἰς ἄπειρον. εἰ δὲ τῶν ὄντων <br class="lb"/>τὰ μὲν ἑτέρου
                        τινὸς αἰτίου δεῖσθαι πρὸς τὸ εἶναι, τὰ δὲ ἐξ <br class="lb"/>αὐτῶν ἔχειν τὸ εἶναι
                        φήσουσι, πρῶτον μὲν ἴστωσαν οὐκέτι <br class="lb"/>διαφυλάττοντες τὸ ἐξ ἀρχῆς ἀξίωμα, ὃ
                        παντὸς μᾶλλον ἀληθὲς <br class="lb"/>ἔλεγον, ὡς ἅπαν τὸ ὂν αἰτίας δεῖται συνεκτικῆς εἰς
                        τὸ εἶναι· <br class="lb"/>δεύτερον δὲ, μακροτάτου χρῄζοντες λόγου, διὰ τί τὰ μὲν
                        δεῖται, <br class="lb"/>τὰ δὲ οὐ δεῖται, ἢ καὶ ὁποῖα ἐκ τούτων ἐστὶν αὐτῶν ἑκάτερα.
                        <br class="lb"/>οὐδὲ γὰρ οὐδ’ οἱ πολλοὶ τῶν Ἡροφιλείων, οὐδ’ οἱ νεώτεροι <br class="lb"/>Στωϊκοὶ
                        λέγουσί τινα ἀπόδειξιν τοῦ τὸ μὲν πνεῦμα καὶ τὸ <br class="lb"/>πῦρ συνέχειν ἑαυτό τε
                        καὶ τὰ ἄλλα, τὸ δὲ ὕδωρ καὶ τὴν <br class="lb"/>
                        <span class="milestone">328</span>γῆν ἑτέρου δεῖσθαι τοῦ συνέξοντος. ὅσον
                        μὲν γὰρ <br class="lb"/>ἐπὶ τῇ προχείρῳ φαντασίᾳ, τὸ μὲν σκληρὸν καὶ ἀντίτυπον <br class="lb"/>καὶ
                        πυκνὸν ἑαυτὸ συνέχειν λέγοιτο, τὸ δ’ ἀραιόν τε ﻿
<a class="pb" href="#pb528" id="pb528">[p. 528]</a>
 καὶ μαλακὸν
                        καὶ ὑπεῖκον ἑτέρου δεῖσθαι τοῦ συνέξοντος. <br class="lb"/>οὐ μόνον δὲ οὐδεμίαν
                        ἀπόδειξιν εἰπόντες οἱ ἄνδρες ἀξιοῦσι <br class="lb"/>πιστεύεσθαι τὴν ὑπόθεσιν αὐτῶν,
                        ἀλλὰ καὶ πρὸς ἑαυτὴν <br class="lb"/>ὑποτιθέμενοι μαχομένην οὐκ ἔτι αἰσθάνονται. τὰ γὰρ
                        ἁπάντων <br class="lb"/>λεπτομερέστερα καὶ μαλακώτερα καὶ εἰκτικώτερα, τὸ πῦρ <br class="lb"/>καὶ
                        ἀέρα, ταῦτ’ αἴτια τῇ γῇ τῆς σκληρότητός τε καὶ ἀντιτυπίας <br class="lb"/>εἶναί φασιν,
                        ὡς ἐνδεχόμενον ἕτερον ἑτέρῳ τινὶ μεταδοῦναι <br class="lb"/>δυνάμεως, ἢ φύσεως, ἢ
                        ἐνεργείας, ἢ ποιότητος, ἧς οὐ <br class="lb"/>μετείληφεν αὐτό. καὶ γὰρ αὖ καὶ φαίνεται
                        σαφῶς οὐ μόνον <br class="lb"/>οὐδὲν ὑπὸ τοῦ πυρὸς συνεχόμενον, ἀλλὰ καὶ διαλυόμενα
                        <br class="lb"/>πάντα. πρὸς μὲν δὴ τὴν τῶν Στωϊκῶν ὑπόθεσιν ἑτέρωθι <br class="lb"/>λέλεκται διὰ
                        πλειόνων· ἐπὶ δὲ τοὺς Ἡροφιλείους ἐπάνειμι, <br class="lb"/>καὶ πρὸς τούτους ἀρκέσει
                        μοι κατά γε τὸ παρὸν εἰπεῖν, ὡς <br class="lb"/>προστάτης αὐτῶν ἐναντιώτατα πέπονθεν,
                        ἀπορῶν μὲν ἐν <br class="lb"/>παμπόλλοις ἀποδείξεις προχείρους ἔχουσιν, ἀποφαινόμενος
                        <br class="lb"/>δὲ ἐν ἄλλοις, ὧν αἵ τ’ ἀποδείξεις ἀδύνατοι ἥ θ’ ὑπόθεσις <br class="lb"/>ψευδής.
                    </p>
                </section>
                <a class="pb" href="#pb529" id="pb529">[p. 529]</a>
                <section id="body-1-4" class="div textpart chapter level3">
                  <p class="p autofirst">Ἀπολιπόντες οὖν καὶ τούτους αὖθις λέγωμεν, <br class="lb"/>ὡς τὸ μὲν διατείνεσθαι καὶ
                        ῥήγνυσθαι διὰ πλῆθος <br class="lb"/>αὐτῶν τῶν περιεχόντων ἀγγείων ἐστὶ πάθος, οὐ
                        δυνάμεώς <br class="lb"/>τινος· τὸ δὲ βαρύνεσθαι δυνάμεως αἰσθητικῆς· οὐ γὰρ δὴ
                        <br class="lb"/>ἁπλῶς γε ταύτης πάσης οὐδὲ τοῦτο, τῆς γέ τοι φυσικῆς δυνάμεως <br class="lb"/>οὐκ
                        ἔστι πάθος τὸ βαρύνεσθαι. εἴπερ οὖν ὀρθῶς ἀπεδείξαμεν <br class="lb"/>ἐν τῇ τῶν φυσικῶν
                        δυνάμεων πραγματείᾳ, τὴν μέν <br class="lb"/>τινα τῶν οἰκείων ἑλκτικὴν εἶναι δύναμιν,
                        ἑτέραν δὲ αὐτῶν <br class="lb"/>τούτων ἀλλοιωτικὴν, ἄλλην δὲ καθεκτικὴν εἶναι δύναμιν,
                        καὶ τετάρτην <br class="lb"/>ἀποκριτικὴν τῶν ἀλλοτρίων, ἕτερ’ ἄττα χρὴ ζητεῖν
                        γνωρίσματα <br class="lb"/>τοῦ πρὸς ἑκάστην τῶν εἰρημένων δυνάμεων πλήθους, <br class="lb"/>ὡς οὐχ
                        ἱκανοῦ τοῦ βάρους ὑπάρχοντος. οὐ γὰρ ὥσπερ ἡ <br class="lb"/>ἄῤῥωστος γαστὴρ αἰσθάνεται
                        τῶν βαρυνόντων αὐτὴν, διὰ τὸ <br class="lb"/>περιττὸν τῆς αἰσθήσεως, οὕτω καὶ ἡ φλὲψ
                        καὶ ἡ ἀρτηρία <br class="lb"/>τὴν αὐτὴν αἴσθησιν ἔχουσιν, ἀλλ’ ἑτέραν. εἴπερ ἄρα γένος
                        <br class="lb"/>οὐ ταὐτὸν κατὰ τὰ νεῦρα, μακροτέρου λόγου δεόμενον εἰς <br class="lb"/>δήλωσίν τε
                        καὶ πίστιν. τοῦ μὲν οὖν κατὰ τὰς ἀρτηρίας πλήθους, <br class="lb"/>ὡς πρὸς τὴν δύναμιν
                        αὐτῶν, ἐπιστημονικὰ γνωρίσματα 
<a class="pb" href="#pb530" id="pb530">[p. 530]</a>
 διὰ τῆς περὶ τῶν σφυγμῶν
                        εἴρηται πραγματείας, ἴσασι δὲ <br class="lb"/>οὐδὲ τούτων οὐδὲν οἱ ῥᾳδίως ὀνομάζοντες
                        ὁσημέραι πλῆθος· <br class="lb"/>οὐ μὴν τοῦ γε πρὸς τὰς φλέβας αὐτὸς ἐξεῦρον
                        ἐπιστημονικόν <br class="lb"/>τι σημεῖον, ἢ παρ’ ἑτέρῳ γεγραμμένον εὑρεῖν ἠδυνήθην,
                        ὅπου <br class="lb"/>γε τὴν ἀρχὴν οὐδὲ διωρίσατό τις ἡμῶν πρότερος οὐδ’ αὐτὰς <br class="lb"/>τὰς
                        δυνάμεις ἐπιστημονικῶς. ἐπ’ ὀλίγον μὲν γὰρ ἥψαντο τῆς <br class="lb"/>θεωρίας αὐτῶν οἱ
                        περὶ Φίλιππόν τε καὶ Ἀρχιγένην, τελέως <br class="lb"/>δὲ οὐδὲ τούτων οὐδεὶς
                        ἐξειργάσατο. ζητεῖ δὲ ὁ λόγος ὁ νῦν <br class="lb"/>ἐνεστηκὼς οὐ ταῦτα μόνον, ἀλλὰ καὶ
                        τὸ καθ’ ἕκαστον μόριον <br class="lb"/>πλῆθος, οἷον τὸ καθ’ ἧπαρ, ἢ καρδίαν, ἢ νεφροὺς,
                        ἢ κῶλον, <br class="lb"/>ἢ ἐγκέφαλον, ἢ ὀστοῦν. <span class="milestone">329</span>ὅσα
                        μὲν οὖν αὐτῶν <br class="lb"/>ἤτοι δυσαίσθητά ἐστιν ἢ ἀναίσθητα, ταῦτα μὲν οὐκ ἂν
                        ὡσαύτως <br class="lb"/>αἰσθητὰ γαστρὶ καὶ κύστει τῶν ἐν αὐτοῖς περιττῶν, ἀλλὰ <br class="lb"/>τὰ
                        μὲν οὐδ’ ὅλως, τὰ δὲ ἤτοι παντάπασιν ἀμυδρῶς, ἢ οὐδ’ <br class="lb"/>ὅλως· παντάπασι
                        μὲν ἀμυδρῶς, ὡς ἐπὶ παμπόλλῳ πλήθει, <br class="lb"/>οὐδ’ ὅλως δ’, ὡς ἐπ’ ὀλίγῳ. καὶ
                        γὰρ καὶ πνεύμονι καὶ ἥπατι <br class="lb"/>καὶ νεφροῖς ἐγγίνεται βάρους αἴσθησις
                        ἐνίοτε, καί τις ὀστοῦν <br class="lb"/>ᾔσθετο βαρυνόμενος, ἀμυδρᾷ καὶ αὐτὸς αἰσθήσει·
                        κατὰ τὸν 
<a class="pb" href="#pb531" id="pb531">[p. 531]</a>
 ἐγκέφαλον δὲ βάρη διασημαίνει πολλάκις οὐκ ἀμυδρὰ
                        μόνον, <br class="lb"/>ἀλλ’ ἔστιν ἐνίοτε καὶ πάνυ σαφῆ. τοῖς δὲ ἀναισθήτοις μορίοις
                        <br class="lb"/>οὐκ ἐνδέχεται γίγνεσθαί τινα αἴσθησιν οὔτε βάρους <br class="lb"/>οὔτ’ ἄλλου
                        συμπτώματος οὐδενός· ἀναίσθητα δ’ ἔοικεν ὑπάρχειν <br class="lb"/>ἔνια τῶν ὀστῶν, καὶ ἡ
                        πιμελὴ, καί τινες τῶν ἀδένων, <br class="lb"/>εἰ μὴ ἄρα καὶ οἱ μυελοὶ πάντες ἐκ τῶν
                        ἀναισθήτων εἰσίν· <br class="lb"/>ἐγκέφαλος γοῦν καὶ νωτιαῖος, ὡς ἔνιοί φασιν, ἐκ τῶν
                        αἰσθητικῶν <br class="lb"/>εἰσι. βεβαίως δ’ ἄν τις ἀποφαίνοιτο κατὰ τῆς περὶ τὰ
                        <br class="lb"/>κυρτὰ τοῦ ἥπατος σαρκὸς, ἣν οἱ πολλοὶ τῶν ἰατρῶν παρ<span class="milestone">345</span>έγχυμα <br class="lb"/>προσαγορεύουσιν· οὐδὲ γὰρ ὅλως εἰς
                        αὐτὴν οὐδαμόθεν <br class="lb"/>ἐμφύεται νεῦρον· ἀπορήσειε δ’ ἄν τις καὶ περὶ τῆς
                        <br class="lb"/>ἐν τοῖς σιμοῖς. οὕτω γάρ ἐστι βραχέα τὰ κατὰ τὰς πύλας ἐμφυόμενα
                        <br class="lb"/>τῷ ἥπατι, ὥστε φαίνεσθαι τὸν ὑμένα μόνον αὐτοῦ <br class="lb"/>διαπλέκοντα. καὶ
                        μὴν καὶ κατὰ σπλῆνα καὶ νεφροὺς ὡσαύτως <br class="lb"/>ἀπορήσειεν ἄν τις, ἔτι τε
                        μᾶλλον ἐν πνεύμονι, καὶ τάχα <br class="lb"/>ἄν τις ἐν τούτοις τοῖς σπλάγχνοις ᾖ τοῦ
                        βάρους αἴσθησις, οὐκ <br class="lb"/>αὐτῶν τῶν σπλάγχνων, ἀλλὰ τῶν περιεχόντων αὐτὰ
                        χιτώνων <br class="lb"/>καὶ ὑμένων εἶναι λεχθείη, καὶ μάλιστα ἐπὶ πνεύμονός τε καὶ 
<a class="pb" href="#pb532" id="pb532">[p. 532]</a>
 ἥπατος, ἐξηρτημένων τε καὶ κρεμαμένων, καὶ οὐχ ἑδραίως
                        <br class="lb"/>ἐστηριγμένων. ἐναργῶς γὰρ οἱ κάμνοντες αἰσθάνονται πολλάκις <br class="lb"/>ἄνω
                        πρὸς τῇ κλειδὶ τάσεώς τινος, ὡς ἐπὶ τοῖς κατὰ τὸ <br class="lb"/>ἧπαρ ὄγκοις, αὐτοῦ τε
                        τοῦ σπλάγχνου βαρέος· ὡς εὐτυχὴς <br class="lb"/>δέ τις, ὃς οὐκ ᾔσθετο καθ’ ὅλον ἑαυτοῦ
                        τὸν βίον, οὕτω <br class="lb"/>συνεχῶς ἅπασι γιγνομένου. λέγει δέ που καὶ Ἱπποκράτης,
                        <br class="lb"/>ἐς νεφρὸν ὀδύνη βαρείη, ὥσπέρ γε καὶ κατὰ πνεύμονα γίγνεται <br class="lb"/>βάρος·
                        εἴρηται δὲ σχεδὸν ἅπασι τοῖς ἰατροῖς, ὅταν ἁλῷ <br class="lb"/>φλεγμονῇ τὸ σπλάγχνον.
                        ἀλλ’ οὐδὲν τούτων ἐζητηκότες οἱ <br class="lb"/>πλεῖστοι τῶν ἰατρῶν, ἔνιοι δὲ οὐδ’ ὅτι
                        δύναται μὲν ποτὲ <br class="lb"/>καθ’ ὅλον τὸ ζῶον εἶναι τὸ πλῆθος, ἐγχωρεῖ δὲ καὶ περὶ
                        ἔν <br class="lb"/>ὁτιοῦν μόριον ἢ καὶ πλείω, προπετῶς ἀποφαίνονται περὶ <br class="lb"/>πλήθους.
                        ἀλλ’ εἰ βούλει κατὰ τὸ παρὸν ἐάσαντες ἁπάσας <br class="lb"/>ταύτας τὰς ἀπορίας, ἐν
                        τοῖς εὐπορωτέροις γυμνασθῶμεν. </p>
                </section>
                <section id="body-1-5" class="div textpart chapter level3">
                  <p class="p autofirst">Εὐπορώτερον δ’ εἶναί μοι δοκεῖ, πάλιν ἀπὸ <br class="lb"/>βάρους ἄρξασθαι· φαίνεται γὰρ
                        τοῦτο τοῦ πρὸς τὴν αἰσθητικὴν <br class="lb"/>δύναμιν πλήθους ἐναργέστατον εἶναι
                        γνώρισμα. πότερον ﻿
<a class="pb" href="#pb533" id="pb533">[p. 533]</a>
 οὖν ἀληθές ἐστιν ἀποφαίνεσθαι τῷ πλήθει
                        βάρος ἀκολουθεῖν <br class="lb"/>ἔξ ἀνάγκης, ἢ τὸ βάρος ἀνάγκῃ προηγεῖσθαι πλήθους;
                        <br class="lb"/>οὐ γὰρ δή γε ταὐτόν ἐστιν, ἢ ἀκολουθεῖν ἐν τῷ λόγῳ <br class="lb"/>τὸ βάρος, ἢ
                        προηγεῖσθαι. ἀληθὲς μὲν γὰρ, ὅτῳ πλῆθος <br class="lb"/>ὑγρῶν τινῶν ἐστιν ἐν τῷ σώματι,
                        τούτῳ βάρους αἴσθησιν <br class="lb"/>ὑπάρχειν, ἐν ἐκείνοις τοῖς μέρεσι δηλονότι, ἐν
                        οἷσπερ ἂν ᾖ <br class="lb"/>τὸ πλῆθος, αἰσθητικοῖς ὑπάρχουσιν· οὐκ ἀληθὲς δὲ τὸ, βάρους
                        <br class="lb"/>ὄντος ἔν τινι μέρει, πλῆθος ὑπάρχειν ἐν ἐκείνῳ χυμῶν. <br class="lb"/>
                        <span class="milestone">330</span>ἐγχωρεῖ γὰρ, ὑπὸ τῶν στερεῶν μορίων
                        βαρύνεσθαι τὴν <br class="lb"/>δύναμιν ἀῤῥωστοῦσαν, ὡς ἐν ταῖς παραλύσεσιν. ὑπὸ γὰρ
                        <br class="lb"/>(τῆς) τῶν μυῶν (ἐν) ὅλου κώλου κινουμένου, τῶν μυῶν ἀῤῥώστων
                        <br class="lb"/>γινομένων κινεῖν καὶ μεταφέρειν αὐτὸ, βάρους αἴσθησις <br class="lb"/>γίγνεται
                        τοῖς παραλυομένοις. οὐ γὰρ ἑαυτῷ βαρὺ φαίνεται <br class="lb"/>τὸ ἀῤῥωστοῦν, οἷον ὁ
                        μῦς, ἢ τὸ νεῦρον, ἢ ὅλως ὅ τι <br class="lb"/>περ ἂν ᾖ σῶμα τὸ πρώτως κινοῦν τὰ μόρια,
                        ἀλλὰ τοῦτο τὸ <br class="lb"/>πάθημα τὸ λεγόμενον βάρος ἐξ ἑτέρου τε πέφυκεν ἑτέροις
                        <br class="lb"/>ἐγγίνεσθαι, αὐτό τε καθ’ ἑαυτὸ τὸ νεῦρον, ἢ ὁ τένων, ἢ <br class="lb"/>ὁ μῦς, ἢ ὅ
                        τι περ ἂν ᾖ τὸ κινοῦν ἡμᾶς, ἀτονώτερον μὲν αὐτοῦ 
<a class="pb" href="#pb534" id="pb534">[p. 534]</a>
 γίγνεσθαι καὶ
                        ἀσθενέστερον ἐγχωρεῖ, βαρύνειν δὲ ἑαυτὸ, τῶν <br class="lb"/>ἀδυνάτων ἐστίν.
                        εὐτονώτερον μὲν οὖν γιγνόμενον, ἰσχυροτέρας <br class="lb"/>τὰς ἐνεργείας ποιήσεται τῶν
                        ἔμπροσθεν· ἀτονώτερον δὲ <br class="lb"/>ἀσθενεστέρας. οἷον ὁ μῦς, εἴπέρ γε οὗτός ἐστιν
                        ὁ κινῶν τὸ <br class="lb"/>σκέλος, ὑγιαίνων μὲν ἐπισπάσεται σφοδρῶς ἐκεῖνο τοῦ κώλου
                        <br class="lb"/>τὸ μέρος, εἰς ὃ καταπέφυκεν, εὐεκτῶν δὲ σφοδρότατα, καὶ <br class="lb"/>νοσῶν μὲν,
                        ἀσθενῶς, ἔκλυτος δὲ τὴν δύναμιν ὑπάρχων, <br class="lb"/>ἀμυδρῶς. εἰ δὲ οὐχ ὁ μῦς
                        ἐστιν, ἀλλὰ τὸ νεῦρόν γε τὸν μῦν <br class="lb"/>αὐτὸν κινοῦν, ἐκείνου πάλιν ὑγεία καὶ
                        νόσος, εὐεξία τε καὶ <br class="lb"/>ἀῤῥωστία, ταῦτα ἐργάσεται περὶ τὸ κῶλον, ἅπερ ὁ
                        μῦς ἐλέχθη <br class="lb"/>ποιεῖν. οὕτω δὲ εἰ καὶ τὸ πνεῦμα τὸ πρῶτόν ἐστι τῶν
                        <br class="lb"/>κινούντων τὸ σκέλος, ἐπ’ ἐκείνου ταῦτα λεχθήσεται. φέρε <br class="lb"/>τοιγαροῦν
                        ἕνεκα σαφηνείας κείσθω ταῦθ’ ἡμῖν, ὑπὸ μὲν τοῦ <br class="lb"/>πνεύματος τοῦ διὰ τῶν
                        νεύρων φερομένου κινεῖσθαι τὸν μῦν, <br class="lb"/>ὑπὸ δὲ τοῦ μυὸς, πρώτην μὲν τὴν
                        κνήμην, εἰς ἣν ὁ μῦς ἐμπέφυκεν, <br class="lb"/>εἶτα δι’ ἐκείνης τὴν κατὰ γόνυ
                        διάρθρωσιν, ἐφ’ ἣν <br class="lb"/>τὸ σκέλος ὅλον ἐμπέφυκεν. ἀληθῶς γὰρ ἄν τις ἐπὶ
                        ταύταις <br class="lb"/>ταῖς ὑποθέσεσι λέγοι καὶ τὸν μῦν αὐτὸν βάρος γίγνεσθαι τῷ
                        <br class="lb"/>ἀῤῥώστῳ πνεύματι, καὶ σὺν αὐτῷ τὸ κῶλον ὅλον, οἷον εἰ 
<a class="pb" href="#pb535" id="pb535">[p. 535]</a>

                        τύχοι τὴν κνήμην· εἰ δέ γε τὸ νεῦρον ὑποθώμεθα κινεῖσθαι <br class="lb"/>πρὸς τοῦ
                        πνεύματος, ὑπὸ νεύρου δὲ τὸν μῦν, εἶτ’ αὖθις ὑπὸ <br class="lb"/>τοῦ μυὸς τὴν κνήμην,
                        ὑπὸ πάντων τῶν εἰρημένων βαρυνθήσεται <br class="lb"/>τὸ πνεῦμα τὸ ἄῤῥωστον. ὥστ’ ἤδη
                        μὲν κᾀνταῦθα δῆλον, <br class="lb"/>ὡς οὐχ οἷόν τε διαγνῶναι τὸ πρῶτον βαρῦνόν τε καὶ
                        <br class="lb"/>βαρυνόμενον, ἄνευ τοῦ προεγνωκέναι τὸ πρῶτον κινοῦν ἕκαστον <br class="lb"/>τῶν ἐν
                        ἡμῖν μορίων. ἀλλὰ καὶ τοῦτο μὲν αὖθις ἀκριβέστερον <br class="lb"/>ἐπισκεψόμεθα, ὑπὲρ
                        οὗ δὲ ὁ λόγος ἦν περαινέσθω. <br class="lb"/>γενήσεται δὲ ἕνεκα σαφηνείας ἡ διέξοδος
                        ἅπασα μεθ’ ὑποθέσεως. <br class="lb"/>ὑποκείσθω τοίνυν ὁ μῦς εἶναι τὸ πρῶτον κινοῦν
                        ἑαυτόν <br class="lb"/>τε καὶ τὸ τῆς κνήμης ὀστοῦν. ἑαυτῷ μὲν οὖν οὐδὲ πώποτ’ <br class="lb"/>ἐστὶ
                        βαρὺς, οὐδ’ ὅταν ἀτονώτατος ὑπάρχῃ, βαρύνει δὲ <br class="lb"/>αὐτὸν ἡ κνήμη· πότερον
                        δὲ κινεῖσθαι μόνον ἐφιέμενον, ἢ <br class="lb"/>κᾂν ἡσυχάζῃ, σκέψεως ἑτέρας οὐ μικρᾶς
                        ᾖ, διωρισμένης ἡμῖν <br class="lb"/>ἐν τοῖς περὶ μυῶν κινήσεως, ἧς ἄνευ σκέψεως οὔτε
                        διάθεσιν <br class="lb"/>οὔτε πεπονθότα τόπον ἀκριβῶς ἔστι διαγνῶναι κατὰ τὰς τοῦ
                        <br class="lb"/>βάρους αἰσθήσεις, αὐτίκα γέ τοι τισὶ μὲν ἤτοι κῶλον ἕν ἢ καὶ 
<a class="pb" href="#pb536" id="pb536">[p. 536]</a>
 σύμπαν τὸ σῶμα βαρύνεται κινεῖσθαι προῃρημένοις, ἡσυχάζουσι
                        <br class="lb"/>δὲ οὐδεμία βάρους αἴσθησις γίγνεται· τινὲς δὲ καὶ πρὸ <br class="lb"/>τοῦ
                        κινεῖσθαι βαρύνεσθαί φασι. τίς οὖν ἑκατέρων τούτων <br class="lb"/>ἡ διάθεσις, ἀμήχανον
                        γνῶναι, πρὶν ἐξευρεῖν τὰ κινοῦντά τε <br class="lb"/>καὶ κινούμενα σώματα καθ’ ὅλον τὸ
                        σκέλος. εἰ μὲν γὰρ αἱ <br class="lb"/>τῶν νεύρων ἶνες αἱ κατὰ τὸν μῦν εἰσιν αἱ πρῶται
                        κινούμεναι, <br class="lb"/>συγκινεῖται δὲ ταύταις ἐν αὐτῷ τό τε ὑμενῶδες γένος
                        <br class="lb"/>καὶ τὸ φλεβῶδες καὶ τὸ ἀρτηριῶδες, ἔτι δ’ οἱ σύνδεσμοι, <br class="lb"/>βάρους μὲν
                        αἴσθησις αὐτῷ γενήσεται καὶ διὰ ταῦτα καὶ δι’ <br class="lb"/>ἄλλα πάντα τὰ καθ’ ὅλον
                        τὸ κῶλον. ἐπισκεψόμεθα δὲ καὶ <br class="lb"/>διοριούμεθα, πότε μὲν ἐνεργοῦντος καὶ
                        κινουμένου τοῦ κώλου <br class="lb"/>τὸ βάρος ἔσται, πότε δ’ ἡσυχάζοντος. εἰ δὲ καὶ τὸ
                        τῶν συνδέσμων <br class="lb"/>ἐν αὐτῷ γένος ἅμα τῷ <span class="milestone">331</span>σαρκώδει κινεῖται, <br class="lb"/>ταῦτα γάρ ἐστιν ἡ οἰκεία τοῦ μυὸς οὐσία, δι’ οὐδὲν
                        μὲν τούτων <br class="lb"/>οὐδέποτε γένοιτ’ ἂν ἡ τοῦ βάρους αἴσθησις· ἤτοι δὴ ἐκ
                        <br class="lb"/>τῶν φλεβῶν, ἢ ἐκ τῶν ἀρτηριῶν, ἢ ἐκ τῆς πιμελῆς, ἢ ἐκ <br class="lb"/>τῶν ὀστῶν, ἢ
                        ἔκ τινων, ἢ ἐκ πάντων γενήσεται. δῆλον δὲ <br class="lb"/>ὡς εἰ καὶ παραλίποιμέν ποτε
                        κατὰ τὰς τοιαύτας διαιρέσεις <br class="lb"/>τὸ ἔκ τινων, ἢ ἐκ πάντων, αὐτὸ χρὴ
                        προσυπακούειν τοὺς 
<a class="pb" href="#pb537" id="pb537">[p. 537]</a>
 ἀναγινώσκοντας τὸ βιβλίον, εἰδότας ὅτι κατὰ
                        τοὺς τοιούτους <br class="lb"/>ἅπαντας λόγους οἱ σύνδεσμοι οὐ διαζευκτικῶς, ἀλλὰ
                        παραδιαζευκτικῶς <br class="lb"/>εἰσιν. ἐκ μὲν δὴ τῶν εἰρημένων εὔδηλον, ὡς <br class="lb"/>ὅστις
                        βούλεται διαγνωστικὸς εἶναι πληθωρικοῦ μορίου, τοῦτον <br class="lb"/>τῶν τε διοικουσῶν
                        ἡμᾶς δυνάμεων ἐπιστήμην ἔχειν ἀναγκαῖόν <br class="lb"/>ἐστιν, ἀνατομῆς τε καὶ φύσεως
                        ἁπάντων ἀκριβῶς τῶν <br class="lb"/>τοῦ ζώου μορίων· ἐκ τούτου γὰρ ὁρμώμενος ἴσως ἄν
                        ποτε <br class="lb"/>ἐξεύροιτο σημεῖα μορίου πληθωρικοῦ. </p>
                </section>
                <section id="body-1-6" class="div textpart chapter level3">
                  <p class="p autofirst">Εἰ δέ τις ἀληθείας μὲν οὐ πεφρόντικεν, <br class="lb"/>ἐξαπατᾷν δὲ βούλεται τοὺς πέλας,
                        ὅτι εἴη γνούς τι σοφὸν, <br class="lb"/>ἕτοιμεν τούτῳ, κᾂν εἰ μηδὲν ἄλλο, τὰ γοῦν
                        Ἐρασιστράτου <br class="lb"/>κατὰ τὸ πρῶτον ὑγιεινῶν αὐτὸν μαθεῖν· ἐν ἄλλῳ μὲν γὰρ
                        <br class="lb"/>οὐδὲ ἐπεχείρησε πλήθους εἰπεῖν σημεῖα. προσχῶμεν οὖν αὐτοῦ <br class="lb"/>τοῖς
                        ῥήμασι, πρῶτον μὲν ἐν οἷς ἥ τίς ποτέ ἐστιν ἡ γένεσις <br class="lb"/>τῆς πλη<span class="milestone">346</span>θώρας φησὶν, οὕτως γὰρ αὐτὸς ὀνομάζει <br class="lb"/>τὸ
                        κατὰ τὰς φλέβας πλῆθος, εἶθ’ ἑξῆς ἐν οἷς τὰ σημεῖα τῆς <br class="lb"/>διαγνώσεως
                        ἐξηγεῖται. ἡ μέντοι γένεσις αὐτῷ τοιάδε. τῆς <br class="lb"/>γὰρ ἀναδιδομένης τροφῆς
                        μήτε καταπεττομένης, μήτε ἐκπονουμένης ﻿
<a class="pb" href="#pb538" id="pb538">[p. 538]</a>
 κατὰ τὸ εἰθισμένον
                        ἑκάστῳ, μήτε ἄλλως πως ἐκκρινομένης, <br class="lb"/>ἀναγκαῖον ἦ πληροῦσθαι τὰ ἀγγεῖα,
                        τῆς πέψεως <br class="lb"/>καὶ τῆς ἀναδόσεως (καὶ) τὰς κατ’ αὐτὰς ἐνεργείας
                        ἀποδιδουσῶν. <br class="lb"/>καὶ τῆς μὲν προϋπαρχούσης τροφῆς ἐν τοῖς ἀγγείοις
                        <br class="lb"/>οὐδαμῶς καταναλισκομένης, τῆς δ’ ἀπὸ τῶν προσφερομένων
                        <br class="lb"/>ἐπιγιγνομένης, τὰ ἐν τῷ σώματι ἀγγεῖα καὶ ἐπὶ πλέον διατείνεται.
                        <br class="lb"/>ὅταν δὲ μηκέτι ἐπίσαξιν ἐπιδέχηται τὰ ἀγγεῖα, ἐπιφέρηται <br class="lb"/>δὲ ἐκ τῆς
                        κοιλίας ἑτέρα τροφὴ, ὁρμὴν λαμβάνει τὰ <br class="lb"/>ὑπάρχοντα εἰς τὰ παρακείμενα τοῦ
                        πνεύματος ἀγγεῖα. ἔκ τε <br class="lb"/>οὖν τούτου δῆλον, ὅτι περὶ τοῦ κατὰ τὸ ἔγχυμα
                        διαλέγεται <br class="lb"/>πλήθους, ἔκ τε τοῦ καλεῖν αὐτὸ πληθώραν ἰδίως· τοῦτο γὰρ
                        <br class="lb"/>τὸ πάθος ὀνομάζεται πληθώρα μόνον, οὐ τὸ ἕτερον, ὃ πρὸς <br class="lb"/>τὴν
                        δύναμιν κρίνεται. μικρὸν δὲ διελθὼν ὑπὲρ τῆς διαγνώσεως <br class="lb"/>αὐτοῦ, τάδε
                        γράφει. δεῖ οὖν, καθάπερ εἴρηται, πειρᾶσθαι <br class="lb"/>διαγινώσκειν τὴν κατὰ
                        πληθώραν διάθεσιν. κατ’ <br class="lb"/>ἀρχὰς μὲν οὖν αὐτῆς μετρίως πληρουμένων τῶν
                        ἀγγείων, <br class="lb"/>εὐτονώτεροί τε καὶ ἰσχυρότεροι ἑαυτῶν φαίνονται παρὰ τὸ
                        <br class="lb"/>εἰθισμένον· ἐπιπλέον δὲ πληρώσεως ἐρχομένων, παρεμπίπλανται 
<a class="pb" href="#pb539" id="pb539">[p. 539]</a>
 βραχίονές τε καὶ κνῆμαι καὶ χεῖρες, ὥσπερ τοῖς ἀπὸ <br class="lb"/>τῶν γυμνασίων εἰς
                        διάτασιν ἐρχομένοις· ἐπὶ πολὺ δὲ τῆς πληθώρας <br class="lb"/>προαγούσης, ἑλκώδεις τε
                        καὶ βραδύτεραι καὶ δυσκινητότεραί <br class="lb"/>εἰσι, καὶ ὅλη τοῦ σώματος ἡ ἁφὴ
                        τείνεται, ὡς κόπου <br class="lb"/>φαινομένου. πλησίον δὲ ἤδη νόσου ἡ τοιαύτη διάθεσις,
                        ἐὰν <br class="lb"/>μὴ πάνυ ἐπιδεξίως τε καὶ συνετῶς αὐτήν τις λύῃ. συνέχεεν <br class="lb"/>ἐν
                        τούτοις ὁ Ἐρασίστρατος ἑτερογενῶν πληθῶν γνωρίσματα <br class="lb"/>μετὰ τοῦ καὶ
                        προσγράφειν αὐτοῖς ἔνια τῶν οὐκ ἀναγκαίων. <br class="lb"/>ἐπισκέψασθαι δὲ ἔστιν ἀπ’
                        ἀρχῆς αὐτοῦ τὸν λόγον. ἐν μὲν <br class="lb"/>γὰρ τῷ, κατ’ ἀρχὰς μὲν οὖν αὐτῆς μετρίως
                        πληρουμένων τῶν <br class="lb"/>ἀγγείων, εὐτονώτεροί τε καὶ ἰσχυρότεροι ἑαυτῶν
                        φαίνονται <br class="lb"/>παρὰ τὸ εἰθισμένον, οὐδ’ ἑτέρωθεν ὁ λόγος ἀναγκαίαν ἔχει
                        <br class="lb"/>τὴν ἀκολούθησιν, οὔτε ἀπὸ τῆς διαθέσεως ἐπὶ τὰ γνωρίσματα <br class="lb"/>αὐτῆς,
                            <span class="milestone">332</span>οὔτε ἀπὸ τῶν γνωρισμάτων ἐπὶ τὴν
                        διάθεσιν. <br class="lb"/>οὔτε γὰρ ἀναγκαῖον, ἐπὶ τῶν ἀγγείων μετρίως πληρουμένων
                        <br class="lb"/>εὐτονωτέρους τε καὶ ἰσχυροτέρους ἑαυτῶν φαίνεσθαι, οὔθ’ <br class="lb"/>ὅταν
                        τοιοῦτοι φαίνωνται, μετρίως πεπλήρωνται τὰ ἀγγεῖα. <br class="lb"/>ταῖς τε γὰρ τούτων
                        μετρίαις πληρώσεσιν ἐνδέχεταί ποτε καὶ 
<a class="pb" href="#pb540" id="pb540">[p. 540]</a>
 ἀτονωτέρους γίνεσθαί
                        τινας, ἢ εἰς μηδὲν ἐπιφανὲς ἐπὶ μηδέτερα <br class="lb"/>ὑπαλλάξαι, μήτε ἐπὶ ἰσχὺν μήτε
                        ἐπ’ ἀσθένειαν· εἰ δὲ <br class="lb"/>ἰσχυρότεροι γίνονται ἢ πρόσθεν, ἐγχωρεῖ τούτοις οὐ
                        μόνον <br class="lb"/>συνηυξῆσθαι τῇ δυνάμει τὸ πλῆθος τῶν χυμῶν, ἀλλὰ καὶ μεμειῶσθαί
                        <br class="lb"/>ποτε, καὶ τὴν ἐξ ἀρχῆς ἐνίοτε φυλάττειν ποσότητα. <br class="lb"/>καθ’ ἑκατέραν
                        γὰρ ὑπόθεσιν ἐγχωρεῖ τῷ πρῶτον λεχθέντι <br class="lb"/>τριῶν ἀκολούθησιν εἷναι, τῷ μὲν
                        ηὐξῆσθαι τοὺς χυμοὺς εὐτονίαν <br class="lb"/>τε καὶ ἀτονίαν παρὰ τὴν ἔμπροσθεν
                        κατάστασιν, ἔτι <br class="lb"/>τε τὴν ἐπὶ τῶν αὐτῶν ὅρων μονὴν τῆς δυνάμεως· τῷ δ’
                        <br class="lb"/>εὐτονώτερον γεγονέναι τό τε ηὐξῆσθαι καὶ τὸ· μεμειῶσθαι, <br class="lb"/>καὶ τὸ
                        συμμέτρους εἶναι τοὺς χυμούς. ἀκουέσθω δ’ ὡσαύτως <br class="lb"/>κατὰ τὸν παρόντα
                        λόγον, ἄν τε χυμοὺς εἴπω ἄν τε αἷμα· διορισθήσεται <br class="lb"/>γὰρ ὑπὲρ αὐτῶν ἐν
                        προήκοντι τῷ λόγῳ. Ἐρασίστρατος <br class="lb"/>μὲν οὖν ἁπλῶς ἀπεφήνατο, μηδεμίαν
                        ἀπόδειξιν οἷς <br class="lb"/>εἶπε προσγράψας· ἡμεῖς δὲ οὐχ ἁπλῶς, ἀλλὰ σὺν ἀποδείξεσιν
                        <br class="lb"/>ἀναγκαίαις ἕκαστον ὧν εἴπομεν ἄρτι πιστούμενοι, τὴν ἀρχὴν <br class="lb"/>κᾀνταῦθα
                        πάλιν ἀπ’ αὐτῶν ποιήσομεν τῶν Ἐρασιστράτου <br class="lb"/>ῥημάτων· εὐτονώτεροί, φησι,
                        καὶ ἰσχυρότεροι φαίνονται. 
<a class="pb" href="#pb541" id="pb541">[p. 541]</a>
 πότερον ἄλλό τι σημαίνει τὸ
                        εὐτονώτεροι τοῦ ἰσχυρότεροι, <br class="lb"/>καὶ δύο ἡμᾶς ἐδίδαξε σημεῖα τοῦ μετρίου
                        πλήθους, ἢ δύο μὲν <br class="lb"/>εἰπὼν ὀνόματα, σημεῖον δὲ ἕν; ἐγὼ δὲ οὐδεμίαν
                        εὑρίσκω τοῦ <br class="lb"/>σημαινομένου διαφορὰν, οὔτε κατὰ τὸ γένος οὔτε κατὰ τὸ
                        <br class="lb"/>εἶδος οὔτε ἐν τῷ μᾶλλον ἢ ἧττον, ἀλλ’ ὑφ’ ἑκατέρου σημαίνεσθαι
                        <br class="lb"/>νομίζω ταὐτόν. εἰ δὲ βούλει, τίθη τὸ ἕτερον ἐπίτασίν <br class="lb"/>τε καὶ
                        αὔξησιν ἐμφαίνειν παρὰ θάτερον, εἶτ’ οὖν τὸ ἰσχυρότεροι <br class="lb"/>παρὰ τὸ
                        εὐτονώτεροι, εἴτε τὸ εὐτονώτεροι παρὰ τὸ <br class="lb"/>ἰσχυρότεροι· ἀλλ’ ὁμοειδές γε
                        πάντως ἐπὶ τὸ σημαινόμενον <br class="lb"/>ἐξ ἀμφοτέρων. ἔνθα δ’ αὔξησίς ἐστι, τοῦ
                        εἴδους μένοντος, <br class="lb"/>ἐνταῦθ’ οὐκ ἔστι διδασκαλία δυοῖν σημαινομένων.
                        εὔδηλον <br class="lb"/>δ’ ὅτι θατέρου γένους τοῦ πλήθους, ὃ πρὸς τὴν δύναμίν
                        <br class="lb"/>ἐστιν, οὐδὲ μέμνηται τὴν ἀρχὴν ὁ Ἐρασίστρατος, οὔτε οὖν <br class="lb"/>κατὰ τοῦτο
                        τὸ βιβλίον οὔτε ἐν τοῖς περὶ πυρετῶν. ἡ γὰρ <br class="lb"/>πληθώρα παρεμπτώσεώς ἐστιν
                        αἰτία κατ’ αὐτὸν, ἐφ’ ᾗ <br class="lb"/>φλεγμοναί τε συνίστανται καὶ πυρετὸς ἕπεται·
                        πληθώρας <br class="lb"/>τε γένεσιν ἐναργῶς ἐδήλωσεν ἐν τῇ προγεγραμμένῃ ῥήσει, καθ’
                        <br class="lb"/>ἣν ἐπισάττεσθαι τὰ ἐν τῷ σώματι ἀγγεῖα καὶ ἐπιπλεῖστον 
<a class="pb" href="#pb542" id="pb542">[p. 542]</a>

                        διατείνεσθαί φησι. τούτοις γὰρ αὐτὸς ἐχρήσατο τοῖς ῥήμασιν, <br class="lb"/>ὥσπερ καὶ
                        ὅτι διὰ τὸ μηκέτι δύνασθαι τὴν ἐπίσαξιν ἐπιδέχεσθαι, <br class="lb"/>παρέμπτωσιν εἰς
                        τὰς ἀρτηρίας γίνεσθαι τοῦ περιττοῦ, <br class="lb"/>τὴν ὁρμὴν ἐκεῖσε λαβόντων τῶν
                        πληθυνόντων κατὰ τὰς <br class="lb"/>φλέβας. παραλέλειπται μὲν οὖν τι κᾀνταῦθα κατὰ τὴν
                        διαίρεσιν. <br class="lb"/>οὐ γὰρ οὕτως ἁπλῶς ἐχρῆν εἰπεῖν, ὅταν μηκέτι ἐπίσαξιν
                        <br class="lb"/>αἱ φλέβες δέχωνται, τὴν ὁρμὴν γίγνεσθαι τῶν ἐν αὐταῖς <br class="lb"/>εἰς τὰ τοῦ
                        πνεύματος ἀγγεῖα· πολλῷ δ’ ἦν βέλτιον φάναι, <br class="lb"/>δυοῖν θάτερον ἕπεσθαι τῇ
                        προειρημένῃ πληρώσει τῶν <br class="lb"/>φλεβῶν, ἤτοι ῥῆξιν αὐτοῦ χιτῶνος ἢ μετάχυσιν
                        τοῦ αἵματος <br class="lb"/>εἰς τὰ τοῦ πνεύματος ἀγγεῖα. τὸ δ’ ἐξ ἀνάγκης οἴεσθαι μὲν
                        <br class="lb"/>μεταχεῖσθαι τὸ αἷμα διὰ τὸ μὴ χωρεῖσθαι πρὸς τῶν φλεβῶν;
                        <br class="lb"/>ἐπιλελησμένου παντάπασίν ἐστιν, ὡς γίγνεταί ποτε ῥῆξις ἀγγείου <br class="lb"/>διὰ
                        πλῆθος, ἵνα παραλίπω τὴν ἄνευ μεταχύσεως ἀναστόμωσιν <br class="lb"/>
                        <span class="milestone">333</span>ἐναργῶς πολλάκις εἰς αἰσθητὰς εὐρυχωρίας
                        <br class="lb"/>γιγνομένην ἐντέρων καὶ γαστρὸς καὶ στομάχου καὶ φάρυγγος <br class="lb"/>καὶ
                        στόματος. ἀλλὰ τὸ μὲν ἐν τῇ διαιρέσει τῶν λόγων ﻿
<a class="pb" href="#pb543" id="pb543">[p. 543]</a>
 ἐλλιπὲς οὐκ
                        ἐν τούτῳ μόνον Ἐρασιστράτῳ σύνηθες, ἀλλὰ <br class="lb"/>καὶ κατ’ ἄλλα συντάγματα
                        σχεδὸν ἅπαντα. </p>
                </section>
                <section id="body-1-7" class="div textpart chapter level3">
                  <p class="p autofirst">Τὸ δ’ οὖν εἰρημένον, ὁποῖόν ποτ’ ἂν ᾖ, <br class="lb"/>πάλιν ἐπισκεψώμεθα. πληρουμένων
                        τῶν ἀγγείων μετρίως, <br class="lb"/>ἑαυτῶν εὐτονώτεροι φαίνονται. πότερον ὦ
                        Ἐρασίστρατε κᾄν <br class="lb"/>μηδὲ συναύξηται τῷ πλήθει τοῦ αἵματος ἡ ῥώμη τοῦ
                        σώματος, <br class="lb"/>ἢ καὶ αὐτῆς συναυξανομένης; ἐγὼ μὲν γὰρ ἀναγκαιότατον
                        <br class="lb"/>εἶναί φημι πρὸς τὴν εὐτονίαν τῆς ἐνεργείας καὶ <br class="lb"/>τὴν ῥώμην τῆς
                        δυνάμεως αὐξάνεσθαι. καὶ οὕτως δὲ, εἰ <br class="lb"/>τῇ τοῦ αἵματος αὐξήσει μόνον, τῆς
                        δυνάμεως τὰς ἐνεργείας <br class="lb"/>ἰσχυροτέρας γένεσθαι ἡγῇ, τοῦ Ἀσκληπιάδου μᾶλλον
                        ἀνατρέπειν <br class="lb"/>δόξειας τὰς δυνάμεις. οὐδὲ γὰρ ἐκεῖνος ἀπλῶς <br class="lb"/>οὑτωσί
                        φησιν, ᾧ πλέον αἷμα, πάντως τοῦτον εὐτονώτερον <br class="lb"/>ὑπάρχειν, ᾧ δὲ ἔλαττον,
                        ἐξ ἀνάγκης ἀτονώτερον, ἀλλ’ <br class="lb"/>εὑρήσεις τινὰς εἰπεῖν διορισμοὺς,
                        ὁμολογοῦντας τοῖς φαινομένοις, <br class="lb"/>καίτοι οὐδεμίαν ἡγούμενον ἐν ἡμῖν εἶναι
                        δύναμιν <br class="lb"/>οὔτε ψυχικὴν οὔτε ζωτικήν. ὁρῶνται γάρ τινες <br class="lb"/>οἱ μὲν ἑαυτῶν
                        ἐνίοτε πολυαιμότεροί τε ἄμα καὶ ἰσχυρότεροι 
<a class="pb" href="#pb544" id="pb544">[p. 544]</a>
 γεγονότες, οἱ δὲ
                        ἰσχυρότεροί τε ἅ<span class="milestone">347</span>μα καὶ ὀλιγαιμότεροι·
                        <br class="lb"/>ὥστε ἐξανάγκης, οὔτε τῷ πλήθει τοῦ αἵματος <br class="lb"/>αὐξανομένης τῆς ἰσχύος,
                        οὔτε μειώσει καθαιρουμένης, ὀλιγωρότερον <br class="lb"/>εἰρῆσθαι καὶ ταῦτα τῷ
                        Ἐρασιστράτῳ νομιστέον. <br class="lb"/>ὡς εἴ γέ τις ἀνέμνησεν αὐτὸν ὧν ἐγὼ νῦν διῆλθον,
                        οὐκ <br class="lb"/>ἂν ἠρνήσατο, τὴν τῶν ἐνεργειῶν εὐτονίαν οὐκ αὐξήσει <br class="lb"/>τοῦ
                        αἵματος, ἀλλὰ ῥώμῃ τῆς δυνάμεως ἕπεσθαι. ποιήσωμεν <br class="lb"/>οὖν ἡμεῖς ἤδη τὸν
                        λόγον αὐτοῦ τελεώτερον οἷς ἐνδεῶς <br class="lb"/>εἶπε προσθέντες τὸ λεῖπον. ἔσται δὲ
                        τοιοῦτος. αὐξανομένου <br class="lb"/>τοῦ αἵματος ἅμα τῇ δυνάμει, καὶ τὴν εὐτονίαν
                        <br class="lb"/>ἀναγκαῖον αὐξάνεσθαι. καὶ μὴν εἰ καὶ τοῦτο εἴποιμεν, ἀληθὲς <br class="lb"/>μέν τι
                        λέξομεν, οὐδὲν δὲ ἡμῖν εἰς τὰ προκείμενα πλέον <br class="lb"/>οὐδὲ ἐκ τοῦδε. τὸ μὲν
                        γὰρ, οἷς ἄμφω συνηύξηται, τό θ’ αἷμα <br class="lb"/>καὶ ἡ δύναμις, ηὐξῆσθαι καὶ τὴν
                        εὐτονίαν, ἀληθῶς εἰρήσεται, <br class="lb"/>τὸ δ’ οἷς ηὔξηται τὰ τῆς ἰσχύος, ηὐξῆσθαι
                        τούτοις ἐξ ἀνάγκης <br class="lb"/>ἀμφότερα ψεῦδος· οὐ γὰρ ἐξ ἀνάγκης ἡ δύναμις τῷ
                        αἵματι <br class="lb"/>αὐξηθέντι συναύξεται, ἐγχωρεῖ δέ ποτε καὶ τὴν δύναμιν μόνον· 
<a class="pb" href="#pb545" id="pb545">[p. 545]</a>
 ὁ γοῦν ὄντως ἀγαθὸς γυμναστὴς, εἰ παραλάβοι τινὰ πολὺ <br class="lb"/>μὲν
                        αἷμα φλεγματικὸν ὑπ’ ἀγυμνασίας ἠθροικότα, τῇ δυνάμει <br class="lb"/>δὲ ἀσθενέστερον,
                        ὀλίγον εἶναι ἀποδώσει τοῦτον ἰσχυρότερον, <br class="lb"/>οὐ πολυαιμότερον, ἢ
                        παρέλαβεν. ὥσπερ οὖν οὐκ ἀναγκαῖον, <br class="lb"/>ὅσοι ταῖς ἐνεργείαις εὐτονώτεροι
                        σφῶν αὐτῶν γεγόνασιν, <br class="lb"/>ηὐξῆσθαι τούτοις τοὺς χυμοὺς, οὕτως ἀναγκαῖόν
                        ἐστιν, ὅσοι <br class="lb"/>ταῖς ἐνεργείαις σφῶν αὐτῶν εὐτονώτεροι γεγόνασιν,
                        ἰσχυροτέραν <br class="lb"/>αὐτοῖς γεγονέναι τὴν δύναμιν. οὐ μόνον δὲ ἀπὸ τῆς
                        <br class="lb"/>εὐτονίας ἀρξάμενος, ἐπὶ τὴν ῥώμην τῆς δυνάμεως ἀκολουθήσεις <br class="lb"/>ἐξ
                        ἀνάγκης, ἀλλὰ καὶ ἀπὸ τῆς δυνάμεως ἐπὶ τὴν εὐτονίαν· <br class="lb"/>ὁ γὰρ <span class="milestone">334</span>ἰσχυρὸς τὴν δύναμιν εὐτονώτερος ἐν ταῖς
                        ἐνεργείαις <br class="lb"/>ἐστίν· ὥστ’ ἀλλήλοις ἀντακολουθεῖν εὐτονίαν μὲν ἐν ταῖς
                        <br class="lb"/>ἐνεργείαις ῥώμῃ δυνάμεως, ῥώμην δὲ ἐν τῇ δυνάμει τῇ τῶν <br class="lb"/>ἐνεργειῶν
                        εὐτονίᾳ· ὁπότερον γὰρ ἂν αὐτῶν ὑπάρχειν ὑπόθοιο, <br class="lb"/>πάντως τούτῳ
                        συνυπάρχει καὶ τὸ ἕτερον· οὐ μὴν ἀπό <br class="lb"/>γε τοῦ πλείονος αἵματος ἡ
                        ἀκολούθησις ἀναγκαία. οὔτε γὰρ εἰ <br class="lb"/>πλέον τοῦτο τοῦ πρόσθεν, ἐξ ἀνάγκης
                        εὐτονώτερος ὁ ἄνθρωπος, <br class="lb"/>οὔτε εἰ ἔλαττον, ἀτονώτερος, ὥσπερ οὐδὲ ὅταν
                        ἶσον, ὁμοίως 
<a class="pb" href="#pb546" id="pb546">[p. 546]</a>
 ἔχει δυνάμεως. ὥστ’ ἐκ τῶν εἰρημένων δῆλον, ὡς ἡ
                        τῶν <br class="lb"/>ἐνεργειῶν εὐτονία τοῦ μὲν ἐῤῥῶσθαι τὴν δύναμιν ἴδιόν τε <br class="lb"/>ἅμα
                        καὶ ἀχώριστόν ἐστι γνώρισμα, τῆς δὲ αὐξήσεως τοῦ αἵματος <br class="lb"/>οὔτε ἴδιον
                        οὔτε ἀχώριστον. ὃ δὲ ἐφεξῆς εἶπεν Ἐρασίστρατος, <br class="lb"/>ἴδιον μὲν οὐκ ἔστιν,
                        ἀχώριστον δέ ἐστι πληθώρας. <br class="lb"/>ὀνομάζει δὲ αὐτὸ παρεμπίμπλασθαι,
                        σαφέστερον δὲ ὀνομασθείη <br class="lb"/>τείνεσθαι. καὶ γάρτοι καὶ τῶν γυμναστῶν οἱ
                        ἀκριβέστεροι <br class="lb"/>τὸν μέν τινα τῶν κόπων ἑλκώδη, τὸν δὲ τονώδη, τὸν δὲ
                        <br class="lb"/>φλεγμονώδη καλοῦντες, οὐδὲν ἄλλ’ ἐνδείκνυνται τοῦ παρεμπίμπλασθαι
                        <br class="lb"/>τὰ μέλη κατὰ τὸν τονώδη κόπον. τηνικαῦτα <br class="lb"/>γὰρ ἑαυτῶν παρεμπεπλῆσθαι
                        λέγουσιν ὁτιοῦν μόριον, ἐπειδὰν <br class="lb"/>αἰσθάνωνταί τινος ἐν αὐτῷ τάσεως.
                        αἰσθάνονται μὲν <br class="lb"/>οὖν κᾀν τῇ φλεγμονῇ τάσεως, ἀλλ’ ἐκείνῃ μὲν ἤτοι διὰ
                        παντὸς <br class="lb"/>ἢ ὡς τὸ πολὺ σύνεστιν ὁ παρὰ φύσιν σφυγμὸς, ὅν τις
                        <br class="lb"/>ἐναργέστερον ἑρμηνεύων ἐρεῖ πόνον σφυγμώδη· οἷς δ’ οὐδὲν <br class="lb"/>ἄλλο πλὴν
                        τοῦ τείνεσθαι συμβέβηκε, τούτοις οὔτε φλεγμαίνει <br class="lb"/>τὸ τεινόμενον μέρος
                        οὔτε ἐξ ἀνάγκης πληθωρικὸν ὑπάρχει, <br class="lb"/>ἀλλὰ δυοῖν θάτερον, ἤτοι κοπῶδες ἢ
                        πληθωρικόν. ἀλλ’ εἴπερ 
<a class="pb" href="#pb547" id="pb547">[p. 547]</a>
 κοπῶδές ἐστιν, ἐπὶ πόνοις πλείοσιν
                        οὕτως ἔπαθεν· εἰ δ’ <br class="lb"/>ὅλως οὐκ ἐπόνησεν ὁ ἄνθρωπος, οὐ διὰ κόπον κοπῶδες
                        <br class="lb"/>αὐτὸ γίγνεται τὸ μόριον, ἀλλ’ ἑτέρως· ὥστ’ ἀληθὲς εἰπεῖν, <br class="lb"/>ἐπεὶ
                        τάσεως αἴσθησίς ἐστιν ἄνευ τοῦ γυμνάσασθαι, πάντως <br class="lb"/>εἶναι πληθώραν.
                        γίγνεται δὲ, οὕτως εἰπόντων, ἀχώριστόν <br class="lb"/>τε ἅμα καὶ ἴδιον τὸ σημεῖον,
                        ἀκολουθούντων ἐξ ἀνάγκης ἀλλήλοις <br class="lb"/>ἑκατέρων· ἥ τε γὰρ ἄνευ τῶν γυμνασίων
                        τάσις ἕπεται <br class="lb"/>πληθώρᾳ· γίγνεται γὰρ αὐτῆς ἀχώριστον σημεῖον, ὡς ὑπὸ
                        <br class="lb"/>αἰτίου τῆς πληθώρας ἀποτελούμενον· ἡ δὲ ἐπὶ τοσοῦτον <br class="lb"/>αὔξησις τοῦ
                        αἵματος, ὡς μηδέπω διατείνειν τὰς φλέβας, οὐδέπω <br class="lb"/>πληθώρα. τί ποτ’ οὖν
                        ἐμνημόνευσεν ὁ Ἐρασίστρατος <br class="lb"/>ἐν τῷ λόγῳ βραχιόνων καὶ κνημῶν καὶ χειρῶν;
                        καὶ γὰρ καὶ <br class="lb"/>ἐν τραχήλῳ καὶ μεταφρένῳ καὶ ὀσφύϊ καὶ κατὰ θώρακα <br class="lb"/>καὶ
                        καθ’ ὑπογάστριον ἡ τοιαύτη συνίσταται τάσις. ὥσπερ <br class="lb"/>δὲ τῶν κώλων ὁ
                        Ἐρασίστρατος ἐμνημόνευσεν ἐκ περιττοῦ, <br class="lb"/>κατὰ τὸν αὐτὸν τρόπον καὶ
                        μειζόνως καὶ τῆς ἑλκώδους <br class="lb"/>αἰσθήσεως· οὐ γὰρ πληθώρας αὕτη γνώρισμά
                        ἐστιν, ἀλλ’ <br class="lb"/>ἐπὶ δακνώδεσι γίνεται χυμοῖς, οἵαπερ τοῖς ἡλκωμένοις
                        μέρεσιν, <br class="lb"/>ἤτοι ψαύοντος αὐτῶν τινος, ἢ ἰχῶρος ἐρεθίζοντος, ﻿
<a class="pb" href="#pb548" id="pb548">[p. 548]</a>
 ἢ φαρμάκου δάκνοντος, ἢ κᾀν ταῖς κινήσεσι μόναις γίγνεται. <br class="lb"/>ὥσπερ γὰρ
                        ἡ τάσις οἰκεία ἐν τῷ πλήθει χυμῶν ἐστι διατεινόντων <br class="lb"/>τὰ περιέχοντα,
                        οὕτως ἡ ἑλκώδης αἴσθησις ἕπεται δακνώδει <br class="lb"/>ποιότητι· καὶ διὰ τοῦτο
                        συνίσταται πολλοῖς ἐνίοτε καὶ <br class="lb"/>καθ’ ὅλον τὸ σῶμα, μὴ ὅτι πληθώραν
                        ἔχουσιν, ἀλλὰ μηδὲ <br class="lb"/>τὸ σύμμετρον αἷμα. </p>
                </section>
                <section id="body-1-8" class="div textpart chapter level3">
                  <p class="p autofirst"><span class="milestone">335</span>Καὶ εἴπερ ταῦθ’ οὕτως ἔχει, καθάπερ οὖν
                        <br class="lb"/>ἔχει, καιρὸς ἤδη διορίσασθαι περί τινος ὧν ἔμπροσθεν ἀνεβαλλόμεθα,
                        <br class="lb"/>ἐπειδὴ ἐσκοπούμεθα μέχρι τοῦ δεῦρο τὰ ὑπ’ <br class="lb"/>Ἐρασιστράτου γεγραμμένα
                        σημεῖα. τὸ γάρτοι πλῆθος, εἴτ’ <br class="lb"/>οὖν πρὸς τὴν δύναμιν, εἴτε πρὸς τὴν τῶν
                        περιεχόντων χώραν <br class="lb"/>νοοῖτο, βέλτιον μὲν ἦν δήπου διορίσασθαι, πότερον ἐν
                        αἵματι <br class="lb"/>μόνῳ, ἢ καὶ τοῖς ἄλλοις ἅπασι χυμοῖς συνίστασθαι πέφυκε·
                        <br class="lb"/>παραλέλειπται δὲ καὶ τοῦτ’ αὐτοῖς ἀδιόριστον. ἐπεὶ <br class="lb"/>τοίνυν οὐ μόνον
                        ταῦτα τὰ παθήματα καταλαμβάνει τοὺς χυμοὺς, <br class="lb"/>ἔνδειά τε καὶ πλῆθος, ἀλλὰ
                        καὶ ποιότης ἄτοπος, πάντας <br class="lb"/>ἠρώτησα τοὺς ἰατροὺς, ὅσοι τε πρὸς τὴν
                        δύναμιν νοοῦσι <br class="lb"/>τὸ πλῆθος ὅσοι τε πρὸς τὴν αὔξησιν τῶν ὑγρῶν, πότερον
                            
<a class="pb" href="#pb549" id="pb549">[p. 549]</a>
 αὐξηθέντος μόνου τοῦ αἵματος τοσοῦτον, ὡς μὴ στέγεσθαι,
                        <br class="lb"/>τείνεσθαι συμβήσεται ταῖς φλεψί· εἰ δ’ ἤτοι φλέγμα εἰς ὁτιοῦν <br class="lb"/>ἄλλο
                        μόριον, ἢ καὶ αὐτὰς τὰς φλέβας, ἢ καὶ σὺν τούτῳ τε <br class="lb"/>καὶ χωρὶς τούτου
                        χολά τις, ἢ ἰχὼρ, ἢ πνεῦμα φυσῶδες ἐς <br class="lb"/>πλῆθος ἀθροισθείη τοσοῦτον, ὡς μὴ
                        χωρεῖσθαι μηκέτι πρὸς <br class="lb"/>τοῦ περιέχοντος, οὐχὶ καὶ νῦν ἀναγκαῖον ἔσται,
                        τάσεως αἰσθέσθαι <br class="lb"/>τὸ ζῶον; ἂν ὑπάρχῃ τὸ τεινόμενον μόριον αἰσθητικὸν,
                        <br class="lb"/>ἀναγκαῖόν ἐστιν ἐπὶ παντὶ τῷ διατείνοντι καὶ μὴ στεγομένῳ <br class="lb"/>τὴν
                        αἴσθησιν τῆς τάσεως τῷ ζώῳ γενέσθαι, καὶ τὸ <br class="lb"/>πάθημα αὐτὸ καταλαμβάνειν
                        τὰ μόρια, τὴν ὀνομαζομένην <br class="lb"/>τάσιν, ἧς ἐπὶ πλέον αὐξανομένης, ἀνάγκη τε
                        καὶ ῥαγῆναι τὸ <br class="lb"/>τεινόμενον. ἐμοὶ μὲν τοιοῦτον δοκεῖ τοῖς ἐναργῶς
                        φαινομένοις <br class="lb"/>ὁμολογεῖν. ὁρῶνται γὰρ οὐ νεῦρα μόνον, ἢ σχοινία
                        <br class="lb"/>ῥηγνύμενα τῷ βιαίῳ τῆς τάσεως, ἀλλὰ καὶ πίθοι πολλάκις <br class="lb"/>ὑπὸ
                        γλεύκους πνευματωθέντος. ἔναγχος γοῦν ἀγγεῖον κασσιτέρινον <br class="lb"/>εἰς τοσοῦτον
                        διεφυσήθη πρὸς τοῦ περιεχομένου κατ’ <br class="lb"/>αὐτὸ φαρμάκου τοῦ διὰ τῶν ἐχιδνῶν,
                        ὥστε καὶ τὸ περικείμενον <br class="lb"/>αὐτῷ δέρμα καὶ τὸ σχοινίον ᾧ κατεδέδετο
                        ῥαγῆναι καὶ 
<a class="pb" href="#pb550" id="pb550">[p. 550]</a>
 τὸ πῶμα κυρτωθῆναι. καὶ μὲν δὴ καὶ ὅτι μεγίσταις
                        ὀδύναις <br class="lb"/>ἐνίοτε καταλαμβάνονταί τινες, ὑπὸ φυσώδους πνεύματος
                        καταληφθέντος <br class="lb"/>ἔν τισι τοῦ ζώου μέρεσι, καὶ ὡς ἕν τῷ κώλῳ <br class="lb"/>μάλιστα
                        συμβαίνειν εἴωθε τοῦτο, γινώσκειν ἡγοῦμαι πάντας, <br class="lb"/>οἷς ἐπιμελές ἐστιν
                        ἀκολουθεῖν τε καὶ διασκέπτεσθαι τὰ καθ’ <br class="lb"/>ἑκάστην ἡμέραν ἐπὶ τῶν
                        καμνόντων ὁρώ<span class="milestone">348</span>μενα. βέλτιον <br class="lb"/>οὖν ὑπὸ
                        πάσης οὐσίας ὑγρᾶς καὶ πνευματώδους εἰς τονώδη <br class="lb"/>διάθεσιν ἄγεσθαι
                        νομίζειν τὰ μόρια, ἢ μόνῳ τῶν χυμῶν αἵματι <br class="lb"/>πληθύνοντι τοιοῦτον ἕπεσθαι
                        πάθημα. μεταβῶμεν οὖν <br class="lb"/>αὖθις πρὸς τοὺς ὡς πρὸς τὴν δύναμιν ἡγουμένους
                        ἀεὶ συνίστασθαι <br class="lb"/>τὸ πλῆθος, ἐρωτήσωμέν τε καὶ τούτους ἕν τι τῶν
                        <br class="lb"/>προχειροτάτων, ὑποθέμενοι τοιάνδε τινα ὑπόθεσιν, ὡς ἐπὶ
                        <br class="lb"/>παραδείγματι. (μόρια) βασταζέτωσαν ἄνθρωποι δύο κατὰ <br class="lb"/>τῶν ὤμων
                        ἀναθέμενοι ὁ μὲν ξύλον, ἢ λίθον, ἤ τι φορτίον <br class="lb"/>βαρύτατον, ὁ δὲ ἕτερος
                        ἀκάνθας ὀλιγίστας, ὀξυτάτας· εἶτ’ <br class="lb"/>ἐρωτήσωμεν ἐπὶ τῷ τοιούτῳ θεάματι
                        τοὺς πρὸς τὴν δύναμιν <br class="lb"/>ἀεὶ νοοῦντας τὸ πλῆθος, εἰ καὶ τὰς ὀλίγας ἀκάνθας
                        ὀνομάζουσι <br class="lb"/>φορτίον, ἢ τὸ μὲν ἀνιᾶσθαι πρὸς ἑκατέρου τῶν βασταζομένων
                            
<a class="pb" href="#pb551" id="pb551">[p. 551]</a>
 κοινόν τι σύμπτωμα τοῖς ἀνθρώποις ἐστὶν, ἡ δὲ <br class="lb"/>τῆς
                        ἀνίας ἰδέα πάμπολυ διαλλάττουσα· τῷ μὲν γὰρ βαρύνεσθαι <br class="lb"/>χωρὶς τοῦ
                        νύττεσθαι, τῷ δὲ νύττεσθαι χωρὶς τοῦ <br class="lb"/>
                        <span class="milestone">336</span>βαρύνεσθαι συμβέβηκεν. ὅλως δ’ ἄν τις τὸ
                        νύττεσθαι, <br class="lb"/>ἢ δάκνεσθαι, ἢ ὁπωσοῦν ἀνιῶν φορτίον καλῇ καὶ πλῆθος,
                        <br class="lb"/>ἀναγκασθήσεταί ποτε καὶ μίαν ἄκανθαν ἢ βελόνην λεπτοτάτην <br class="lb"/>καλεῖν
                        φορτίον, οὗ τί ἂν εἴη γελοιότερον; ἔστιν οὖν ἄτοπα <br class="lb"/>ταῦτα καὶ παρὰ τὰς
                        κοινὰς ἁπάντων ἀνθρώπων ἐννοίας. <br class="lb"/>ἡμῖν δὲ οὐκ ἀνατρέπειν, ἀλλὰ φυλάττειν
                        τὰς κοινὰς ἐννοίας <br class="lb"/>πρόκειται. πολὺ μὲν οὖν ἡγούμεθα τὸ βαρῦνον, ἀνιαρὸν
                        δὲ <br class="lb"/>τὸ δάκνον, ἢ νύττον, ἢ ὅπως ἄν τις ὀνομάζειν ἐθέλῃ. καὶ <br class="lb"/>μὴν ὅτι
                        δακνώδεις πολλοὶ τῶν χυμῶν εἰσιν, οἱ μὲν ἐν ἡμῖν <br class="lb"/>αὐτοῖς τὴν γένεσιν
                        ἔχοντες, οἱ δὲ ἔξωθεν ἡμῖν ἐπιφερόμενοι, <br class="lb"/>παντὶ τοῦτο πρόδηλον. εἰσὶ δ’
                        αὐτῶν τέτταρες ἐν τῷ μᾶλλόν <br class="lb"/>τε καὶ ἧττον διαφοραί· μετρίως μὲν γὰρ
                        δάκνοντες <br class="lb"/>κνησμώδεις εἰσὶν, ὥσπερ ἡ σκίλλα· σφοδρότερον δὲ, δακνώδεις,
                        <br class="lb"/>ὥσπερ τὸ κρόμμυον· εἰ γὰρ ἐπὶ πλέον ὁμιλήσειεν <br class="lb"/>ἡμῶν τὸ σῶμα
                        τοιαύτῃ φύσει σώματος, ἑλκωθήσεται· 
<a class="pb" href="#pb552" id="pb552">[p. 552]</a>
 τὰ δὲ ἔτι μᾶλλόν ἐστι
                        τούτου δριμέα, καὶ μάλιστα ὅταν ἡλκωμένοις <br class="lb"/>προσφέρηται, φρίκην
                        ἐργάζεται. φρίκης δὲ ἐκταθείσης <br class="lb"/>τε καὶ αὐξηθείσης τὸ σύμπτωμα ῥῖγος
                        ὀνομάζεται. <br class="lb"/>κατὰ δὲ τὴν αὐτὴν ἀναλογίαν ἐν ἡμῖν συνίστανται δακνώδεις
                        <br class="lb"/>χυμοὶ κατὰ τέτταρας ἰδέας· κνησμώδεις μὲν γὰρ ἐξ αὐτῶν εἰσιν <br class="lb"/>οἱ
                        μετρίως ἀμύττοντες, ἑλκώδη δὲ αἴσθησιν ἐμποιοῦσιν οἱ <br class="lb"/>τούτων
                        δακνωδέστεροι, φρίκην δὲ οἱ τούτων μᾶλλον δάκνοντες, <br class="lb"/>οἱ δ’ ἱκανῶς
                        δακνώδεις τὸ ῥῖγος. λέλεκται δὲ περὶ τούτων <br class="lb"/>ἐν πολλαῖς πραγματείαις,
                        ἀλλ’ ἱκανὰ τῷ βουληθέντι <br class="lb"/>σύνοψίν τινα λαβεῖν αὐτῶν τὰ ἐν τῷ δευτέρῳ τῶν
                        ἐν τοῖς <br class="lb"/>συμπτώμασιν αἰτιῶν εἰρημένα καὶ τῷ τετάρτῳ τῶν ὑγιεινῶν·
                        <br class="lb"/>εἰ δὲ καὶ τὸ περὶ τῆς τῶν φαρμάκων δυνάμεως ἀναλέξαιτό τις <br class="lb"/>γράμμα
                        καὶ τὴν προηγουμένην αὐτῶν πραγματείαν τὴν περὶ <br class="lb"/>κράσεων,
                        ἐπιστημονικώτερον ἂν οὕτως πεισθείη περὶ τῆς τῶν <br class="lb"/>δακνωδῶν φύσεως. ἀλλὰ
                        οἱ πολλοὶ τῶν ἰατρῶν ὅμοιόν τι <br class="lb"/>πεπόνθασι τῷ πρὸς Ἱπποκράτους εἰρημένῳ
                        περὶ τῶν ἐπὶ <br class="lb"/>κατάγμασιν ἢ τοιούτοις τισὶ παθήμασι τὰ προσταττόμενα μὴ
                        <br class="lb"/>ποιούντων· καὶ γὰρ κᾀκεῖνοι, καίτοι ὑγιεῖς ἐθέλοντες γενέσθαι, ﻿
<a class="pb" href="#pb553" id="pb553">[p. 553]</a>
 τὸν ἐν τῇ θεραπείᾳ κάματον οὐχ ὑπομένουσιν, ὥσπερ οὗτοι
                        <br class="lb"/>τὸν ἐν τῷ μανθάνειν. ἀλλ’ οὔτε ἐξαίφνης ὑγιεῖς οἷόν τε γενέσθαι
                        <br class="lb"/>μόνῳ τῷ βούλεσθαι τυχόντας τοῦ τέλους, οὔτε τούτους
                        <br class="lb"/>ἐπιστημονικοὺς, ἄνευ τοῦ διελθεῖν ἅπασαν τὴν ὁδὸν, ἣν <br class="lb"/>ἀρτίως
                        ἐδήλωσα. γνώσονται γὰρ, εἰ βουληθεῖεν, ὡς ἡ ἑλκώδης <br class="lb"/>ὅλου τοῦ σώματος
                        αἴσθησις, ἥ τε ἐπὶ πλέοσι γυμνασίοις <br class="lb"/>ἀήθως παραληφθεῖσι γιγνομένη καὶ ἡ
                        χωρὶς γυμνασίων ἄφνω <br class="lb"/>συστᾶσα, δακνώδους ἔγγονος ὑπάρχει χυμοῦ. καὶ διὰ
                        τοῦτο <br class="lb"/>τοὺς πλέον γυμνασαμένους ἐλαίῳ τε πλείονι καὶ τρίψει μαλακῇ
                        <br class="lb"/>καὶ λουτροῖς γλυκέων ὑδάτων θερμοῖς ἀκριβῶς εὐκράτοις <br class="lb"/>οἱ γυμνασταὶ
                        θεραπεύουσιν, ὡς διαφορηθῆναι τοὺς <br class="lb"/>δακνώδεις χυμοὺς, ὅσοι γυμνασαμένων
                        ἀμετρότερον ἐγεννήθησαν <br class="lb"/>ἐπὶ συντήξει πιμελῆς καὶ σαρκὸς μαλακῆς, ἢ δι’
                        αὐτοὺς <br class="lb"/>τοὺς ἐν τῷ σώματι χυμοὺς ἰσχυρῶς θερμανθέντας. εἴ τις οὖν
                        <br class="lb"/>ὑπομείνειε τὰς τούτων ἀποδείξεις ἐκμανθάνειν, ἐκεῖνος ἂν μόνος
                        <br class="lb"/>πεισθείη βεβαίως, τὴν μὲν ἑλκώδη διάθεσιν ἐπὶ δακνώδεσι <br class="lb"/>γίγνεσθαι
                        χυμοῖς, τὴν δὲ τοῦ βάρους ἐπὶ πολλοῖς πρὸς τὴν <br class="lb"/>δύναμιν, τὴν δὲ τῆς
                        τάσεως ἐπὶ πολλοῖς μὲν καὶ ταύτην, ἀλλ’ 
<a class="pb" href="#pb554" id="pb554">[p. 554]</a>
 ὡς πρὸς τὴν
                        περιέχουσαν ἑαυτοὺς χώραν, οὐ τὴν δύναμιν τῶν <br class="lb"/>(περιεχομένων) σωμάτων.
                        Ἐρασίστρατος δὲ ἐν τῷ προτέρῳ <br class="lb"/>τῶν ὑγιεινῶν, αὐτὴν μὲν τὴν γένεσιν τῆς
                        πληθώρας διερχόμενος, <br class="lb"/>ἐναργέστατα διδάσκει τὴν τρίτην τῶν εἰρημένων <br class="lb"/>
                        <span class="milestone">337</span>διάθεσιν, ἑξῆς δὲ ἐπὶ τὰ γνωρίσματα
                        τρεπόμενος, οὐ <br class="lb"/>μᾶλλόν τι ταύτης ἢ τὰ τῶν ἄλλων ἔγραψεν. ἡ μὲν γὰρ
                        <br class="lb"/>τάσις ταύτης μόνης, ὅπερ ἐκεῖνος ὠνόμασε παρεμπίμπλασθαι· <br class="lb"/>τὸ δὲ
                        ἑλκώδη γενέσθαι τὴν αἴσθησιν οὔτε τοῦ προειρημένου <br class="lb"/>πλήθους οὔτε τοῦ
                        πρὸς τὴν δύναμιν ἴδιον γνώρισμα· <br class="lb"/>πολὺ δὲ μᾶλλον οὐδὲ τὸ βαρυτέρους τε
                        καὶ δυσκινητοτέρους <br class="lb"/>ἀποτελεῖσθαι· καὶ γὰρ καὶ τοῦτο ἴδιόν ἐστι τοῦ πρὸς
                        τὴν <br class="lb"/>δύναμιν πλήθους. ὀλίγου τοίνυν ἐδέησεν αὐτῷ πᾶσαν ἡμῖν <br class="lb"/>γράψαι
                        τὴν τῶν ἐμπειρικῶν συνδρομήν· ἀμέλει καὶ μέρος τι <br class="lb"/>τῆς τριχρόνου
                        λεγομένης σημειώσεως, ἣν οἱ περὶ τὸν Ἡρόφιλον <br class="lb"/>εἰσήγαγον ὁμοίως τοῖς
                        ἐμπειρικοῖς, ἔγραψεν ἐν τῷ οὕτω φάναι· <br class="lb"/>τῆς γὰρ ἀναδιδομένης τροφῆς μήτε
                        καταπεττομένης μήτε ἐκπονουμένης <br class="lb"/>κατὰ τὸ εἰθισμένον ἑκάστῳ, μήτε ἄλλως
                        πως ἐκκρινομένης <br class="lb"/>οὐδὲν γὰρ διήνεγκεν ἢ ταῦτα εἰπεῖν, ἢ ὡς ἐκεῖνοι
                        λέγουσιν, 
<a class="pb" href="#pb555" id="pb555">[p. 555]</a>
 ἀργὸν βίον, ἐπίσχεσίν τε συνήθων ἐκκρίσεων. ἀργὸν
                        μὲν γὰρ <br class="lb"/>τὸν ἔμπροσθεν βίον ἐνεδείξατο, μήτε ἐκπονουμένης, φήσας,
                        <br class="lb"/>κατὰ τὸ εἰθισμένον ἑκάστῳ· τὴν δὲ τῶν ἐκκρίσεων ἐπίσχεσιν <br class="lb"/>ἐν τῷ
                        προσγράψαι, μήτε ἄλλως ἐκκρινομένης, (ἡ διὰ χρόνον <br class="lb"/>σημείωσις τοῦ
                        πλήθους) ἐκ μὲν τοῦ προγεγονότος χρόνου <br class="lb"/>λαμβάνων τὸν ἀργὸν βίον ἅμα τῇ
                        τῶν ἐκκρίσεων ἐπισχέσει· <br class="lb"/>ἐκ δὲ τοῦ νῦν ἐνεστῶτος τό τε παρεμπίμπλασθαι
                        καὶ τὴν <br class="lb"/>ἑλκώδη διάθεσιν, ὄκνον τε πρὸς τὰς κινήσεις, καὶ βάρος ὅλου
                        <br class="lb"/>τοῦ σώματος, ὅσα τε ἄλλα τοιαῦτα προστιθέασιν· ἐκ δὲ τοῦ
                        <br class="lb"/>μέλλοντος, ὅτι περ κενωθέντες οἱ οὕτως ἔχοντες καλῶς ὤνηνται, <br class="lb"/>ὅπερ
                        Ἐρασιστράτῳ παραλέλειπται. μαρτύριον μὲν γὰρ <br class="lb"/>τοῦτο τῆς ὀρθῆς διαγνώσεώς
                        τε ἅμα καὶ θεραπείας ἐστί· διαγνώσεως <br class="lb"/>δὲ, ἢ ὡς ἐκεῖνοι καλοῦσι,
                        σημειώσεως, οὐδὲν ἂν εἴη <br class="lb"/>μέρος, εἴ γε διὰ τῆς σημειώσεως σημειοῦσθαι
                        βουλόμεθα τὰς <br class="lb"/>διαθέσεις, ἵνα ἐξεύρωμεν τὴν προσήκουσαν θεραπείαν. ὥστε
                        <br class="lb"/>εἴ γε ἐξ ἄλλου τινὸς οἷόν τ’ ἦν ὁρμηθέντας θεραπεῦσαι <br class="lb"/>προσηκόντως,
                        ἡ σημείωσις ἂν ἦν περιττή. τοῦ δ’ ἐνεστῶτος <br class="lb"/>χρόνου μεμνημένος, ἔρευθός
                        τε καὶ διάτασιν ἀγγείων 
<a class="pb" href="#pb556" id="pb556">[p. 556]</a>
 παραλέλοιπεν, ἃ καὶ αὐτὰ προστιθέασιν
                        οἱ ἐμπειρικοὶ σχεδὸν <br class="lb"/>ἅπαντες, οὐκ ὀλίγοι δὲ τῶν δογματικῶν, ὥσπερ καὶ
                        ἄλλα <br class="lb"/>τινὰ, καθάπερ εἴρηται. καίτοι γε ὧν ὡς ἐν αἵματι μόνῳ τὴν <br class="lb"/>τῆς
                        πληθώρας ὑποτίθεται γένεσιν, οὐ κακῶ, ἐπ’ ἐκείνων <br class="lb"/>πρόσκειται τῇ
                        διαγνώσει τὸ ἔρευθος ἥ τε διάτασις τῶν ἀγγείων· <br class="lb"/>ἔτι γε μὴν μᾶλλον, ὡς
                        τὸ παρεμπίμπλασθαι φάναι <br class="lb"/>βραχίονάς τε καὶ χεῖρας καὶ κνήμας, οὐ μᾶλλον
                        τοῦ κατὰ τὰς <br class="lb"/>σάρκας τε καὶ ὅλους τοὺς μύας πλήθους, ἢ τοῦ τῶν φλεβῶν
                        <br class="lb"/>θήσεται, ἰδίαις ὑποθέσεσιν ἑπόμενος. ἀλλά τοι καὶ οὕτως <br class="lb"/>ἀναγκαῖον
                        ἦν διττὴν ποιήσασθαι διάγνωσιν, ἑτέραν μὲν τοῦ <br class="lb"/>τῶν αἰσθητῶν τούτων
                        φλεβῶν, ἃς ἅπαντες ἄνθρωποι βλέπομεν· <br class="lb"/>ἑ<span class="milestone">349</span>τέραν δὲ, ἣν ἐκεῖνος ἐθεάσατο μόνος. οἶμαι <br class="lb"/>τοίνυν ἤδη
                        πρόδηλον γεγονέναι τοῖς γε προσέχουσι τὸν νοῦν, <br class="lb"/>ὡς οὐ μικρὸν εἴη πρᾶγμα
                        διαγνῶναι πλῆθος. ὅπου δ’ ἂν <br class="lb"/>οὐδ’ ἄχρι λόγου διαγνῶναι ῥᾴδιον, ἀλλ’
                        ἄπορον παντοίως <br class="lb"/>ἐστὶ, σχολῇ γ’ ἂν ἐπὶ τῶν ἔργων ἀπὸ ταὐτομάτου
                        κατορθωθείη <br class="lb"/>μήτε προδιασκεψαμένοις τι περὶ αὐτοῦ μήτ’ <br class="lb"/>ἐξευροῦσιν.
                    </p>
                </section>
                <a class="pb" href="#pb557" id="pb557">[p. 557]</a>
                <section id="body-1-9" class="div textpart chapter level3">
                  <p class="p autofirst">Ἀπὸ γοῦν τῶν ἐμπειρικῶν αὖθις ἀρξώμεθα <br class="lb"/>τοῦ περὶ πλήθους λόγου, ἐπειδὴ
                        δοκοῦσιν ἀσφαλῶς πάνυ τὰς <br class="lb"/>εἰρημένας ἀπορίας ἀποδιδράσκειν,
                        ὁμολογήσαντες αὐτοὶ μὲν <br class="lb"/>μηδ’ ὅλως <span class="milestone">338</span>ἐπίστασθαι περὶ τῆς τοῦ πλήθους οὐσίας, <br class="lb"/>ἐπὶ δὲ τοιᾷδέ τινι συνδρομῇ
                        τετηρῆσθαι φάσκοντες ὠφελοῦσαν <br class="lb"/>ἀφαίρεσιν αἵματος, ἣν συνδρομὴν
                        ὀνομάζουσι πληθωρικήν. <br class="lb"/>ἅπαντα γὰρ ἀθροίσαντες εἰς ταὐτὸν, ὅσα τῶν
                        δογματικῶν <br class="lb"/>ἑκάστῳ λέλεκται, νομίζουσι μὲν ἐκφεύγειν ἐκ τούτων τὰς
                        ἐκείνων <br class="lb"/>ἀπορίας, ἐλέγχονται δὲ αὐτῶν πολὺ μειζόνως, εἴ τις
                        <br class="lb"/>προσέχοι τὸν νοῦν οἷς λέγουσιν, ἃ πάλιν ἐξ ἀρχῆς ἅπαντα <br class="lb"/>κάλλιον
                        ἐπελθεῖν. ἔστω τοίνυν ἐν μὲν τῷ προγεγονότι χρόνῳ <br class="lb"/>συνήθης μὲν ἐπὶ τῶν
                        ἐξ ἀρχῆς ἐδεσμάτων ἡ δίαιτα, καί τισιν <br class="lb"/>αὐτῶν ἐν πλησμονῇ μᾶλλον ἢ
                        πρόσθεν, ἐπίσχεσις δὲ τῆς <br class="lb"/>ἐκκρίσεως, ὅ τε σύμπας βίος ἀργός· ἐν δὲ τῷ
                        παρόντι τάσις <br class="lb"/>ὅλου τοῦ σώματος, ἤ τινων μορίων, ὄκνος τε πρὸς τὰς
                        <br class="lb"/>κινήσεις, ἀτονία τε περὶ τὰς ἐνεργείας, καὶ βάρους αἴσθησις,
                        <br class="lb"/>ἑλκώδους τε διαθέσεως, ἅμα τῷ τῶν φλεβῶν ὄγκῳ· προσκείσθω <br class="lb"/>δὲ, εἰ
                        βούλει, καὶ τὸ ἔρευθος, ἐπειδὴ καὶ τοῦτο ﻿
<a class="pb" href="#pb558" id="pb558">[p. 558]</a>
 λέγουσιν ἔνιοι, καὶ
                        μὴν καὶ ὁ τοῦ σύμπαντος σώματος ὄγκος, <br class="lb"/>ἀνώμαλός τέ τις καὶ κοπώδης
                        διάθεσις· εἰσὶ γὰρ οἳ καὶ <br class="lb"/>ταῦτα προστιθέασιν. ἐρωτήσομεν οὖν αὐτοὺς,
                        ἅπερ ἐγὼ μειράκιον <br class="lb"/>ὢν ἠρώτησα τὸν ἐμπειρικὸν διδάσκαλον, ὅτε με πρῶτον
                        <br class="lb"/>ταῦτα ἐδίδασκεν, ἆρά γε πάνθ’ ἅμα τὰ εἰρημένα συνελθεῖν <br class="lb"/>δεῖ πρὸς
                        τὴν, ὡς αὐτοὶ λέγουσιν, ἀνάμνησιν τῆς κενώσεως, <br class="lb"/>ἢ κᾂν ἓν ἐξ αὐτῶν
                        θεάσωνται, φλεβοτομήσουσιν <br class="lb"/>αὐτίκα; πρὸς μὲν οὖν τὴν πρώτην ἐρώτησιν
                        ἑτοίμως ἀπεκρίνατό <br class="lb"/>μοι, πάντα φάσκων συνελθεῖν χρῆναι· τοιοῦτον γὰρ
                        <br class="lb"/>πρᾶγμα τὴν συνδρομὴν ὑπάρχειν, ἄθροισμα τῶν συμπληρούντων <br class="lb"/>αὐτὴν
                        ἁπάντων. ἐπειδὴ δὲ πρῶτον μὲν ἀνέμνησα δυοῖν <br class="lb"/>ἀνθρώπων, οὓς ἔναγχος
                        αὐτὸς ἐκεῖνος ἐκέλευσε φλεβοτομηθῆναι, <br class="lb"/>τὸν μὲν ὀφθαλμιῶντα σφοδρῶς, τὸν
                        δὲ ἐκπεσόντα <br class="lb"/>τοῦ ὀχήματος, εἶτ’ ἐμπλακέντα γε τοῖς ἱμᾶσι καὶ συρέντα
                        <br class="lb"/>ἐπὶ πλέον, ὡς θλασθῆναί τινα μέρη· μετὰ δὲ ταῦτα <br class="lb"/>διασιωπήσαντος
                        αὐτοῦ, καὶ ἄλλου τινὸς ἀνεμνήσθην, ὃν <br class="lb"/>καὶ αὐτὸν πυρέττοντα μὲν μετρίως,
                        οὐ φέροντα δὲ τὸ <br class="lb"/>ἄλγημα τῆς κεφαλῆς, ἐφλεβοτόμησεν· ἄλλον δὲ
                        πλευριτικὸν, 
<a class="pb" href="#pb559" id="pb559">[p. 559]</a>
 οὐδὲ τοῦτον ἔχοντα τὴν εἰρημένην ἅπασαν
                        συνδρομήν· ἐν <br class="lb"/>ἀπορίᾳ κατέστη μεγίστῃ. καὶ τοίνυν καὶ διῄειν ἐπὶ πλέον
                        <br class="lb"/>αὐτῷ καὶ ἄλλους μέν τινας ὁμοίους, ἀλλὰ καὶ περὶ τῶν εἰρημένων
                        <br class="lb"/>ἀνεμίμνησκον, ὅτι τοσούτῳ δέοντας αὐτοὺς ἅπασαν <br class="lb"/>ἔχειν τὴν
                        συνδρομὴν ἐφλεβοτόμησεν, ὥστ’ ἐγὼ μὲν ἔφην <br class="lb"/>οὐδὲ δύο τινὰ τούτων
                        ἀναμιμνήσκεσθαι τοῖς ἀνθρώποις ὑπάρχοντα. <br class="lb"/>τὸν μὲν γὰρ τοῦ ὀχήματος
                        ἐκπεσόντα, γυμναζόμενον <br class="lb"/>ὁσημέραι, καὶ πάσαις ταῖς συνήθεσιν αὐτάρκως
                        ἐκκρίσεσιν <br class="lb"/>ἐκκενούμενον, ἐσθίοντά τε σύμμετρα, καὶ σχεδὸν ὅλης ἡμέρας
                        <br class="lb"/>ἡμῖν συνδιατρίβοντα, καὶ μήτε ἐκείνῳ μήτε ἄλλῳ τινὶ δοκοῦντα
                        <br class="lb"/>δεῖσθαι κενώσεως, ἐπειδὴ κατενεχθεὶς ἐθλάσθη τινὰ <br class="lb"/>μόρια,
                        φλεβοτομίας ἠξίωσε, οὔτε ἔρευθός τι προσκτησάμενον, <br class="lb"/>οὔτ’ ἀγγείων ὄγκον,
                        οὔτ’ ἄλλο οὐδὲν ἐκ τῶν τῆς συνδρομῆς, <br class="lb"/>ἀλλὰ μόνον ἀλγοῦντα τὰ τεθλασμένα
                        μόρια. κατὰ ταὐτὰ δὲ <br class="lb"/>καὶ τὸν ὀφθαλμιῶντα καὶ τὸν τὴν κεφαλὴν
                        ὀδυνώμενον, <br class="lb"/>οὐδὲν ὅλως ἔχοντας τῶν εἰρημένων ἐν τῇ πληθωρικῇ συνδρομῇ,
                        <br class="lb"/>καὶ ἄλλους δὲ πολλοὺς ὑφ’ ἡμῶν οἶδα φλεβοτομηθέντας, <br class="lb"/>ἤτοι μηδ’
                        ὅλως ἔχοντας μηδὲν ἐκ τῆς πληθωρικῆς συνδρομῆς, 
<a class="pb" href="#pb560" id="pb560">[p. 560]</a>
 ἢ οὐ πάντα γε
                        ἅμα τὰ πρὸς ἡμῶν λεγόμενα. νυνὶ γὰρ, ἔφην, <br class="lb"/>ἀναμιμνήσκων ἐμαυτὸν, οὓς
                        εἶδον ὑφ’ ὑμῶν φλεβοτομηθέντας, <br class="lb"/>οὐδενὸς ἐξ αὐτῶν εὐπορῶ τοῦ τὴν ἐν
                        τοιούτοις συμπτώμασιν <br class="lb"/>ἅπασαν ἔχοντος συνδρομήν· ἀλλ’ ὁ μέν τις, <br class="lb"/>
                        <span class="milestone">339</span>ὅτι κοπώδης ἦν, ἐφλεβοτομήθη, μηδὲν ἄλλο
                        ἔχων· <br class="lb"/>ὁ δὲ, ὅτι πυρέττων σφοδρῶς, ἢ ἀλγῶν ὀφθαλμοὺς, ἢ κεφαλὴν, <br class="lb"/>ἢ
                        αἱμοῤῥοΐδας ἐπεσχημένος, ἢ καταμήνια γυνὴ, οὐ <br class="lb"/>πάντα δὲ, ὅσαπερ ἡ
                        πληθωρικὴ συνδρομὴ βούλεται συνελθεῖν. <br class="lb"/>εἰ μὲν οὖν ἁπάσας τὰς διαθέσεις,
                        ἐφ’ αἷς τετήρηται φλεβοτομία <br class="lb"/>συμφέρουσα, πληθωρικὰς ὀνομάζεις, ὥρα
                        λέγειν ἡμᾶς <br class="lb"/>ὀφθαλμίαν, πλευρῖτιν, ἄλγημα σφοδρὸν, ἐξ ὀχήματος
                        κατάπτωσιν, <br class="lb"/>ἕτερά τε μυρία, πληθωρικὰς συνδρομάς· εἰ δὲ <br class="lb"/>τούτων
                        οὐδὲν ἐν τῇ πληθωρικῇ συνδρομῇ περιέχεται, τὸ δὲ <br class="lb"/>τῶν συμπτωμάτων
                        ἄθροισμα τῶν ἔμπροσθεν εἰρημένων ὀνομάζεται <br class="lb"/>πληθωρικὴ συνδρομὴ, οὐδένα
                        χρὴ φλεβοτομεῖν πρὶν <br class="lb"/>ἅπαντα ἔχειν αὐτά. πῶς μὲν οὖν ἐκεῖνος ἀπήντησέ
                        μοι πρὸς <br class="lb"/>ταῦτα, καὶ οὐδὲν πρέπον ἀπεκρίνατο, μακρᾶς ἔργον σχολῆς, 
<a class="pb" href="#pb561" id="pb561">[p. 561]</a>
 οὐ τῶν νῦν ἡμῖν προκειμένων ἔργον οἰκεῖον· ἐγὼ δὲ ἐπειδήπερ
                        <br class="lb"/>οὐ σχολὴν ἀδολεσχεῖν ἄγω νῦν, ἔγνων μὴ νῦν, ἐν δὲ τῷ <br class="lb"/>περὶ
                        φλεβοτομίας λόγῳ τοὺς σκοποὺς ἅπαντας ἐπιδεῖξαι προῄρημαι <br class="lb"/>τοῦ
                        βοηθήματος, οὓς οὐδ’ αὐτούς τις ἀκριβῶς τε καὶ <br class="lb"/>διωρισμένως ἔγραψε. </p>
                </section>
                <section id="body-1-10" class="div textpart chapter level3">
                  <p class="p autofirst">Ἐάσας οὖν ἐν τῷ παρόντι τὸ πρὸς τοὺς <br class="lb"/>ἐμπειρικοὺς, αὖθις ἐπάνειμι πρὸς
                        τοὺς λογικοὺς, ἕκαστον <br class="lb"/>τῶν συμπτωμάτων ὧν ἔγραψαν ἐπισκοπούμενος. ἔνια
                        μὲν <br class="lb"/>γὰρ αὐτῶν τοῦ πρὸς τὴν δύναμίν εἰσι πλήθους, ἔνια δὲ τοῦ <br class="lb"/>κατὰ
                        τὸ ἔγχυμα, τινὰ δὲ οὐχ ἁπλῶς ἐστι σημεῖα πλήθους, <br class="lb"/>ἀλλὰ τοιοῦδε πλήθους,
                        τινὰ δὲ ὅλως οὐδενὸς πλήθους, ἀλλ’ <br class="lb"/>ἤτοι κακοχυμίας τε καὶ διαφθορᾶς, ἢ
                        ἀῤῥώστου δυνάμεως, <br class="lb"/>ἢ ὄγκου τῶν στερεῶν σωμάτων. ὅτι δὲ οὕτω τοῦτ’ ἔχει,
                        μάθοις <br class="lb"/>ἂν, εἰ προσέχοις τοῖς λεχθησομένοις τὸν νοῦν. ἡ μὲν δὴ
                        <br class="lb"/>τονώδης διάθεσις, ὅταν ἄνευ γυμνασίων συμπίπτῃ, ἐνδείκνυται <br class="lb"/>μὲν
                        πάντως πολλὴν οὐσίαν ἐν αἰσθητικῷ σώματι περιέχεσθαι, <br class="lb"/>οὐ μὴν ἥτις γέ
                        ἐστιν ἡ οὐσία, ἢ τὸ εἶδος αὐτῆς, ἔτ’ <br class="lb"/>ἐνδείκνυται, κατά γε τοῦτο μόνον
                        αὐτὸ τὸ τείνεσθαι, κοινὸν 
<a class="pb" href="#pb562" id="pb562">[p. 562]</a>
 κοινὸν ὑπάρχον ἁπάσης οὐσίας, καὶ
                        λεπτῆς, καὶ παχείας, <br class="lb"/>καὶ μέσης τῇ συστάσει, καὶ πνευματώδους, ἔτι τε
                        θερμῆς <br class="lb"/>τε καὶ ψυχρᾶς, ἢ μέσης, ἀλλ’ ἑτέρων τινῶν δεῖται διαγνωρισμάτων
                        <br class="lb"/>εἰς τὸν τούτου διορισμόν. ἡ δὲ ἐν ταῖς ἐνεργείαις <br class="lb"/>ἀτονία τὴν
                        δύναμιν ἀῤῥωστοτέραν δείκνυσι, τῷ <br class="lb"/>ἐπισχεῖν τὸ κινοῦν, ὡς ἐπὶ χειρῶν
                        κινήσεως ἀσθενοῦς· <br class="lb"/>πολλαῖς γὰρ ἀκολουθεῖ καταστάσεσιν· εἴτε γὰρ
                        αὐξηθείη <br class="lb"/>τινὶ τό τε σαρκῶδες καὶ τὸ πιμελῶδες γένος, ἐν τοῖς
                        <br class="lb"/>αὐτοῖς ὅροις διαμενούσης τῆς δυνάμεως, ἀνάγκη τὰς κινήσεις
                        <br class="lb"/>ἀτονωτέρας γίγνεσθαι, μένοντος μὲν ἴσου τοῦ <br class="lb"/>κινοῦντος, αὐξηθέντος
                        δὲ τοῦ κινουμένου· εἴτε τῶν χυμῶν <br class="lb"/>τις εἷς, ἢ καὶ πάντες ἅμα
                        πλεονάσειαν, μὴ συναυξηθείσης <br class="lb"/>αὐτοῖς τῆς δυνάμεως, ἀνάγκη καὶ νῦν
                        ἀτονωτέρας <br class="lb"/>γενέσθαι τὰς ἐνεργείας· εἴτ’ ἄμφω μὲν συναυξηθείη, <br class="lb"/>τά
                        τε παρεγχύματα καλούμενα καὶ τὰ ὑγρὰ, μὴ <br class="lb"/>συναυξηθείη δὲ ἡ δύναμις, εἴτε
                        τούτων ὡσαύτως ἐχόντων, <br class="lb"/>ἡ δύναμις ἀσθενεστέρα γένοιτο. δύναιτο δ’ ἄν
                        ποτε καὶ <br class="lb"/>ἄμφω συνελθεῖν, ὥστε τὴν δύναμιν ἀῤῥωστοτέραν γενέσθαι, ﻿
<a class="pb" href="#pb563" id="pb563">[p. 563]</a>

                        <span class="milestone">340</span>καὶ τοὺς χυμοὺς ἅμα τοῖς παρεγχύμασιν ἢ
                        πλέονας ἢ <br class="lb"/>ἐλάττους εἶναι, θάτερον αὐτῶν ὁποτερονοῦν, ἀτονώτεραι αἱ
                        <br class="lb"/>ἐνέργειαι καὶ διὰ ταῦτα <span class="milestone">350</span>γίγνονται,
                        καθ’ ἕν τε συμβαῖνον <br class="lb"/>ἕκαστον αὐτῶν, καὶ κατὰ δύο, καὶ πλείω, καὶ πάνθ’
                        ἅμα. <br class="lb"/>τὸ γὰρ ἐπὶ τῇ τῶν στερεῶν σωμάτων εὐτροφίᾳ νομίζειν <br class="lb"/>ποτὲ
                        δύνασθαι κίνησιν ἀτονωτέραν ἀπεργασθῆναι μὴ γινωσκόντων <br class="lb"/>ἐστὶν ἀνθρώπων,
                        ὡς δι’ ὅλων τῶν στερεῶν σωμάτων <br class="lb"/>αἱ δυνάμεις διήκουσιν, ἀλλ’ ὥσπερ
                        αὐλοὺς ἢ σωλῆνας <br class="lb"/>πνεύματι τὰς ἀρτηρίας καὶ τὰ νεῦρα παρασκευαζόντων.
                        εἴσῃ <br class="lb"/>δὲ τὸ τῆσδε τῆς δόξης μοχθηρὸν ἐξ ἄλλων τε πολλῶν, ἀτὰρ <br class="lb"/>οὐχ
                        ἥκιστα καὶ δυοῖν ἡμετέρων πραγματειῶν, τῆς τῶν Ἱπποκράτους <br class="lb"/>καὶ Πλάτωνος
                        δογμάτων καὶ τῆς τῶν φυσικῶν δυνάμεων. <br class="lb"/>εὐεξίας μὲν οὖν ἴδιον ἡ τῶν
                        στερεῶν σωμάτων εὐτροφία, <br class="lb"/>εὐσαρκίας δὲ καὶ πολυσαρκίας ἡ τῶν σαρκῶν
                        αὔξησις. <br class="lb"/>ὡς τὰ πολλὰ μὲν οὖν ἀνάλογον ἡ πιμελὴ μᾶλλον αὔξεται,
                        <br class="lb"/>ποτὲ δὲ ἐν πιμελῇ μᾶλλον ἡ σὰρξ ἢ μόνη πιμελή. εἴρηται δὲ <br class="lb"/>περὶ
                        τούτων ἐν τοῖς περὶ κράσεων ὑπομνήμασι. καθάπερ <br class="lb"/>δὲ ἐν σαρκὶ τὸ μέν
                        ἐστιν εὐσαρκία, τὸ δὲ πολυσαρκία, 
<a class="pb" href="#pb564" id="pb564">[p. 564]</a>
 κατὰ τὸν αὐτὸν τρόπον ἐν
                        αἵματι τὸ μὲν οἷον εὐαιμία τίς <br class="lb"/>ἐστι, τὸ δὲ πολυαιμία. τὸ μὲν δὴ τῆς
                        εὐαιμίας οὐκ ἄδηλον <br class="lb"/>ὅτι καὶ ποιότητι καὶ ποσότητι κατὰ φύσιν ἐστὶν
                        ἀκριβῶς· <br class="lb"/>τὸ δὲ τῆς πολυαιμίας ἄμεμπτον μὲν τῷ ποιῷ, τῷ ποσῷ <br class="lb"/>δὲ οὐκ
                        ἄμεμπτον, ἀλλὰ πάντως μὲν πλέον, ἤτοι γε τοῦ κατὰ <br class="lb"/>φύσιν ἐκ γενετῆς
                        ὑπάρχοντος, ἢ τοῦ πρὸς τὴν δύναμιν. ἐγχωρεῖ <br class="lb"/>γάρ ποτε ἀλλήλοις
                        συναύξεσθαι παρὰ τὴν ἐκ γενετῆς φύσιν <br class="lb"/>ἀμφότερα, καὶ τὴν τῆς δυνάμεως
                        ῥώμην καὶ τὸ πλῆθος τοῦ <br class="lb"/>αἵματος, ὥσπερ ἐν ταῖς ἀθλητικαῖς εὐεξίαις· καὶ
                        γὰρ τὰ <br class="lb"/>ὑγρὰ καὶ σαρκώδη καὶ ἡ δύναμις ἀνάλογον ἀλλήλοις ἐπ’ <br class="lb"/>αὐτῶν
                        συναύξονται. καὶ τοίνυν ἤδη πρόδηλον, ὡς οὐδ’ οἱ <br class="lb"/>τὸν ὄγκον εἰπόντες τοῦ
                        σώματος ἓν τῶν πληθωρικῶν σημείων <br class="lb"/>ἀληθεύουσιν· ὄγκος μὲν γὰρ φλεβῶν
                        πληθωρικὸν ἂν εἴη σημεῖον, <br class="lb"/>ὄγκος δὲ σαρκῶν καὶ πιμελῆς ἐκείνων ἂν εἴη
                        πλῆθος <br class="lb"/>αὐτῶν, οὐ μὴν ὅ γε νῦν ἡμεῖς ζητοῦμεν, ὃ δὴ καὶ πληθώρα
                        <br class="lb"/>καλεῖται. περὶ γὰρ τούτου τοῦ πλήθους, ὃ δηλονότι κένωσιν
                        <br class="lb"/>ἐνδείκνυται, προθέμενοι λέγειν ἐς τοσοῦτον, ὅ ποτε 
<a class="pb" href="#pb565" id="pb565">[p. 565]</a>

                        ὁμωνυμίαις ἐνδείκνυται, ἐσφάλησαν ἔνιοί τινες ἐξ αὐτῶν, <br class="lb"/>ὥστε εἰς τὸ τῶν
                        σαρκῶν τε καὶ τῆς πιμελῆς ἀπενεχθῆναι πλῆθος. <br class="lb"/>οὕτω μὲν δὴ μοχθηρὸν
                        πλήθους γνώρισμα, σώματος <br class="lb"/>ὄγκος· αὐτῶν μὲν γὰρ ἂν ἐκείνων εἴη τῶν
                        φλεβῶν ὧν ὁρῶμεν <br class="lb"/>ἐνδεικτικὸς τῆς πληρώσεως, οὐ μὴν ἐξ ἀνάγκης γε τῶν
                        <br class="lb"/>ἐν τῷ βάθει· ἀλλ’ ἐνδέχεταί ποτε καὶ τῶν ἔξω φλεβῶν διατεταμένων
                        <br class="lb"/>οὐχ ὡσαύτως διατετάσθαι καὶ τὰς ἔνδον, οἷον αὐτίκα <br class="lb"/>κρύους μὲν
                        κατασχόντος, εἰς τὸ βάθος ἀπελαύνεται τὸ <br class="lb"/>αἷμα, καὶ λειφαιμοῦσι μὲν οὕτω
                        δὴ αἱ ἐκτὸς, ὡς μηδὲ φαίνεσθαι· <br class="lb"/>πάλιν δὲ ἀλέας γενομένης, ἢ λουσαμένων,
                        ἐπὶ τὸ <br class="lb"/>δέρμα καὶ τὰ ἐκτὸς τοῦ σώματος φέρεται τὸ αἷμα, καταλιπὸν
                        <br class="lb"/>τὸ βάθος· εἰ δὲ καὶ περικαὴς εἴη πυρετὸς, ἀναγκαῖον καὶ τότε
                        <br class="lb"/>καίεσθαι τῷ σώματι, καθάπερ ζέοντι, πνευματοῦσθαί τε καὶ <br class="lb"/>χεῖσθαι.
                        ὥστε ὁ τῶν φλεβῶν ὄγκος οὐκ ἔστιν ἀχώριστον <br class="lb"/>γνώρισμα πλήθους χυμῶν,
                        ἀλλὰ πρῶτον μὲν χρὴ τοιαύτην <br class="lb"/>ὑπάρχειν τῷ σώματι κατάστασιν, ὡς μήτε τὰ
                        ἔνδον τῶν <br class="lb"/>ἔξω μήτε ἐκείνων ταῦτα πλεονεκτεῖν θερμότητι· δεύτερον
                        <br class="lb"/>δὲ, μηδ’ ἄμετρον εἶναι καθ’ ὅλον τὸ ζῶον θερμότητα. 
<a class="pb" href="#pb566" id="pb566">[p. 566]</a>
 ἐπὶ
                        τούτοις προδιορισθεῖσιν εἴη ἄν ποτε σημεῖον ὁ τῶν φλεβῶν <br class="lb"/>ὄγκος
                        αἱματικοῦ πλήθους <span class="milestone">341</span>νῦν λεγομένου, τοῦ
                        <br class="lb"/>κατ’ ἐπικράτησιν· ἀδύνατον γὰρ οὕτως ἀκριβὲς αἷμά ποτε <br class="lb"/>περιέχεσθαι
                        κατὰ τὰς φλέβας, ὡς μηδὲν αὐτῷ μήτε χολῆς ἐμφέρεσθαι, <br class="lb"/>μήτε φλέγματος,
                        μήτε ὀῤῥώδους ἰχῶρος, ὅθεν ἐγὼ <br class="lb"/>κᾀν τοῖς ἔμπροσθεν ἠξίουν ὡσαύτως
                        ἀκούειν, εἴτε τοὺς χυμοὺς <br class="lb"/>πλεονάζειν, εἴθ’ αἷμα φήσαιμι. τοῦ γὰρ
                        ἀμίκτου καὶ <br class="lb"/>καθαροῦ τῶν ἄλλων ὑγρῶν αἵματος οὐδέποτε ἐν ταῖς ψλεψὶ
                        <br class="lb"/>περιεχομένου, δέδεικται γὰρ τοῦθ’ ἡμῖν ἑτέρωθι, ὡς τοῦ μέντοι
                        <br class="lb"/>μικτοῦ, μὴ μέντοι γε ὡς ἔτυχεν, ἀλλ’ ὡς ἐν συμμετρίᾳ <br class="lb"/>τινι τοῖς
                        κατὰ φύσιν ἔχουσι ζώοις, ἐπιμεμιγμένων αὐτῷ τῶν <br class="lb"/>ἄλλων, οὐδὲν διοίσει
                        χυμοὺς ἢ αἷμα προσαγορεύειν. συναυξανομένων <br class="lb"/>γὰρ ἁπάντων ἐν τῇ κατὰ
                        φύσιν συμμετρίᾳ τῷ <br class="lb"/>κατ’ ἐπικράτειαν αἵματι, ταὐτὸν σημαίνει τὸ τῶν
                        χυμῶν <br class="lb"/>ὄνομα, καὶ οὐδὲν διαφέρει τοὺς χυμοὺς ηὐξῆσθαι λέγειν, ἢ <br class="lb"/>τὸ
                        αἷμα, τοῦ λόγου τοῦ φάσκοντος τοὺς χυμοὺς αὐτὸ τοῦτ’ <br class="lb"/>ἐπιδεικνυμένου, τὸ
                        περὶ τὴν ἀρχαίαν ἀναλογίαν πάντως πλεονάσαι, <br class="lb"/>τουτὶ μὲν οὖν ἡμῖν οὕτω
                        διοριζέσθω, πάλιν δ’ ἐπὶ 
<a class="pb" href="#pb567" id="pb567">[p. 567]</a>
 τὸ προκείμενον ἴωμεν. ὁ γὰρ τῶν
                        φλεβῶν ὄγκος ἂν μήτε <br class="lb"/>δι’ ἐπικράτησιν τῆς ἔξωθεν καταστάσεως, μήτε
                        διάχυσίν τε <br class="lb"/>καὶ ζέσιν ᾖ γενόμενος, αἱματικὸν εἶναι τὸ πλῆθος
                        ἐνδείκνυται. <br class="lb"/>χρὴ δὲ μηδὲ κατάῤῥοπον ἐσχηματίσθαι τὸ τοιοῦτον μόριον,
                        <br class="lb"/>ἢ κεκινῆσθαι προσφάτως ὑπὲρ τὰ ἄλλα· διὸ καί τινι λόγῳ <br class="lb"/>περιλαβὼν
                        ἄν τις ἅπαντας τοὺς κατὰ μέρος διορισμοὺς, τότ’ <br class="lb"/>ἐνδείκνυσθαι φήσει τὸν
                        ὄγκον τῶν φλεβῶν αἵματος πλῆθος, <br class="lb"/>ὅταν ἅπαντα τὰ μόρια τὴν αὐτὴν
                        κατάστασιν ἔχῃ μετὰ συμμέτρου <br class="lb"/>θερμασίας, ὡς εἴγε ὡσαύτως μὲν ἅπαντα
                        διακέοιτο, <br class="lb"/>θερμότης δὲ ἄμετρος ὑπάρχοι, χύσις ἐν τῷδε γίγνεται τῶν
                        χυμῶν <br class="lb"/>εἰς ὄγκον αἴρουσα τὰς φλέβας, οὐ μὴν αἱματικόν γε τὸ <br class="lb"/>πλῆθος,
                        ἀλλὰ πνευματικὸν ἐνδείκνυται· πνευματοῦνται γὰρ <br class="lb"/>οἱ χυμοὶ θερμαινόμενοι,
                        διὸ καὶ ὅσοι τὸν ὄγκον τῶν φλεβῶν <br class="lb"/>ἀπεφήναντο πλῆθος σημαίνειν, ἐὰν δὴ
                        προσυπακούσῃ τις ἐν <br class="lb"/>τῷ λόγῳ τὸ κατ’ ἐκείνας τὰς φλέβας, ἐν αἷσπερ ἂν ᾖ
                        τοῦτο <br class="lb"/>γινόμενον, ὀρθῶς εἰρηκέναι δόξουσι· πλείων γὰρ ἡ οὐσία <br class="lb"/>τῆς
                        πρόσθεν ἐξ ἀνάγκης ἐστὶν ἡ τὸν ὄγκον ἐργασαμένη ταῖς <br class="lb"/>φλεψὶν, οὐ μὴν ἤδη
                        γέ πω δῆλον, ὁποῖόν τι τὸ πλῆθός ﻿
<a class="pb" href="#pb568" id="pb568">[p. 568]</a>
 ἐστιν· ἁπάσης γὰρ οὐσίας
                        πολλῆς ὁ παρὰ φύσιν ὄγκος κοινὸς, <br class="lb"/>εἴτ’ οὖν αἷμα καθαρὸν, εἴτε χολῶδες,
                        εἴτε ὀῤῥῶδες, <br class="lb"/>εἴτε φλεγματικὸν, εἴτε πνευματικὸν ὑπάρχοι. ὥσπερ δὲ
                        τοῦτο <br class="lb"/>κοινὸν ἁπάσης πλήθους διαφορᾶς, οὕτω καὶ τὸ τείνεσθαι <br class="lb"/>τὰς
                        φλέβας· ἕπεται γὰρ καὶ τοῦτο τῷ ποσῷ τοῦ πλήθους, <br class="lb"/>οὐ τῇ κατ’ εἶδος
                        διαφορᾷ. ὥστε ὁ ὄγκος καὶ ἡ τονώδης αἴσθησις <br class="lb"/>οὐ μᾶλλόν τι χυμῶν ἢ
                        πνεύματος ἐνδείξεται πλῆθος. <br class="lb"/>εἰ μὲν οὖν τις ὧδέ πως ἀποφαίνοιτο, κατὰ
                        τὰς τονώδεις αἰσθήσεις <br class="lb"/>ἐξ ἀνάγκης πλῆθός ἐστιν, ἀληθὲς ἐρεῖ· καὶ μέντοι
                        <br class="lb"/>κᾂν οὕτως φήσειε, τὸ ἐν αἰσθητικοῖς μέρεσι πλῆθος ἐπιφέρει <br class="lb"/>τινὰ
                        διάθεσιν, ἀληθὲς ἐρεῖ καὶ αὐτός· εἰ δέ τις ἐάσας τὸ γενικὸν <br class="lb"/>ὄνομα τὸ
                        πλῆθος ἢ τοὺς χυμοὺς, αἷμα παραλάβοι κατὰ <br class="lb"/>τὸν λόγον, οὐκ ἐξ ἀνάγκης
                        ἀληθεύσει δι’ ἃς εἴπομεν αἰτίας. <br class="lb"/>ὅτι δ’ οὐδὲ πλήθους ἁπλῶς, ἀλλὰ τοῦ τε
                        μᾶλλόν τε καὶ ἧττον <br class="lb"/>ἐν αὐτῷ, διαφορὰ κατὰ τε τοὺς ὄγκους ἐστὶ τῶν
                        φλεβῶν <br class="lb"/>καὶ τὴν τονώδη διάθεσιν, ἐνθένδε δῆλον. οὐδὲν μόριον ὀδυνᾶται
                        <br class="lb"/>πληρούμενον, ἄνευ τοῦ προγενέσθαι τάσιν αὐτῷ βιαίαν· 
<a class="pb" href="#pb569" id="pb569">[p. 569]</a>
 εἰ
                        δ’ εἰς ὄγκον μὲν αἴροιτο, μηδέπω δέ γε βιαίως, οὐδέπω <br class="lb"/>τείνεται· διὸ τῶν
                        ὄγκων ὁ μὲν σὺν τῇ τάσει πλέον ἐνδείξεται <br class="lb"/>
                        <span class="milestone">342</span>πλῆθος· ὁ δ’ ἄνευ ταύτης, ἧττον. πῶς οὖν
                        ἐνίοτε <br class="lb"/>τὴν ἀρχὴν μὲν οὐδεὶς ὄγκος φαίνεται κατὰ τὰς φλέβας, ἡ τονώδης
                        <br class="lb"/>δέ ἐστιν ἰσχυρὰ αἴσθησις; χρὴ γὰρ δήπου τοῖς μεγίστοις <br class="lb"/>ὄγκοις
                        ἐζεῦχθαι τὴν τοῦ τείνεσθαι διάθεσιν. ἢ διότι ἔστιν <br class="lb"/>ὅτε ὁ ὄγκος ἐν ταῖς
                        διὰ βάθους φλεψὶ μόναις διατείνει, ἢ εἴπερ <br class="lb"/>ἐν τῷ πρὸς τὶ τὸ πλῆθος,
                        ὑπὲρ οὗ νῦν δια<span class="milestone">351</span>λεγόμεθα, τό <br class="lb"/>τε πρὸς
                        τὴν εὐρύτητα τῶν ἀγγείων, ὃ δὴ πλῆθος λέγομεν, <br class="lb"/>οὐδέπω τεινομένων αὐτῶν,
                        τό τε πρὸς τὴν τοῦ χιτῶνος τάσιν, <br class="lb"/>δηλονότι τοῦ μὲν ὄγκου τῶν φλεβῶν ἡ
                        γένεσις ἐπιδίδοται, <br class="lb"/>εἰς πλῆθος αὐξομένου τοῦ αἵματος ὑπὲρ τὴν φυσικὴν
                        <br class="lb"/>ἑκάστου συμμετρίαν, ὥστε πρὸς ἐκείνην λέγεσθαι τὸ πολύ· <br class="lb"/>τὸ δὲ
                        τείνεσθαι τὸν χιτῶνα τῆς ὡς πρὸς αὐτὸν συμμετρίας ἐνδείκνυται <br class="lb"/>(διὰ)
                        ὑπερβολήν. οὐ γὰρ ἔστι κατὰ φύσιν οὐδὲ <br class="lb"/>τοῦτον τείνεσθαι. ἑκάτερον οὖν
                        ἐστι πολὺ, τό τε ὡς πρὸς <br class="lb"/>τὴν κατὰ φύσιν συμμετρίαν αἷμα καὶ πρὸς τὴν
                        τοῦ χιτῶνος <br class="lb"/>τάσιν. ἐμνημόνευσε δὲ Ἐρασίστρατος ἀμφοτέρων, 
<a class="pb" href="#pb570" id="pb570">[p. 570]</a>

                        οὐ διηρθρωμένως μὲν, οὐδ’ οὕτω σαφῶς, ὡς ἐγὼ νῦν, ὅμως <br class="lb"/>ὥστε ἐμφῆναι,
                        διττὴν εἶναι φύσιν τοῦ πράγματος. ἐν μὲν <br class="lb"/>γὰρ τῷ φάναι· κατ’ ἀρχὰς μὲν
                        οὖν καὶ μετρίως πληρουμένων <br class="lb"/>τῶν ἀγγείων, εὐτονώτεροί τε καὶ ἰσχυρότεροι
                        ἑαυτῶν φαίνονται <br class="lb"/>παρὰ τὸ εἰθισμένον· ἐνεδείξατο τὴν ὑπὲρ τὸ κατὰ φύσιν
                        <br class="lb"/>ἑκάστῳ τοῦ αἵματος ἀμετρίαν· ἐν οἷς δὲ ἑξῆς ἐπιφέρων φησίν·
                        <br class="lb"/>ἐπιπλέον δὲ πληρώσεως ἐρχομένων, παρεμπίμπλανται <br class="lb"/>βραχίονές τε καὶ
                        χεῖρες καὶ κνῆμαι· τὴν ὡς πρὸς τοὺς <br class="lb"/>περιέχοντας τὸ αἷμα χιτῶνας· ὥστε
                        ὅρους εἶναι δύο τῆς τοῦ <br class="lb"/>αἵματος ὑπὲρ τὸ κατὰ φύσιν αὐξήσεως, ἕνα μὲν ἐν
                        τῷ πληροῦσθαι <br class="lb"/>τῶν φλεβῶν τοὺς χιτῶνας εἰς ὄγκον αἰρομένους ὑπὲρ <br class="lb"/>τὸ
                        κατὰ φύσιν ἑκάστω, τὸν δὲ ἕτερον, ἐν ᾧ πρὸς τούτῳ <br class="lb"/>τείνεσθαι συμβαίνει,
                        μηδ’ ἑτέρου τούτων ὁρωμένου ἐν τῷ <br class="lb"/>πρὸς τὴν δύναμιν πλήθει. περὶ μὲν δὴ
                        τούτων ἱκανὰ καὶ <br class="lb"/>ταῦτα. </p>
                </section>
                <section id="body-1-11" class="div textpart chapter level3">
                  <p class="p autofirst">Τὸ δὲ ἔρευθος, οὗ καὶ αὐτοῦ μνημονεύουσιν, <br class="lb"/>οὐ πλήθους μὲν ἁπλῶς, ἀλλ’
                        αἱματικοῦ πλήθους γνώρισμα. <br class="lb"/>δεήσεται δὲ καὶ αὐτὸ τῶν διορισμῶν, ὧνπερ ὁ
                        ὄγκος· 
<a class="pb" href="#pb571" id="pb571">[p. 571]</a>
 εἰ γὰρ διά τι τῶν ἔξωθεν, οἷον ἥλιον, ἢ λουτρὸν, ἢ
                        γυμνάσιον, <br class="lb"/>ἢ πορείαν, ἢ ἁπλῶς εἰπεῖν θερμασίαν, οὕτω δὲ καὶ <br class="lb"/>θυμὸν,
                        αἰδώ τε καὶ ὅσα τοιαῦτα, καὶ ὀξεῖς δὲ πυρετοὶ τούτου <br class="lb"/>τοῦ γένους εἰσίν.
                        ὅταν οὖν ὁμαλὴ μὲν ὅλου τοῦ σώματος <br class="lb"/>ἡ διάθεσις εἴη, μηδὲν δὲ ὧν εἴρηκα
                        παρῇ, τότ’ ἂν εἴη τὸ <br class="lb"/>ἔρευθος αἱματικοῦ πλήθους γνώρισμα τοῦ καθ’ ὅλον
                        τὸ <br class="lb"/>ζῶον· εἰ δὲ μὴ, ἀλλά γε κατ’ ἐκεῖνο τὸ μέρος, ἐν ᾧ φαίνεται·
                        <br class="lb"/>καὶ γὰρ καὶ ταῖς φλεγμοναῖς, εἴτ’ ἐν τοῖς μυσὶν εἴτ’ ἐν τοῖς
                        <br class="lb"/>δέρμασι συνίστανται, τὸ τοιοῦτον ἕπεται χρῶμα, πληθωρικοῖς
                        <br class="lb"/>ὑπάρχουσι νοσήμασιν. ἀλλὰ περὶ φλεγμονῶν αὐτάρκως <br class="lb"/>ἐν ἑτέρῳ
                        λέλεκται γράμματι, καθ’ ὃ περὶ τῶν παρὰ <br class="lb"/>φύσιν ὄγκων ἐπεσκεπτόμεθα,
                        δεικνύντες ἅπαντας αὐτοὺς ὑπὸ <br class="lb"/>πλήθους ὑγρῶν ἄλλοτε εἰς ἄλλο μέρος
                        κατασκηπτόντων <br class="lb"/>συνίστασθαι· νυνὶ δὲ οὐ περὶ τούτων, ἀλλ’ ὡς εἴρηται
                        πρόσθεν, <br class="lb"/>ὑπὲρ ἐκείνου τοῦ πλήθους ὁ λόγος ἐστὶν, ὃ καλεῖται
                        <br class="lb"/>πληθώρα, πλεονεξίας χυμῶν ἐν ὅλῳ τῷ σώματι <span class="milestone">343</span>συνισταμένης. <br class="lb"/>οὐχ οὕτω δέ φαμεν ἐν ὅλῳ τῷ σώματι
                        συνίστασθαι 
<a class="pb" href="#pb572" id="pb572">[p. 572]</a>
 πλῆθος, ὡς ἀμφότερα τὰ γένη τῶν σωμάτων βεβλάφθαι,
                        τό <br class="lb"/>τε τῶν ἀγγείων καὶ τῶν σαρκῶν· ἐγχωρεῖ γὰρ ἐνίοτε καὶ <br class="lb"/>μόνον
                        θάτερον, ὡς εἰ καὶ ὁπότερον ἂν καταληφθείη μέρος, <br class="lb"/>οὐ καθ’ ἕν τι μόριον
                        ἢ δύο τούτου συμβεβηκότος, ἀλλ’ ἤτοι <br class="lb"/>καθ’ ὅλον τὸ ζῶον, ἢ κατὰ τὰ
                        πλεῖστά τε καὶ κυριώτατα <br class="lb"/>μόρια. καὶ τοίνυν καὶ τὸν ὄγκον ὁποῖός τίς
                        ἐστιν ἐξευρεῖν, <br class="lb"/>ἱκανῶς γεγυμνασμένου περὶ τὰς διαγνώσεις ἀνδρὸς δεῖται.
                        <br class="lb"/>κατὰ γοῦν τὸ σαρκῶδες γένος ἕτερος μὲν ὄγκος ὁ τῶν σαρκῶν <br class="lb"/>αὐτῶν
                        ἐστιν, ἕτερος δὲ ὁ τῶν ὑγρῶν, ὥσπερ ἐρίου τινὸς <br class="lb"/>ἢ σπογγιᾶς τῆς σαρκὸς
                        ἐμπεπλησμένης ὑγρότητος περιττῆς· <br class="lb"/>ἀλλὰ τὸ μὲν τοιοῦτον πλῆθος ἐν ταῖς
                        σαρξὶν ἀνάλογόν ἐστι <br class="lb"/>τῷ κατὰ τὸ ἔγχυμα καλουμένῳ ἐπὶ τῶν ἀγγείων, τὸ δὲ
                        ἕτερον <br class="lb"/>πλῆθος τῷ πρὸς τὴν δύναμιν, ἢ μετὰ βάρους· μεμνημένων <br class="lb"/>ἡμῶν,
                        ὅτι μηδὲν διήνεγκεν, ἢ περὶ συνθέτου σαρκὸς, ἢ περὶ <br class="lb"/>μυῶν διαλέγεσθαι,
                        καὶ ὡς εἴ ποτε περὶ πλήθους ὁ λόγος γίγνοιτο <br class="lb"/>τοῦ κατὰ τὰς σάρκας, τοὺς
                        μῦς ἀκουστέον ἐστὶν, οὐ <br class="lb"/>τὴν ἁπλῆν ἐκείνην σάρκα, τὴν ὑπό τινων
                        ὀνομαζομένην παρέγχυμα. <br class="lb"/>κατὰ μέντοι τὰς ἀρτηρίας καὶ τὰς φλέβας οὐχ
                            ﻿
<a class="pb" href="#pb573" id="pb573">[p. 573]</a>
 ὁμοίως αἰσθητόν ἐστι τὸ πρὸς τὴν δύναμιν πλῆθος αὐτοῖς
                        <br class="lb"/>τοῖς κάμνουσιν, ἀλλ’ ὅσοι περ ἂν ὦσιν αἰσθητικώτατοι φύσει, <br class="lb"/>μόνοις
                        τοῖς τοιούτοις ἀμυδρόν τι καὶ βύθιον βάρος ἐμφαίνεται <br class="lb"/>κατὰ τὸ σῶμα· διὸ
                        χρὴ ζητεῖν ἕτερά τινα σαφέστερα τοῦ <br class="lb"/>τοιούτου πλήθους γνωρίσματα.
                        ῥᾳθύμως δὲ τῶν πλείστων <br class="lb"/>ἰατρῶν ἐσχηκότων ἀμφ’ αὐτὸ, καὶ τῶν μὲν οὐδ’
                        ὅλως ἐπισκεψαμένων, <br class="lb"/>ἐνίων δὲ ἐλλιπῶς, οὐδὲν εὕρηται βεβαιότερον
                        <br class="lb"/>γνώρισμα τῆς τῶν ἀρτηριῶν κινήσεως, ἣν ἐν ταῖς περὶ τῶν <br class="lb"/>σφυγμῶν
                        πραγματείαις αὐτάρκως ἐξηγησάμεθα. τὰ πολλὰ <br class="lb"/>μὲν γὰρ ὁμοῦ ταῖς ἀρτηρίαις
                        αἱ φλέβες ἐν πληθώρᾳ καθίστανται, <br class="lb"/>διὰ τὴν σύῤῥοιαν τῶν ἀγγείων, ἣν
                        πολλάκις ἐν ἑτέροις <br class="lb"/>ἀπεδείξαμεν· ἔστιν ὅτε δὲ χυμῶν γλίσχρων, ἢ παχέων
                        ἠσθροισμένων <br class="lb"/>ἐν ταῖς φλεψὶν, οὐκ εὐπετὴς ἡ μετάληψις αὐτῶν εἰς <br class="lb"/>τὰς
                        ἀρτηρίας γίγνεται, σπάνιον δέ ἐστι τὸ τοιοῦτον· εἰ μὴ <br class="lb"/>γὰρ ἐσχάτως εἶεν
                        παχεῖς, ἢ γλίσχροι χυμοὶ, μεταῤῥυήσονται <br class="lb"/>πάντως. ἐν μὲν δὴ ταῖς
                        τοιαύταις διαθέσεσιν οὐδὲν ἐναργὲς <br class="lb"/>γνώρισμα τοῦ κατὰ τὰς φλέβας
                        ἠθροισμένου πλήθους ἐκ (δὲ) <br class="lb"/>τῆς τῶν ἀρτηριῶν κινήσεως ἔνεστι λαβεῖν, εἰ
                        καὶ ὅτι μάλιστα <br class="lb"/>τῷ Νικάρχῳ καὶ Πραξαγόρᾳ δοκεῖ, καίτοι μὴ μεταδιδοῦσι
                            
<a class="pb" href="#pb574" id="pb574">[p. 574]</a>
 ταῖς ἀρτηρίαις αἵματος· κατὰ μέντοι τὰς ἄλλας διαθέσεις
                        τῆς <br class="lb"/>πληθώρας πιστεύειν χρὴ τοῖς ἐκ τῶν σφυγμῶν σημείοις, ἃ <br class="lb"/>διὰ τῆς
                        οἰκείας εἴρηται πραγματείας, τὰς δὲ ἰδέας τοῦ πλήθους, <br class="lb"/>ὅταν γε ὁμαλῶς
                        ἐκτεταμένον εἰς ὅλον τὸ σῶμα ᾖ, κατὰ <br class="lb"/>τάδε διαιρεῖσθαι. ἐξέρυθρον μὲν
                        γὰρ τὸ τοῦ αἵματος πλῆθός <br class="lb"/>ἐστιν, ὕπωχρον δὲ τὸ τῆς ξανθῆς χολῆς, ἐπὶ δὲ
                        τὸ λευκότερον <br class="lb"/>ἐκτρέπεται τοῦ κατὰ φύσιν, ὅταν τὸ φλέγμα κρατῇ,
                        <br class="lb"/>καθάπερ ἐπὶ τὸ μελάντερον, ἢν ἡ μέλαινα χολή. καθ’ ἕκαστον <br class="lb"/>δὲ τῶν
                        εἰρημένων συνηυξῆσθαι χρὴ καὶ τὸ αἷμα· μόνη <br class="lb"/>γὰρ εἴ ποτε πλεονάσειεν ἡ
                        ὠχρὰ καὶ ξανθὴ προσαγορευομένη <br class="lb"/>χολὴ, καθάπερ ἐν ἰκτερικοῖς, οὐκ ἔτι
                        πλῆθος, οὐδὲ πληθωρικὴ <br class="lb"/>διάθεσις, ἀλλὰ κακοχυμία τὸ τοιοῦτόν ἐστι
                        πάθημα. <br class="lb"/>κατὰ ταὐτὰ δὲ καὶ ἐπὶ τῆς μελαίνης χολῆς καὶ τοῦ φλέγματος.
                        <br class="lb"/>ὅταν δὲ, ὡς εἴρηται πρόσθεν, ἢ βάρος, ἢ ὄγκος ὑπὲρ τὸ <br class="lb"/>κατὰ φύσιν
                        ᾖ, πληθωρικὴ μὲν ἡ τοιαύτη διάθεσις εἴρηται, <br class="lb"/>ἐκ δὲ τῆς χρόας γινώσκειν
                        χρὴ τὴν ἰδέαν τοῦ κρατοῦντος <br class="lb"/>χυμοῦ. μόνη δὲ χολὴ τῶν ἀχωρίστων τοῦ
                        πλήθους 
<a class="pb" href="#pb575" id="pb575">[p. 575]</a>
 συμπτωμάτων <span class="milestone">344</span>οὐδέτερον ἐργάσασθαι δύναται, οὔτ’ <br class="lb"/>οὖν τὸν ὄγκον οὔτε τὸ βάρος·
                        ἕτερον γάρ τι πρὸς ταύτης <br class="lb"/>ἔσται πάθημα πρὶν ἐς τοσοῦτον αὐξηθῆναι.
                        μόνον <br class="lb"/>δ’, εἴπερ ἄρα, τὸ φλέγμα, καὶ τοῦτο οὐχ ἅπαν ἁπλῶς, <br class="lb"/>ἀλλὰ τὸ
                        κατὰ τοὺς λευκοφλεγματίας ὀνομαζομένους ὑδέρους <br class="lb"/>ἐν ὅλῳ τῷ σώματι
                        δυνήσεται πλεονάσαι. δῆλον δὲ ὡς καὶ <br class="lb"/>τὸν ὠμὸν ὀνομαζόμενον χυμὸν ἕν τι
                        τῶν φλέγματος εἰδῶν <br class="lb"/>ἔν γε τῷ νῦν λόγῳ τίθεσθαι χρὴ, ὡς εἴγε ἕτερον
                        ἐκείνου <br class="lb"/>θήσομεν πρὸς αἷς εἴπομεν ἄρτι πλήθους διαφοραῖς, ἀναγκαῖόν
                        <br class="lb"/>ἐστι προσθεῖναι καὶ τὴν ἐκ τοῦ τοιούτου χυμοῦ· <br class="lb"/>παχύτερος δὲ τοῦ
                        ἄλλου φλέγματος ὁ χυμὸς οὗτος, ἧττόν <br class="lb"/>τε πνευματικὸς, οἷος ἐν τοῖς
                        οὔροις ὑφίσταται μά<span class="milestone">352</span>λιστα <br class="lb"/>τοῖς ἐξ
                        ἀδδηφαγίας πολλὴν ὑπόστασιν ἔτνει τε κυάμων <br class="lb"/>ὁμοίαν ἔχουσι· καὶ μὴν καὶ
                        διεχώρησε κάτω πολλάκις ὁ <br class="lb"/>τοιοῦτος ἀθρόως χυμὸς ἐκείνοις τῶν σωμάτων,
                        ὅσα γυμνασίων <br class="lb"/>μὲν ἀπείχετο, παμπόλλοις δὲ ἐδέσμασιν ἐχρᾶτο, καὶ
                        <br class="lb"/>λουτροῖς ἐπὶ τροφαῖς· ἀλλὰ καὶ τούτῳ τῷ χυμῷ, καθάπερ <br class="lb"/>καὶ τῷ
                        φλέγματι, λευκή τις ἄχροια καθ’ ὅλον τὸ σῶμα <br class="lb"/>συνυπάρχει. τὰ δ’ ἄλλα τοῦ
                        φλέγματος εἴδη τὸ μέν 
<a class="pb" href="#pb576" id="pb576">[p. 576]</a>
 ἐστι γλυκὺ, τὸ δὲ ὀξὺ, τὸ δὲ ἁλυκόν· καὶ
                        ὑπνώδεις μὲν <br class="lb"/>γίνονται ἐπὶ τοῦ γλυκέος, πεινώδεις δὲ ἐπὶ τοῦ ὀξέος
                        πλεονάζοντος, <br class="lb"/>ὥσπερ δὴ διψώδεις, ὅταν ἐπικρατῇ τὸ ἁλυκόν·
                        <br class="lb"/>ἀνόρεκτοι δὲ ἐπὶ τῷ προειρημένῳ τῷ ὠμῷ. τὰ δὲ τῶν <br class="lb"/>ὕπνων ἐπὶ μὲν
                        τοῖς ἄλλοις φλέγμασι τοῖς προειρημένοις <br class="lb"/>βραχὺ πλείω τοῦ κατὰ φύσιν· ὁ
                        δ’ ὠμὸς χυμὸς, ὥσπερ τὸ <br class="lb"/>γλυκὺ φλέγμα, σαφῶς ὑπνώδεις ἀποτελεῖ·
                        δέδεικται γὰρ ἑτέρωθι, <br class="lb"/>τῆς αἰσθητικῆς ἀρχῆς ὑγραινομένης τε καὶ
                        ψυχομένης, <br class="lb"/>τὴν κωματώδη ἕπεσθαι διάθεσιν, ὥσπέρ γε καὶ τὴν ἀγρυπνίαν,
                        <br class="lb"/>ξηραινομένης καὶ θερμαινομένης. ταῦτ’ ἄρα καὶ οἱ <br class="lb"/>χολῶντες ἄγρυπνοι
                        πάντες ἐφ’ ἑκατέρᾳ τῇ χολῇ· σύνεστι δὲ <br class="lb"/>ἐξαίρετον ἐπὶ τῆς μελαίνης τὸ
                        σκυθρωπόν τε καὶ δύσθυμον <br class="lb"/>ἄνευ λόγου. εἰ δὲ μὴ καθ’ ὅλον σῶμα
                        πλεονάζοιεν οἱ προειρημένοι <br class="lb"/>χυμοὶ, καθ’ ἕν τι δὲ μόριον ἀθροισθεῖεν,
                        ὄγκους <br class="lb"/>ἐργάζονται παρὰ φύσιν αὐτοῖς τοῖς σώμασιν, ὑπὲρ ὧν ἑτέρωθι
                        <br class="lb"/>δείκνυται. καὶ αὐτὰ δὲ τὰ νῦν αὐτῶν εἰρημένα συμπτώματα, <br class="lb"/>πλὴν τῆς
                        ἀχροίας, ἐγκέφαλόν τε καὶ στόμαχον 
<a class="pb" href="#pb577" id="pb577">[p. 577]</a>
 κατειληφότων ἐστίν·
                        ἀγρυπνίαι μὲν γὰρ καὶ ὕπνοι διὰ τὸν <br class="lb"/>ἐγκέφαλον, ὀρέξεις δὲ καὶ ἀνορεξίαι
                        διὰ τὸν στόμαχον ἄλλοτε <br class="lb"/>ἀλλοίως διατιθέμενον γίγνονται. δῆλον δ’ ὅτι τὸ
                        στόμα τῆς <br class="lb"/>γαστρὸς εἴρηται νῦν στόμαχος, ἐν ᾧ τὸ μὲν φλέγμα τὸ
                        ἀθροισθὲν, <br class="lb"/>ὡς ὀλίγον ἔμπροσθεν εἴρηται, τὰς ὀρέξεις ἐποίησε· <br class="lb"/>τῶν
                        δὲ χολωδῶν, ἐπὶ μὲν τῆς ξανθῆς διψώδεις τε καὶ ἀσώδεις <br class="lb"/>ἔσονται, καὶ τὸ
                        στόμα πικρὸν αὐτοῖς ἐστιν· ἐπὶ δὲ τῇ <br class="lb"/>μελαίνῃ, δύσθυμοι, καὶ σκυθρωποὶ,
                        καὶ φοβεροὶ, καὶ ἄδιψοι, <br class="lb"/>καὶ σιέλου μεστοὶ, ἀπόσιτοι δὲ οὐ πάντες, ἀλλά
                        τινες αὐτῶν. <br class="lb"/>ἱκανῶς δὲ πεινώδεις εἰσὶν οἷς ἂν ἡ μέλαινα τὴν ὀξεῖαν
                        <br class="lb"/>ποιότητα κρατοῦσαν ἔχῃ· γίγνεται δὲ τοῦτο, κακοηθεστέρας <br class="lb"/>αὐτῆς
                        ἀποτελουμένης. ἔστ’ ἂν δὲ μόνον οἷον ἰλὺς αἵματος <br class="lb"/>ᾖ, μήπω δ’ ἀκριβῶς
                        ὀξεῖα, κάλλιον ἴσως (μελαγχολικὸς χυμὸς <br class="lb"/>ἕως οὗ λέγεται) μηδὲ καλεῖν
                        μηδέπω τὸν τοιοῦτον χυμὸν <br class="lb"/>μέλαιναν χολὴν, ἀλλ’, ὥσπερ εἴωθα,
                        μελαγχολικὸν, ὅτι τοῦ <br class="lb"/>γενέσθαι μέλαιναν χολὴν πλησίον ἥκει. ἀλλ’ οὐ νῦν
                        καιρὸς <br class="lb"/>ὑπὲρ τῆς ἐν ταῖς κακοχυμίαις διεξέρχεσθαι διαφορᾶς, <br class="lb"/>ὅτι
                        μηδὲ πλῆθος εἶπον ὀνομάζεσθαι αὐτάς· ἡμῖν δὲ οὐχ <br class="lb"/>ἁπλῶς τὸ πλεονάζον
                        ὁπωσοῦν ἐξευρεῖν, ἀλλὰ περὶ πλήθους ﻿
<a class="pb" href="#pb578" id="pb578">[p. 578]</a>
 σκέψασθαι προὔκειτο·
                        πλεονεξία δέ ἐστι τοῦτο τῶν καθ’ <br class="lb"/>ὅλον τὸ σῶμα τοῦ ζώου χυμῶν. οὔτ’ οὖν
                        τῶν κατὰ <br class="lb"/>
                        <span class="milestone">345</span>μέρος ὄγκων οὔτε κακοχυμίας ἀκούειν χρὴ
                        ποθεῖν ἐν <br class="lb"/>τῷ λόγῳ τῷδε τὰς ἰδέας, ἀλλ’ ὅταν ἤτοι κατὰ τὴν ἀρχαίαν
                        <br class="lb"/>ἀναλογίαν αὐξηθῶσιν ἅπαντες, ἤ τινα βραχεῖαν ὑπεροχὴν ἐξ <br class="lb"/>αὐτῶν εἷς
                        λάβῃ. τὸ μὲν οὖν αἷμα παμπόλλην ὑπεροχὴν δύναται <br class="lb"/>λαβεῖν ἐν ταῖς
                        πληθωρικαῖς διαθέσεσι, τῶν δὲ ἄλλων <br class="lb"/>χυμῶν οὐδείς· κακοχυμία γὰρ ἤδη τό
                        γε τοιοῦτον, οὐκ ἔτι <br class="lb"/>πλῆθος, οὐδὲ πληθώρα καλεῖται. διὸ καὶ σφυγμοὶ
                        κατὰ <br class="lb"/>μὲν τὰς κακοχυμίας οἰκεῖοι τῇ φύσει τῶν χυμῶν ἀκριβῶς εἰσιν·
                        <br class="lb"/>ἐπὶ δὲ τοῖς εἰρημένοις πλήθεσιν οὐχ ὁμοίως ἐναργεῖς <br class="lb"/>ἀποσώζουσι τὰς
                        διαφορὰς, ὅτι σὺν αἵματι δαψιλεῖ πάντως <br class="lb"/>ἐστὶν ὁ πλεονάζων χυμός· ὅταν
                        δὲ κρατήσῃ σφοδρῶς, ἐπὶ μὲν <br class="lb"/>τῇ ξανθῇ χολῇ τοιούτους ἀνάγκη γενέσθαι
                        σφυγμοὺς, οἵους <br class="lb"/>εἴπομεν ἕπεσθαι, ξηραινομένης τε καὶ θερμαινομένη τῆς
                        καρδίας· <br class="lb"/>ἐπὶ δὲ τῇ μελαίνῃ τοιούτους αὖ πάλιν, οἵους ἔφαμεν, <br class="lb"/>εἰ
                        ψύχοιτό τε καὶ ξηραίνοιτο, γίγνεσθαι· κατὰ δὲ τὸν αὐτὸν 
<a class="pb" href="#pb579" id="pb579">[p. 579]</a>
 λόγον,
                        εἰ νικήσειέν ποτε τὸ φλέγμα τοὺς ἄλλους, ψυχρᾶς καὶ <br class="lb"/>ὑγρᾶς διαθέσεως
                        ἐκγόνους ἀποτελέσει σφυγμούς. αἵματι δὲ <br class="lb"/>τῷ μὲν ἀκριβῶς κατὰ φύσιν
                        οὐδεμία τῆς ἀρχαίας καταστάσεως <br class="lb"/>ἀλλοίωσις ἕπεται· τῷ δὲ ὑγροτέρῳ
                        πλεονάζοντι καὶ οἱ <br class="lb"/>σφυγμοὶ συναλλοιοῦνται, καθάπερ εἰ θερμότερόν τε καὶ
                        ψυχρότερον <br class="lb"/>ἑαυτοῦ γένοιτο. διῄρηται δὲ ἐν τῇ περὶ τῶν σφυγμῶν
                        <br class="lb"/>πραγματείᾳ τὰ τοιαῦτα σύμπαντα· νῦν δὲ ἀρκέσει τό γε <br class="lb"/>τοσοῦτον
                        εἰπεῖν, ὡς ἐξ ἀργίας μὲν καὶ διαίτης ὑγρᾶς ὑγρότερον <br class="lb"/>ἑαυτοῦ γένοιτ’ ἂν
                        τὸ αἷμα, πλεονεξίᾳ τῶν ὑδατωδῶν <br class="lb"/>περιττωμάτων· ἐπὶ θυμῷ δὲ καὶ
                        γυμνασίοις, ἐγκαύσεσί τε <br class="lb"/>καὶ τρίψεσι, καὶ φαρμάκῳ θερμαίνοντι, καὶ
                        τροφῇ τοιαύτῃ, <br class="lb"/>καὶ οἴνοις ἀκρατεστέροις καὶ παλαιοτέροις θερμότερον,
                        <br class="lb"/>ὥσπέρ γε καὶ διά τινα ψύξιν ὑπόγυιον ψυχρότερον. εἰ δὲ <br class="lb"/>ἐπὶ πλέον
                        ἐδέσμασι χρήσαιτό τις ξηροτέροις τὴν κρᾶσιν, οὐ <br class="lb"/>μὴν ἄλλην τινὰ ἔχουσι
                        δυσκρασίαν, ξηρότερον ἐκεῖνο γένοιτ’ <br class="lb"/>ἂν τὸ αἷμα. καὶ δὴ καὶ κατὰ
                        συζυγίαν ὑγρότερόν τε καὶ <br class="lb"/>ψυχρότερον, ἢ ψυχρότερόν τε καὶ ξηρότερον,
                        θερμότερόν τε <br class="lb"/>καὶ ὑγρότερον, ἢ θερμότερόν τε καὶ ξηρότερον ἐπὶ τοῖς
                        εἰρημένοις 
<a class="pb" href="#pb580" id="pb580">[p. 580]</a>
 αἰτίοις ἀποτελεσθήσεται, χωρὶς τοῦ τῶν ἄλλων τινὰ
                        <br class="lb"/>πλεονεκτῆσαι χυμῶν. εἰ δὲ καὶ διὰ τὴν ἐκείνων μίξιν εἰς <br class="lb"/>δυσκρασίαν
                        ἀφίκοιτο, μετὰ κακοχυμίας ἂν ἡ τοιαύτη δυσκρασία <br class="lb"/>συσταίη, λεγομένου μὲν
                        ἔτι καὶ νῦν ἤτοι θερμοτέρου γεγονέναι <br class="lb"/>τοῦ αἵματος, ἢ ψυχροτέρου τε καὶ
                        ὑγροτέρου, καὶ <br class="lb"/>κατὰ τὰς ἑτέρας δυσκρασίας ἓξ, ὀκτὼ γὰρ ἦσαν αἱ
                        σύμπασαι, <br class="lb"/>καθ’ ἕτερον δέ τοι τρόπον, οὐχ ὡς ὁπότε μόνον αὐτὸ καθ’
                        <br class="lb"/>ἑαυτὸ τοιοῦτον ὑπῆρχεν. οἱ σφυγμοὶ δὲ κατὰ τὰς δυσκρασίας <br class="lb"/>τὰς ὀκτὼ
                        τὴν ἰδέαν ἐκείνην ἕξουσιν, οἵαν ἐν τῇ τῶν <br class="lb"/>σφυγμῶν πραγματείᾳ διήλθομεν·
                        εἴτε δ’, ὡς εἵρηται, μόνου <br class="lb"/>τοῦ αἵματός ἐστιν, εἴτε διά τινα ἐπιμιξίαν
                        χυμοῦ, διορίζεσθαι <br class="lb"/>χρὴ τῇ τε συνούσῃ χρόᾳ παντὸς τοῦ σώματος καὶ τοῖς
                        ἄλλοις <br class="lb"/>συμπτώμασιν, ὅσα περὶ ὕπνου καὶ ἐγρηγόρσεως, ἢ ὀρέξεως <br class="lb"/>καὶ
                        ἀνορεξίας, ἢ εἴτι τοιοῦτον, μικρὸν ἔμπροσθεν εἴρηται, <br class="lb"/>καὶ τῇ
                        προηγησαμένῃ διαίτῃ, καὶ τοῖς γυμνασίοις, καὶ τοῖς <br class="lb"/>αὐτῷ τῷ κάμνοντι
                        συμπίπτειν εἰθισμένοις, ἔτι τε τῇ ὥρᾳ καὶ <br class="lb"/>τῇ χώρᾳ καὶ τῇ φυσικῇ
                        πυκνότητι καὶ ἀραιότητι τοῦ σώματος· <br class="lb"/>ἄμεινον γὰρ ἐκ πάντων τὸ πιστὸν τῇ
                        διαγνώσει λαμβάνειν, <br class="lb"/>οὐκ ἐξ ἑνὸς ἢ δυοῖν, εὖ εἰδότας ὡς αὐτὸ μόνον ἐν
                        τῇ 
<a class="pb" href="#pb581" id="pb581">[p. 581]</a>
 τέχνῃ πλεῖστα κεκοινώνηκε τοῦ στοχάζεσθαι, λέγω δὴ τὸ μέρος
                        <br class="lb"/>τῆς τέχνης τοῦτο τὸ διαγνωστικὸν ἅπαν, οὐ μόνον τὸ <br class="lb"/>κατὰ τὴν
                        κακοχυμίαν, ἢ τὸ πλῆθος, ἃ νῦν ἡμῖν διορίζεσθαι <br class="lb"/>πρόκειται· τὰ γὰρ περὶ
                        τὰς ἐνεργείας, ἢ τὰς τῶν νοσημάτων <br class="lb"/>αἰτίας, ἢ τὰς ἰάσεις, <span class="milestone">346</span>ἐπιστημονικώτερον ἔχει τὴν γνῶσιν. <br class="lb"/>εἴρηται
                        δ’ ἐπὶ πλέον ὑπὲρ αὐτῶν τούτων ἑτέρωθι, καὶ <br class="lb"/>νῦν ἀρκέσει τὸ προστεθὲν
                        αὐτάρκως διορισαμένους, αὐτόθι <br class="lb"/>που καταπαῦσαι τὸ γράμμα. γίγνοιτο δ’ ἂν
                        αὐτάρκης ὁ λόγος <br class="lb"/>ἐπὶ παραδείγματι ἐξετασθείς. ἔστω δὴ τὸν μὲν ἄνθρωπον
                        <br class="lb"/>ἀπύρεκτον ὑπάρχειν, ἐν ὄγκῳ δὲ μείζονι τὰς φλέβας <br class="lb"/>αὐτῷ καὶ τὸ
                        σύμπαν σῶμα ἐρυθρότερον. σκεπτέον οὖν, εἰ <br class="lb"/>μηδὲν τούτῳ τῶν θερμαινόντων
                        αἰτίων ἐπλησίασεν· εἰ γάρ <br class="lb"/>τοι φαίνοιτο, βέλτιον ἀναβάλλεσθαι τὴν
                        διάγνωσιν, ἄχρι περ <br class="lb"/>ἂν ἡ ἐξ ἐκείνου κίνησις ἐν ὅλῳ τῷ σώματι καταστῇ,
                        διότι μήτε <br class="lb"/>θυμούμενον, ἢ λελουμένον, ἢ λουόμενον, ἢ γεγυμνασμένον,
                        <br class="lb"/>ἢ οἴνου προσενηνεγμένον ἀρτίως, ἢ ἄλλως <span class="milestone">353</span>ὁπωσοῦν <br class="lb"/>τεθερμασμένον εἰς τὴν διάγνωσιν ἄγειν προσήκει,
                        ἀλλ’ ἐν ἡσυχίᾳ <br class="lb"/>πασῶν τῶν ἔξωθεν ὑπάρχοντα κινήσεων· εἰ γὰρ ἐν ἐκείνῳ
                            
<a class="pb" href="#pb582" id="pb582">[p. 582]</a>
 τῷ καιρῷ φαίνοιτο τοιοῦτος, αἷμα πλεονάζει τῷ ἀνθρώπῳ.
                        <br class="lb"/>τοὐντεῦθεν ἐπισκέπτεσθαι τἄλλα, πρῶτα μὲν ὅσα μεγίστην ἔχει
                        <br class="lb"/>δύναμιν, εἶτα ἑξῆς τὰ λοιπά· ἐδείχθη δὲ βάρος καὶ τάσις, ὅ τε <br class="lb"/>πρὸς
                        τὰς κινήσεις ὄκνος, εἶθ’ ἑξῆς τὰ κατὰ τοὺς σφυγμοὺς, <br class="lb"/>ἀγρυπνίας τε καὶ
                        ὕπνους, ὀρέξεις τε καὶ ἀνορεξίας, ὅσα τ’ <br class="lb"/>ἄλλα τοιαῦτα. μετὰ δὲ ταῦτα
                        τῶν προηγησαμένων ἕκαστον, <br class="lb"/>ὅσα πλῆθος ἐργάζεται, μή τις συνήθης
                        ἔκκρισις ἐπέσχηται, μὴ <br class="lb"/>γυμνάσιον ἠμέληται, μὴ πλείω καὶ πολύτροφα σιτία
                        συνεχῶς <br class="lb"/>προσενήνεκται, μὴ μετὰ τροφὴν ἀήθεσι χρῆται λουτροῖς, καὶ
                        <br class="lb"/>πρὸς τούτοις ἔτι μὴ πολλάκις ὁ τοιοῦτος ἄνθρωπος ἁλίσκεται
                        <br class="lb"/>νοσήμασι πληθωρικοῖς. ἐπὶ τούτοις ἅπασι καὶ τὰ παρὰ <br class="lb"/>τῆς χώρας, καὶ
                        ὥρας, ἢ εἴτι τοιοῦτον ἄλλο προσθεὶς, οὐκ <br class="lb"/>ἴσην ἅπασι νέμων τὴν αἰτίαν,
                        ὥσπερ οὐδ’ ἐν τοῖς ἄλλοις μέρεσι <br class="lb"/>τῆς τέχνης· ἔνια μὲν γὰρ τῶν
                        γνωρισμάτων ἐστὶν ἐπιστημονικὰ, <br class="lb"/>καθάπερ ἡ τάσις, καὶ τὸ βάρος, ὅ τε
                        ὄγκος τῶν <br class="lb"/>φλεβῶν, ὅ τε ὄκνος, καὶ τὸ χρῶμα, καὶ ἡ τῶν σφυγμῶν κίνησις,
                        <br class="lb"/>ἁπασῶν δηλονότι τῶν προσφάτων κινήσεων ἀφωρισμένων· <br class="lb"/>ἔνια δὲ
                        ἀπολείπεται τούτων, οἷον ἡ τῶν, ἐκκρίσεων 
<a class="pb" href="#pb583" id="pb583">[p. 583]</a>
 ἐπίσχεσις, ὅ τε
                        ἀργὸς βίος, ἐδέσματά τε πλείω καὶ τρόφιμα, <br class="lb"/>καὶ μετὰ τροφὴν λουτρά·
                        συνιόντα μέντοι τὰ σύμπαντα τοῖς <br class="lb"/>ἐπιστημονικοῖς ἐγγὺς ἥκει. τρίτην ἐπὶ
                        τούτοις ἔχει τάξιν, εἰ <br class="lb"/>συνήθως ἁλίσκεται πληθωρικοῖς νοσήμασιν ὁ
                        ἄνθρωπος· <br class="lb"/>ἐφεξῆς δὲ τὰ κατὰ χώρας καὶ ὥρας συστατικὰ πάντων αὐτῶν·
                        <br class="lb"/>ἐν μὲν γὰρ χειμῶνι καὶ ἦρι ψυχραῖς τε καὶ εὐκράτοις χώραις <br class="lb"/>μᾶλλον
                        ἀθροίζουσι τὸ πλῆθος· ἐν δὲ ταῖς θερμαῖς καὶ ξηραῖς <br class="lb"/>ὥραις καὶ χώραις
                        ἧττον· οὕτως δὲ καὶ οἱ μὲν πυκνοὶ τὴν <br class="lb"/>ἐπιφάνειαν μᾶλλον, οἱ δ’ ἀραιοὶ
                        σπανιώτερον. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De plenitudine</a>
          </header>
          <ul class="tree">
            <li>
              <a href="#body-1">De plenitudine</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
