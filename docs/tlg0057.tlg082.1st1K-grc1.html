<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:24"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg082">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg082.1st1K-grc1.xml">De sophismatis seu captionibus penes dictionem</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg082.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">14</span>, <span class="biblScope">582-598</span>, <span class="date">1827</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb582" id="pb582">[p. 582]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΤΩΝ ΠΑΡΑ ΤΗΝ <br class="lb"/>ΛΕΞΙΝ ΣΟΦΙΣΜΑΤΩΝ.<a class="bookmark" href="#body-1-1"> §</a></h3>
                  <p class="p autofirst"><span class="milestone">32</span><span class="milestone">73</span>[Παρὰ τρόπους ἓξ τὸν ἀριθμὸν <br class="lb"/>γίνεσθαι τὰ παρὰ τὴν
						λέξιν σοφίσματα, τῇ τοῦ Ἀριστοτέλους <br class="lb"/>ἀξιοπιστίᾳ.] Ἀριστοτέλης ὁ φιλόσοφος διδάσκων
						ἡμᾶς <br class="lb"/>ἐν τῷ περὶ σοφιστικῶν ἐλέγχων συγγράμματι παρ᾿ ὅσους <br class="lb"/>τρόπους γίνεται τὰ
						παρὰ τὴν λέξιν σοφίσματα, τρόπους <br class="lb"/>μὲν ἓξ τὸν ἀριθμὸν εἶναί φησι, ἐκτίθεται δὲ.
						αὐτοὺς οὕτως. <br class="lb"/>παρ᾿ ὁμωνυμίαν, ἀμφιβολίαν, προσῳδίαν, σύνθεσιν, διαίρεσιν, 
<a class="pb" href="#pb583" id="pb583">[p. 583]</a>
 σχῆμα λέξεως. καλεῖ δὲ παρ᾿ ὁμωνυμίαν μὲν ὅταν διὰ τῶν <br class="lb"/>ὀνομάτων ἐν τῷ
						λόγῳ πλείω σημαίνηται, καθάπερ ἐν τῷ <br class="lb"/>κύνα τεθήρακα· πλείω γὰρ οὗτος ὁ λόγος
						σημαίνει διὰ τοὔνομα <br class="lb"/>τὸν κύνα. παρ᾿ ἀμφιβολίαν δὲ, ὅταν παρ᾿ αὐτὸν τὸν <br class="lb"/>λόγον
						ἐν αὐτῷ τὸ διττὸν ᾖ. καθάπερ ἔχει τὸ, γένοιτο καταλαβεῖν <br class="lb"/>τόνδ᾿ ἐμὲ, ἐνταῦθα τῶν μὲν
						ὀνομάτων οὐδὲν διττὸν, <br class="lb"/>αὐτὸς δὲ ὁ λόγος ἐφ᾿ ἑαυτοῦ σημαίνει τὸ, ἑλεῖν τε καὶ
						<br class="lb"/>ἀναιρεθῆναι. παρὰ δὲ τὴν προσῳδίαν, ὅταν διττὸν γίγνηται. <br class="lb"/>καθάπερ ἐν τῷ
							<span class="milestone">74</span>Ορος ἕστηκε. τὸ γὰρ διπλοῦν, παρὰ τὴν <br class="lb"/>διττὴν
						προσῳδίαν τιθεμένην κατ᾿ ἀρχὰς, ἢ περιαιρουμένην· <br class="lb"/>παρὰ δὲ τὴν σύνθεσιν καὶ
						διαίρεσιν, ὅταν αὐτὴ ποιῇ τοῦ <br class="lb"/>σημαινομένου τὴν διαφορὰν, ὥσπερ</p>
                  <div class="l">Πεντήκοντ᾿ ἀνδρῶν ἑκατὸν λίπε δῖος Ἀχιλλεύς.</div>
                  <p class="p autofirst">ἡ γὰρ διαφορὰ τοῦ ἀνδρῶν, τοῦ ἢ συντιθεμένου, ἢ διαιρουμένου <br class="lb"/>ἀπὸ τῶν ν΄ ἐστί. παρὰ
						δὲ τὸ σχῆμα τῆς λέξεως, <br class="lb"/>ὁπόταν ἕτερον τῷ ὄντι σημαίνῃ, ἕτερον δὲ διὰ τὸ εἶδος
						<br class="lb"/>καὶ τὸ σχῆμα. δοκεῖ δὲ οἶον τὸ ἀκούω. ἔστι μὲν τοῦ πάσχειν 
<a class="pb" href="#pb584" id="pb584">[p. 584]</a>
 δόξῃς ἂν
						τοῦ ποιεῖν, διὰ τὴν προφορὰν, ὅπερ ἐστὶ τὸ <br class="lb"/>σχῆμα παραπλήσιον κρατεῖσθαι τοῖς τοῦ
						ποιεῖν, τοῦ τρέχω <br class="lb"/>καὶ νοῶ. ἑλκύσει γὰρ ἂν ὁ σοφιστικὸς πρὸς ἑκάτερον. πρὸς <br class="lb"/>μὲν
						τὸ πάσχειν ὅτι ἐστί. πρὸς δὲ τὸ ποιεῖν ὅτι φαίνεται. <br class="lb"/>τούτους δ᾿ ἐξηριθμημένους τοὺς
						τρόπους ἐφεξῆς δείκνυσιν, <br class="lb"/>ὅτι μηδείς ἐστιν ὃν παραλέλοιπε, μηδὲ οἷόν τέ ἐστι τῶν
						<br class="lb"/>παρὰ μὲν τὴν λέξιν τι σοφισμάτων, ἔξω πεσεῖν τῶν εἰρημένων. <br class="lb"/>ὁ δὲ λόγος δι᾿ οὗ
						ταῦτα δείκνυσίν ἐστιν οὗτος. τούτου <br class="lb"/>δὲ πίστις ἥ τε διὰ τῆς ἐπαγωγῆς καὶ
						συλλογισμὸς, ἄν <br class="lb"/>τε ληφθῇ τις ἕτερος καὶ ὅτι τοσαυταχῶς ἂν τοῖς αὐτοῖς <br class="lb"/>ὀνόμασι
						καὶ λόγοις, μὴ ταὐτὸν μέντοι δηλώσαιμεν. τὸ μὲν <br class="lb"/>οὖν τῆς ἐπαγωγῆς γνώριμον. εἰ γὰρ
						καθ᾿ ἕκαστον εἰπόντι <br class="lb"/>καὶ λαβόντι τῶν παρὰ τὴν λέξιν σοφισμάτων φαίνοιτο μηδὲν
						<br class="lb"/>πίπτειν ἔξω τῶν εἰρημένων τρόπων, δῆλον ἤδη ταύτῃ <br class="lb"/>γε, ὅτι μηδεὶς παραλέλειπται
						τρόπος· τὸ δ᾿ ἐφεξῆς παντάπασιν <br class="lb"/>ἀσαφές ἐστι, τί ποτε βούλεται λέγειν ἐν τῷ καὶ
						<br class="lb"/>συλλογισμὸς, ἄν τε ληφθῇ τις ἕτερος καὶ ὅτι τοσαυταχῶς <br class="lb"/>ἂν τοῖς αὐτοῖς ὀνόμασι
						καὶ λόγοις οὐ ταὐτὰ δηλώσαιμεν, 
<a class="pb" href="#pb585" id="pb585">[p. 585]</a>
 οὐδέ γε ὅπως ἂν ἕτερόν τινα λάβοιμεν
						συλλογισμὸν εἴρηται· <br class="lb"/>τὸ δὲ καὶ ὅτι τοσαυταχῶς ἂν τοῖς αὐτοῖς ὀνόμασι καὶ λόγοις
						<br class="lb"/>οὐ ταὐτὰ δηλώσαιμεν, συλλογισμοῦ συμπεράσματι μᾶλλον <br class="lb"/>ἔοικεν ἢ συλλογισμῷ.
						σύνηθες δὲ τὸ τοιοῦτο τάχος τῷ φιλοσόφῳ <br class="lb"/>καὶ καθάπερ ἐπὶ σημείων ἐκφέρειν τὰ πολλὰ
						καὶ <br class="lb"/>διὰ τὸ, πρὸς τοὺς ἀκηκοότας ἤδη γράφεσθαι. τῶν οὖν ἐξηγησαμένων <br class="lb"/>αὐτὸν οἱ
						μὲν οὐδ᾿ ἐπεχείρησαν ταῦτ᾿ ἀκριβῶσαι <br class="lb"/>τὸν προσήκοντα τρόπον· οἱ δ᾿ οὐκ ἔτυχον. ἡμεῖς
						δὲ πειραθῶμεν <br class="lb"/>οὐκ Ἀριστοτέλους ἕνεκεν, οὐδ᾿ ὡς τῷ λόγῳ βοήθειάν <br class="lb"/>τινα
						πορίζοντες, ἀλλ᾿ ἡμῶν αὐτῶν. φιλοσόφου γὰρ οὐ <br class="lb"/>μόνον τὰς προτάσεις λαβόντα
						συλλογίσασθαι, καθάπερ τοῖς <br class="lb"/>πλείστοις εἴωθεν, ἀλλὰ καὶ τοῦ συμπεράσματος κειμένου
						<br class="lb"/>τὰς προτάσεις κατασκευάσαι. </p>
                </section>
                <section id="body-1-2" class="div textpart chapter level3">
                  <p class="p autofirst">[Παρὰ τὸ διττὸν πάντα τὰ παρὰ τὴν λέξιν <br class="lb"/>σοφίσματα γίνεσθαι.] Ἐπεὶ δὲ δεῖξαι
						πρόκειται τοσαυταχῶς <br class="lb"/>γίνεσθαι τὰ παρὰ τὴν λέξιν σοφίσματα, ὁσαχῶς Ἀριστοτέλης
						<br class="lb"/>ἔφη, τὰ παρὰ τὸ διττὸν, δῆλον ὡς δύο δεικτέον 
<a class="pb" href="#pb586" id="pb586">[p. 586]</a>
 ἡμῖν, ἓν μὲν ὅτι πάντα
						τὰ παρὰ τὴν λέξιν παρὰ τὸ διττόν <br class="lb"/>ἐστιν, ἕτερον δ᾿ ὅτι παρὰ τὸ διττὸν τοσαῦτα. δῆλον
						δ᾿ ἐκεῖνό γε <br class="lb"/>πᾶσιν, ὅτι πάντα τὰ παρὰ τὴν λέξιν σοφίσματα παρὰ κακίαν <br class="lb"/>αὐτῆς
						ἀνάγκη συμβαίνειν· ταύτης γὰρ ὥσπερ ἀρχῆς <br class="lb"/>ἐχόμενοι ἐξαπατῶσιν οἱ σοφισταὶ τοὺς
						ἀπειροτέρους ἐν <br class="lb"/>τούτοις καὶ μὴ συνορῶντας τὸ κίβδηλον. εἰ δὴ ὅσα βουλοίμεθα
						<br class="lb"/>καλῶς λαβεῖν πόσα παρὰ τὴν λέξιν συμβαίνει σοφίσματα, <br class="lb"/>ληπτέον πόσαι πότ᾿ εἰσὶν
						αἱ κακίαι ἐν αὐτῇ· ὃ ἂν <br class="lb"/>συνοφθείης τῆς ἀρετῆς ληφθείσης, εἴπερ ἐστὶ μία εἴ τε
						<br class="lb"/>πλείους ἁπασῶν· ἁμαρτία γὰρ τῆς ἀρετῆς ἔοικεν εἶναι <span class="milestone">75</span>
						<br class="lb"/>καὶ ταύτης ὀρθῶς ληφθείσης εὐθὺς κᾀκείνην γνωρίζεσθαι. <br class="lb"/>ἐπεὶ δὲ, καθάπερ ἐν
						ἑτέροις ἀποδέδεικται λόγοις, τὸ εὖ τε <br class="lb"/>καὶ ἡ ἀρετὴ, ἐν ἐκείνῳ πρὸς ὃ πέφυκεν, ἢ
						γέγονεν, ἀνθρώπου <br class="lb"/>μὲν τὸ ζῇν, μαχαίρας δὲ τὸ τέμνειν, ληπτέον ἂν εἴη <br class="lb"/>τὸ πρός
						τι πέφυκεν ἢ γέγονεν ἡ λέξις. φαίνεται δὲ πρὸς <br class="lb"/>ἓν τὸ σημαίνειν· δῆλον οὖν ὅτι καὶ
						εὖ καὶ κακῶς ἐν τούτῳ· <br class="lb"/>δῆλον δὲ ὅτι καὶ μόνη τῶν ἀρετῶν αὕτη καθ᾿ αὑτὴν τῆς
						<br class="lb"/>λέξεως, αἱ δ᾿ ἄλλαι κατὰ συμβεβηκὸς καὶ ἔξωθεν καὶ οὐ 
<a class="pb" href="#pb587" id="pb587">[p. 587]</a>
 τοῦ πράγματος,
						οἶον εὐαρμοστία καὶ εὐγραμματία. τοῦτο <br class="lb"/>γὰρ εἰ καὶ φαίνεταί τισιν εὖ, ἀλλ᾿ οὐ κατὰ
						τὸ πρᾶγμα· <br class="lb"/>ἀλλ᾿ ὥσπερ εἰ ξίφος ἐλεφαντόκωπον εἴη, ἢ ὀφθαλμὸς ὑπογεγραμμένος·
						<br class="lb"/>καὶ γὰρ τούτοις ταῦτα ἔξωθεν, τὰ δὲ καθ᾿ <br class="lb"/>αὑτὰ, ἐν τῷ τέμνειν τε καὶ ὁρᾷν καὶ
						τὴν ἀρετὴν ἑκάστου <br class="lb"/>τυγχάνειν, εἶθ᾿ ὡς λέγεται καθ᾿ ἣν ἕδραν ἔχειν, πρὸς ὅ
						<br class="lb"/>πέφυκεν, ἢ γέγονεν· δῆλον ὡς καὶ τὸν ἀριθμὸν τῶν ἀρετῶν <br class="lb"/>ἐντεῦθεν ἄν τις γνοίη
						ὁπόσος ἐστίν· εἰ μὲν γὰρ πρὸς πολλὰ, <br class="lb"/>πλείους, εἰ δὲ πρὸς ἓν, μία. φαίνεταί γε μὴν ἡ
						λέξις πρὸς <br class="lb"/>ἓν τὸ σημαίνειν· εἴπερ τὸ καλῶς πρὸς τοῦτο μὴ σημαίνειν <br class="lb"/>ἢ μὴ εὖ
						σημαίνειν κακία ἔσται· καίτοι ἴσως δεῖται σκέψεως, <br class="lb"/>εἰ θετέον εἶναι λέξιν ἔτι, τὴν
						μὴ σημαίνουσαν. οὐδὲ γὰρ <br class="lb"/>αὐλητὴς ὁ μὴ πεφυκὼς αὐλεῖν ὅλως· οὐκοῦν οὐδὲ κακὸς
						<br class="lb"/>αὐλητής· οὐδὲ λέξεως ἄρα κακία τὸ μὴ σημαίνειν· τοῦτο <br class="lb"/>δὲ εὐθὺς καὶ σημεῖον τοῦ
						μόνην τὴν ὑφ᾿ ἡμῶν δὲ λεγομένην <br class="lb"/>ἀρετὴν εἶναι τῆς λέξεως καθ᾿ αὑτήν· ἐν ᾧ γὰρ
						ἑκάστου <br class="lb"/>τὸ εἶναι, ἐν τούτῳ καὶ ἡ ἀρετή· ἡ δὲ λέξις ἐν τῷ 
<a class="pb" href="#pb588" id="pb588">[p. 588]</a>
 σημαίνειν·
						τούτου γέ τοι διαφθαρέντος, οὐδὲ λέξις, οὐκοῦν <br class="lb"/>ἐν τούτῳ καὶ ἡ ἀρετὴ, διὸ καὶ μόνη
						συναποβάλλεται· αἱ δ᾿ <br class="lb"/>ἄλλαι, διὰ τὸ μὴ κατ᾿ αὐτὸ τὸ πρᾶγμα εἶναι, οὐδὲν κωλύονται
						<br class="lb"/>καὶ περὶ τὴν μὴ σημαίνουσαν ὑπάρχειν, οἶον ἡ εὐαρμοστία <br class="lb"/>καὶ ἡ εὐγραμματία.
						κρείττω γοῦν διὰ ταῦτα καὶ <br class="lb"/>τῶν βαρβαρικῶν διαλέκτων ἑτέραν ἑτέρας φαμὲν, οἶον τὴν
						<br class="lb"/>Περσίδα τῆς Αἰθιοπικῆς, καίτοι μὴ σημαίνουσαν ἡμῖν· τὸ <br class="lb"/>δ᾿ αἴτιον, ὅτι φωνὴ
						μᾶλλόν ἐστιν ἢ λέξις. ἀλλ᾿ εἴ τῳ καὶ <br class="lb"/>δοκεῖ τοῦτο κακία τὸ μὴ σημαίνειν καὶ πλανᾶταί
						τις διὰ <br class="lb"/>τὴν ὁμοιότητα τοῦ καλεῖσθαι. ἀλλ᾿ ἐκεῖνο δὲ δῆλον, ὡς οὐδ᾿ <br class="lb"/>ἂν διὰ
						ταύτην κακίαν σόφισμα συμβαίνοι. τίς γὰρ ἂν <br class="lb"/>ὁμολογήσειεν, ἢ συνθείη τίς πρὸς ἄσημον
						καὶ ἀσαφῆ λέξιν. <br class="lb"/>λείπεται δὴ διὰ τὸ μὴ εὖ σημαίνειν· τοῦτο δὲ, ὅτι διττόν. <br class="lb"/>ἐν
						τούτῳ γὰρ ὑπάρχει μόνῃ τῇ λέξει, σημαίνειν μέν τι, μὴ <br class="lb"/>εὖ δὲ σημαίνειν. τὸ γὰρ κύων
						ὄνομα σημαίνει μέν τι, οὔπω <br class="lb"/>δὲ τόδε τι, οὐδὲ ἀφωρισμένον ὅπερ ἦν <span class="milestone">33</span>τὸ εὔληπτον· 
<a class="pb" href="#pb589" id="pb589">[p. 589]</a>
 κᾀκεῖνο δὲ λέγεται καλῶς ὑπὸ
						Πλάτωνος, ὅτι πάντα ὅσα <br class="lb"/>φθαρτὰ τῇ σφετέρᾳ κακίᾳ, φθείρει δὲ καὶ τούτων τὴν
						<br class="lb"/>λέξιν. ἄγει γὰρ πρότερόν τινα εἰς ἀσάφειαν, ἀλλ᾿ οὐχὶ <br class="lb"/>ἁπλῶς ὥσπερ τὰ μηδὲν
						σημαίνοντα· ἡ δ᾿ ἀσάφεια καὶ πρόσθεν <br class="lb"/>ἐλέγετο διαφθορά τις εἶναι παντελὴς τῆς
						λέξεως· <br class="lb"/>ὥσπερ πᾶν καὶ διὰ τοῦτο, μόνη κακία τὸ διττὸν, χωρὶς εἰ <br class="lb"/>μή τις οἴεται
						κᾀκεῖνα κακίας, οἶον ἔνδειαν, ἢ μακρολογίαν, <br class="lb"/>ἢ πριττολογίαν· λανθάνειν τοῦτον
						νομίζω, ἀπατώμενον καὶ <br class="lb"/>μὴ συνιέντα τούτων οὐδὲν ἁπλῶς κακὸν τῆς λέξεως, εἰ μὴ
						<br class="lb"/>τὴν ἀσάφειαν, ἢ τὸ διττὸν ἐργάζοιτο· εἰ δὲ μόνη κακία <br class="lb"/>λέξεως αὕτη καὶ καλῶς τὰ
						πρόσθεν εἴρηται. πάντα δὲ τὰ <br class="lb"/>παρὰ τὴν λέξιν σοφίσματα παρὰ τὴν κακίαν ταύτην
						γίγνεται· <br class="lb"/>πάντα τὰ παρὰ τὴν λέξιν ἔσται παρὰ τὸ διττόν. </p>
                </section>
                <section id="body-1-3" class="div textpart chapter level3">
                  <p class="p autofirst"><span class="milestone">76</span>[Τὸ παρὰ τὸ διττὸν παρ᾿ ἓξ τρόπους <br class="lb"/>παρὰ τὴν λέξιν
						γενέσθαι. ὅ τι ποτέ ἐστι λόγος.] Δεικτέον <br class="lb"/>δὲ τὸ μετὰ τοῦτ᾿ ἂν εἴη, διὰ τί τὸ παρὰ
						τὸ διττὸν τοσαυταχῶς, <br class="lb"/>ὁσαχῶς Ἀριστοτέλης φησὶ, συνίσταται· εἰ δὲ καὶ 
<a class="pb" href="#pb590" id="pb590">[p. 590]</a>

						τοῦτο μέλλει καλῶς εὑρεθήσεσθαι, ληπτέον πρότερον, ὃ τί <br class="lb"/>ποτέ ἐστι λόγος τε καὶ ἐκ
						λόγων· λόγοι γὰρ καὶ αἱ προτάσεις· <br class="lb"/>τούτων τινὶ ἤ τισι διττὸν ζητοῦμεν· ἔσται δὴ
						λόγος, <br class="lb"/>ὡς πρὸς τὸ παρὸν ἀποχρώντως εἰπεῖν, σύνθεσις ὀνομάτων· <br class="lb"/>καλῶ δὲ ὀνόματα
						κᾂν καὶ τὰ ῥήματα καὶ ὅλως τι σημαίνει <br class="lb"/>διὰ τὸ γνωριμώτερα· ἀνάγκη τὸ διττὸν, ἢ ἔν
						τινι τούτων <br class="lb"/>εἶναι τῶν ὀνομάτων, ἢ ἐν αὐτῷ τῷ λόγῳ· τρίτον γὰρ οὐδὲν <br class="lb"/>ἔχομεν
						ὅπως συσταίη· ὁπόταν ὥσπερ οὐδ᾿ ἄν τις ἔχοι παρ᾿ <br class="lb"/>ἕκαστα τῶν λίθων, ἢ τὸ
						συγκείμενον· καὶ τοῦτο, ἢ ἐνεργείᾳ, <br class="lb"/>ἢ δυνάμει, ἢ φαντασίᾳ. παρὰ ταῦτα γὰρ οὐδὲν
						ἕτερόν <br class="lb"/>τις εὕροι ὑπάρχον, ἢ λεγόμενον, καθάπερ ἐν ἄλλοις ἀποδέδεικται· <br class="lb"/>πάντα
						δὲ ταῦτα συλλαβόντες ἔχουσιν οἱ εἰρημένοι <br class="lb"/>τρόποι· ἐνεργείᾳ μὲν γὰρ τὸ διττὸν ἔχουσι
						παρά τε τὴν <br class="lb"/>ὁμωνυμίαν καὶ τὴν ἀμφιβολίαν καὶ ἐν ὀνόματι μὲν ὁ παρὰ <br class="lb"/>τὴν
						ὁμωνυμίαν, ἐν λόγῳ δὲ ὁ παρὰ τὴν ἀμφιβολίαν· ἐνεργείᾳ <br class="lb"/>δὲ, ὅτι τῷ ὄντι δύο
						σημαίνουσι· δυνάμει δ᾿ ὁπότε τῇ <br class="lb"/>προσῳδίᾳ γίγνονται διττοὶ καὶ παρὰ τὴν σύνθεσιν καὶ
						διαίρεσιν· 
<a class="pb" href="#pb591" id="pb591">[p. 591]</a>
 οὗτοι γὰρ οὐ σημαίνουσι πλείω, ἀλλὰ πάντως ἕν. <br class="lb"/>διά τε τὸ
						ἑκάτερον ἐνδέχεσθαι διττοὶ λέγονται· διὸ καὶ <br class="lb"/>δυνάμει φαμὲν αὐτοὺς, τοιοῦτο γὰρ τὸ
						δυνάμει οἶον τοῦτο <br class="lb"/>αὗ πάλιν, ὥσπερ καὶ πρόσθεν διῄρητο, ἢ ἐν ὀνόμασιν, ἢ <br class="lb"/>ἐν
						λόγῳ· ἐν μὲν οὖν ὀνόμασιν ἡ προσῳδία ποιεῖ τὸ διττόν· <br class="lb"/>αὕτη γὰρ ἐφ᾿ ἑκάτερον ἕλκει
						τοὔνομα, ὥσπερ ἐν τῷ Ορος <br class="lb"/>ἕστηκεν, ἡ δασεῖα κατ᾿ ἀρχὰς τεθεῖσα, ἢ μή· ἐν δὲ λόγῳ,
						<br class="lb"/>διότι σύνθεσις καὶ διαίρεσις διττὸν ποιεῖ, δύναται δὲ κἀν <br class="lb"/>τοῖς συνθέτοις τῶν
						ὀνομάτων αὕτη, διὰ τὸ προσεοικέναι <br class="lb"/>λόγῳ, καθάπερ ἐν τῷ Νεάπολις καὶ καλὸς κᾀγαθός·
						μεταβάλλοι <br class="lb"/>δ᾿ ἀντὶ τῶν ἁπλῶν· ἀλλ᾿ οὐκ εἰς ἕτερον ὄνομα. τοῦτο <br class="lb"/>γὰρ ἡ προσῳδία
						μόνη ποιεῖ· ἀλλ᾿ εἰς λόγον, ὥσπερ τὸ αὐλητρὶς <br class="lb"/>δηλονότι, καὶ τὸν λόγον συνθείη πότ᾿
						ἂν εἰς ὄνομα, <br class="lb"/>ὥσπερ τὸ προκείμενον· δόξει δ᾿ οὐδὲν ἧττον ἄτοπον ἴσως <br class="lb"/>τὸ
						φάσκειν, διὰ τὴν προσῳδίαν τε καὶ τὴν σύνθεσιν συμβαίνειν <br class="lb"/>τὰ σοφίσματα· εἴπερ ταῦτα
						μὲν διὰ τὸ διττὸν, καθάπερ 
<a class="pb" href="#pb592" id="pb592">[p. 592]</a>
 ἐλέγετο πρόσθεν· εἰ |δὲ προσῳδία τε καὶ τὰ
						ὁμογενῆ <br class="lb"/>καὶ τῶν δυνάμει διττῶν ἐξαιρεῖ τὸ διττὸν, ποιεῖ γὰρ ἤδη <br class="lb"/>ταῦτα, θάτερον
						σημαίνειν καὶ λέγεται ἀληθῶς συμβαίνειν <br class="lb"/>οὐδὲν ἧττον τὰ σοφίσματα διὰ ταῦτα· τῷ γὰρ
						τὸν λόγον <br class="lb"/>ἐπιδέχεσθαι διὰ τούτων τὸ διττὸν, λαβόντες θάτερον κατ᾿ <br class="lb"/>ἀρχὰς οἱ
						σοφισταὶ, θάτερον συνάγουσι, μεταβάλλοντες μὲν <br class="lb"/>διὰ τούτων τὸν λόγον, πάντως γὰρ οὐκ
						ἂν ἄλλως τὸ σόφισμα <br class="lb"/>συμβαίη, συλλογιζόμενοι δὲ ὡς ταὐτὸ λαμβάνοντες, <br class="lb"/>ὥσπερ ἕν
						τι λογικὸν ὄνομα καὶ ἴδιον ἀνθρώπου, τὸ λογικὸν <br class="lb"/>ἄρα ἓν ἴδιον ἀνθρώπου· καὶ εἰ ὅρος
						ἐνταῦθα εἱστήκει ὁ τὸ <br class="lb"/>χωρίον, ὅρος δ᾿ ἐνταῦθα οὐχ <span class="milestone">77</span>ἕστηκε καὶ λάθοι μὲν οὐδένα <br class="lb"/>τὸ κίβδηλον· αὐτὰρ οὐκ ὀκνοῦσιν οἱ σοφισταὶ πανταχῆ
						σμικρὸν <br class="lb"/>φροντίζειν τοῦ εὐλόγου· ἐπεὶ κᾀν τοῖς ἐνεργείᾳ διττοῖς <br class="lb"/>οὗτοί γε ταὐτὸν
						τοῦτο ποιοῦσι. λαβόντες γὰρ ἕτερον <br class="lb"/>συλλογίζονται· ἀλλ᾿ ἐκεῖ μὲν ἀφανέστερον ὅτι καὶ
						ὁτιοῦν <br class="lb"/>σημαίνῃ ἂν |ὁ λόγος, ὁμολογηθείη· ἐνταῦθα δὲ προδήλως, ﻿
<a class="pb" href="#pb593" id="pb593">[p. 593]</a>
 διὸ
						καὶ αὐτοῦ τοῖς ὀνόμασι καὶ λόγοις Ἀριστοτέλης ἔφη· οἱ <br class="lb"/>μὲν γὰρ κᾀκεῖ εἰσιν οἱ τὸ
						εἶδος σοφισταὶ βιαζόμενοι· ἐπεὶ <br class="lb"/>δὲ ἔχομεν τὸ ἐνεργείᾳ τε καὶ δυνάμει, λείπεται
						φαντασίᾳ· <br class="lb"/>τοῦτο δέ ἐστι τὸ παρὰ τὸ σχῆμα τῆς λέξεως, καθάπερ ἐλέγετο
						<br class="lb"/>ἔμπροσθεν· φαίνεται γὰρ καὶ τὸ ὄνομα διττὸν οὐχ οὕτως <br class="lb"/>ἔχον καὶ ὁ λόγος ὁμοίως
						καὶ οὐ τοσοῦτον καθ᾿ ἕκαστον <br class="lb"/>τῶν προειρημένων· τὰ παραδείγματα λάβοι τὶς ἂν ἔκ τε
						<br class="lb"/>τῶν καὶ Εὐδήμου κᾀξ ἄλλων· ἐπεὶ δ᾿ οὖν ἔχομεν πάντας <br class="lb"/>κατειλεγμένους τοὺς
						τρόπους, ἂν γένοιτό τι διττὸν, ἔχομεν <br class="lb"/>πάντα τὰ παρὰ τὴν λέξιν σοφίσματα. ταῦτα γὰρ
						οὖν ἐστι, <br class="lb"/>ἢ παρὰ τὸ διττόν· ἐχόμενον δὲ καὶ τὸ τοσαυταχῶς αὐτοῖς <br class="lb"/>τοῖς ὀνόμασι
						καὶ λόγοις οὐ ταὐτὸν δηλώσαιμεν, ὅτι ἢ ἐνεργείᾳ, <br class="lb"/>ἢ δυνάμει, ἢ φαντασίᾳ. δῆλον δ᾿
						ὅτι καὶ συλλογισμοῦ <br class="lb"/>τρόπον, ὁποῖόν τις ἂν προέλοιτο, δυνατὸν ποιεῖν, ἅπαξ γε
						<br class="lb"/>τὴν διαίρεσιν ἔχοντα καὶ ἐξ εὐθείας καὶ εἰς τὸ ἀδύνατον <br class="lb"/>ἀπάγοντα. εἰ γὰρ τὸ
						δυνατὸν, ἀλλ᾿ ἔσται οὔτ᾿ ἐν ὀνόματι 
<a class="pb" href="#pb594" id="pb594">[p. 594]</a>
 οὔτ᾿ ἐν λόγῳ, οὔτ᾿ ἐνεργείᾳ, οὔτε
						δυνάμει, οὔτε φαντασίᾳ· <br class="lb"/>παρὰ ταῦτα δ᾿ οὐδὲν ὁ λόγος ἐδείκνυ· κατ᾿ αὐτὸ μὲν ἀφωρίσθω
						<br class="lb"/>τὸν τρόπον τοῦτον· ὅτι δ᾿ οὐ κατ᾿ αὐτὸν τὴν διαίρεσιν <br class="lb"/>εὑρήκαμεν, οὐ γὰρ
						Ἀριστοτέλει χαριζόμεθα νῦν. ἀλλὰ <br class="lb"/>ταῦτα ἅπαντα κατὰ τὴν μέθοδον γέγραπται, δῆλον· τὸ
						μὲν <br class="lb"/>γὰρ ἢ ἐν ὀνόματι δεῖν, ἢ ἐν λόγῳ τὸ διττὸν εἶναι σαφῶς <br class="lb"/>αὐτὸς εἴρηκεν ἐν
						οἷς φησιν ὅτι τοῖς αὐτοῖς ὀνόμασι καὶ <br class="lb"/>λόγοις τὸ ἐνεργείᾳ, ἢ δυνάμει, ἢ φαντασίᾳ
						γνώριμον ἐκ <br class="lb"/>τῆς τάξεως· γέγραπται γοῦν ἀφωρισμένα καθ᾿ ἕκαστον εἶδος <br class="lb"/>ἢ γένος
						τὰ ὁμογενῆ, καὶ πρῶτα μὲν τὰ ἐνεργείᾳ, δεύτερον <br class="lb"/>δὲ τὰ δυνάμει, τρίτον δὲ τὰ
						φαντασίᾳ, καθάπερ δίκαιον, ἢ <br class="lb"/>διὰ τί ποτ᾿ οὐ συγκέχυται ταῦτα· ἀλλ᾿ ὡς γελοῖον ἴσως
						καὶ <br class="lb"/>τὸ τῶν τοιούτων ἑτέραν πίστιν πειρᾶσθαι φέρειν, μὴ τὴν <br class="lb"/>ἐκ τοῦ πράγματος·
						εἰ γὰρ οὕτως ἔχει καθάπερ ἡ τέχνη <br class="lb"/>φησὶ δηλονότι καὶ γέγονε κατ᾿ αὐτὴν, ὥσπερ ἡ
						ἰατρικὴ, <br class="lb"/>τομήν τινα οὐκ ἂν τύχῃ οὐδὲ ταὐτόματα ἐργάσαιτο· ταῦτα <br class="lb"/>μὲν οὖν ὑπὲρ
						τούτων ἱκανὰ πρὸς τὸ παρόν ἐστιν. </p>
                </section>
                <a class="pb" href="#pb595" id="pb595">[p. 595]</a>
                <section id="body-1-4" class="div textpart chapter level3">
                  <p class="p autofirst">[Οἱ τῆς ἀμφιβολίας καὶ τῶν ἄλλων σοφισμάτων <br class="lb"/>τρόποι.] Εἴρηται δέ τινα καὶ τοῖς
						Στωϊκοῖς περὶ <br class="lb"/>τῶν τοῦ μέρους δικαίων ἐπελθοῦσιν ἰδεῖν, εἴ τις ἔξω πίπτει
						<br class="lb"/>τρόπος εἶναι εἰρημένων. εἴη γὰρ ἐπαγωγή τις αὕτη πίστις <br class="lb"/>καὶ δίκαιον ἄλλως,
						μηδεμίαν δόξαν ἀνδρῶν εὐδοκίμων πάρεργον <br class="lb"/>τίθεσθαι· τὸν μὲν οὖν τῆς ἀμφιβολίας ὅρον,
						εἰ καὶ <br class="lb"/>πρὸς πολλὰ τῶν ἡμετέρων μάχεσθαι δοκεῖ, τό γε νῦν ἐατέον, <br class="lb"/>ἑτέρας γὰρ
						καὶ ὑπὲρ τούτων σκοπεῖν πραγματείας ἐστὶ, τὰς <br class="lb"/>δὲ διαφορὰς τῶν λεγομένων ἀμφιβολιῶν
						αὐτὰς ληπτέον· εἰσί <br class="lb"/>γε πρὸς τῶν χαριεστέρων λεγομένων τὸν ἀριθμὸν η΄. μία <br class="lb"/>μὲν,
						ἣν κοινὴν ὀνομάζουσι τοῦ τε εἰρημένου καὶ τοῦ διαιρετοῦ, <br class="lb"/>οἵα ἐστὶν ἡ αὐλητρὶς παῖς
						οὖσα· κοινὴ γὰρ αὕτη <br class="lb"/>τοῦ τε αὐλητρὶς ὀνόματος καὶ τοῦ εἰρημένου. δευτέρα δὲ,
						<br class="lb"/>παρὰ τὴν ἐν τοῖς ἁπλῶς, οἷον ἀνδρεῖος, ἢ γὰρ χιτὼν, ἢ <br class="lb"/>ἄνθρωπος. <span class="milestone">78</span>τρίτη δὲ, παρὰ τὴν ἐν τοῖς συνθέτοις <br class="lb"/>ὁμωνυμίαν, οἷον
						ἄνθρωπός ἐστιν, ἀμφίβολος γὰρ ὁ λόγος, <br class="lb"/>εἴτε τὴν <span class="milestone">34</span>οὐσίαν εἴτε τὴν πτῶσιν εἶναι σημαίνει. 
<a class="pb" href="#pb596" id="pb596">[p. 596]</a>
 τετάρτη δέ ἐστι παρὰ τὴν
						ἔλλειψιν, ὡς ὅ ἐστί σου· καὶ <br class="lb"/>γὰρ ἐλλείπει τὸ διὰ μέσον, οἷον δεσπότου, ἢ πατρός.
						πέμπτη <br class="lb"/>δὲ παρὰ τὸν πλεονασμὸν, ὥσπερ ἡ τοιαύτη, ἀπηγόρευσεν <br class="lb"/>αὐτῷ μὴ πλεῖν· τὸ
						γὰρ μή προσκείμενον ἀμφίδοξον ποιεῖ <br class="lb"/>τὸ πᾶν εἴτε τὸ πλεῖν ἀπηγόρευσεν εἴτε τὸ μὴ
						πλεῖν. <br class="lb"/>ἕκτην φασὶν εἶναι τὴν μηδὲν σαφοῦσαν τί μετὰ τίνος ἄσημον <br class="lb"/>μόριον
						τέτακται, ὡς ἐν τῷ, καὶ νῦν καὶ μὴ παρήλασε. <br class="lb"/>τὸ γὰρ στοιχεῖον ἂν μὴ γένοιτο
						διαζευκτικόν. ἑβδόμη δέ <br class="lb"/>ἐστιν ἡ μὴ δηλοῦσα τί μετὰ τίνος τέτακται σημαντικὸν
						<br class="lb"/>μόριον, ὡς ἐν τῷ</p>
                  <div class="l">Πεντήκοντ᾿ ἀνδρῶν ἑκατὸν λίπε δῖος Ἀχιλλεύς.</div>
                  <p class="p autofirst">ὀγδόη ἡ μὴ δηλοῦσα τί ἐπὶ τί ἀναφέρεται, ὡς ἐν τῷ, <br class="lb"/>Δίων Θέων ἐστίν· ἄδηλον γάρ
						ἐστιν εἴτε ἐπὶ τὴν ἀμφοτέρων <br class="lb"/>ὕπαρξιν ἀναφέρεται, εἴτε ἐπὶ τοιοῦτον, οἷον ὁ Δίων
						<br class="lb"/>Θένω ἐστὶν, ἢ πάλιν· οἱ μὲν δὴ τρόποι πρὸς τῶν χαριεστέρων <br class="lb"/>οὗτοι
						κατηρίθμηνται. δῆλόν δέ γε, ὅστις μὴ παρέργως <br class="lb"/>τῶν ἔμπροσθεν ἤκουσεν, ὅτι πάντες
						πίπτουσιν εἰς τοὺς 
<a class="pb" href="#pb597" id="pb597">[p. 597]</a>
 κατειλεγμένους ὑφ᾿ ἡμῶν τρόπους, τὸ δ᾿ ἀμέθοδόν τε καὶ
						<br class="lb"/>ἄτεχνον πρόδηλον· οὔτε γὰρ ἐκ τῶν εἰρημένων ἀπόδειξίν τις <br class="lb"/>λάβοι τοῦ κατ᾿
						οὐδένα τρόπον ἕτερον ἀμφίβολόν τι δύνασθαι <br class="lb"/>συστῆναι, τό τε κᾂν τοῖς πεπλεγμένοις
						ὁμωνυμίαν φάσκειν <br class="lb"/>συμβαίνειν, παντελῶς οὐδ᾿ ἀκουόντων ἐστὶν ὀνομάτων· πῶς <br class="lb"/>δὲ
						οὐκ ἔστι ταῖς γενικαῖς διαφοραῖς εἰδικὰς καταριθμεῖσθαι, <br class="lb"/>καθάπερ ἐπὶ τῶν τὴν
						διαίρεσιν ποιουσῶν ἀσήμαντον <br class="lb"/>μόριον σημαῖνον διαιρούμεναι. λάβοι γὰρ ἂν οὕτως
						πλείους <br class="lb"/>τὰς εἰδικὰς διαφοράς· ἔτι δ᾿ ἂν τοῦτον τὸν τρόπον τὰς <br class="lb"/>καὶ τῆς
						ὁμωνυμίας τις ποιήσειε πλείους εἰδικὰς λεγομένας <br class="lb"/>διαφορὰς, ὅτι αὐτὸς παρὰ τὸ ἀπὸ
						τύχης, αἱ δὲ παρὰ τὴν <br class="lb"/>ἀναλογίαν, ἢ ὁμοιότητα, ἢ ἄλλον τινὰ τρόπον συνίστανται·
						<br class="lb"/>καὶ μὴν καὶ τῆς ἐν λόγῳ ὁμωνυμίας ἀπ᾿ αὐτῶν λεγομένης <br class="lb"/>πλείους οἱ τρόποι, οἱ
						μὲν γὰρ τῇ παραθέσει τῶν ὁμοίων <br class="lb"/>πτώσεων γίγνονται, ὡς ἐν τῷ, εἴη μέλλει τὸν
						Σωκράτην <br class="lb"/>νικῆσαι· οἱ δ᾿ ἄλλοι τρόποι· ταῦτα μὲν ἐλάττω, ἐκεῖνο δ᾿ <br class="lb"/>ἄξιον
						ἀπορίας, πῶς τὰ περὶ τὰς φαντασίας διττὰ, πολὺ δὲ <br class="lb"/>μᾶλλον ἔτι, πῶς τὰ τῆς προσῳδίας·
						οἱ γὰρ τιθέμενοι διττοὺς 
<a class="pb" href="#pb598" id="pb598">[p. 598]</a>
 τοὺς παρὰ τὴν θέσιν, πῶς οὐχὶ καὶ παρὰ τὴν
						προσῳδίαν; <br class="lb"/>ὥσπερ γὰρ ἐκείνη τῇ διαλήψει τοῦ ὅλου καὶ τῇ <br class="lb"/>μὲν σιωπῇ δύναται πρὸς
						τὸ διττὸν ἕλκεσθαι, οὕτω δὴ καὶ <br class="lb"/>τὸ ὄνομα τῇ προσῳδίᾳ· καθάπερ ἔξωθεν ὂν ὁ κενὸς
						χρόνος <br class="lb"/>τοῦ λόγου καὶ οὐ μόριον αὐτοῦ, διττὸν ποιεῖν αὐτὸν <br class="lb"/>πέφυκεν, οὕτω δὴ καὶ
						ἡ προσῳδία· ἔτι δὲ καὶ οἱ σοφισταὶ <br class="lb"/>καθάπερ ἐκείνῳ χρῶνται πρὸς τὰς ἔριδας καὶ
						τούτῳ· καὶ <br class="lb"/>μὴν αὐτὸ ἄν τις ἐφ᾿ ἑαυτοῦ σκοπούμενος, ὥσπερ ἂν παρὰ <br class="lb"/>τὴν σύνθεσιν
						ἢ διαίρεσιν ἀμφισβητοῦσιν, οὕτω δὴ καὶ παρὰ <br class="lb"/>τὴν προσῳδίαν· δῆλον δὲ ἐπὶ τῶν
						γεγραμμένων λόγων, οἷς <br class="lb"/>μὴ πρόσκειται τὰ διακρίνοντα σημεῖα, δεῖται γὰρ ὥσπερ
						<br class="lb"/>ἐκείνων εἰς τὴν διάκρισιν, οὕτω καὶ τῆς προσῳδίας, οὐκ <br class="lb"/>ἀεί γε μὴν καὶ δι᾿
						αὐτὴν γένοιτο διττὸς ὁ λόγος. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De sophismatis seu captionibus penes dictionem</a>
          </header>
          <ul class="tree">
            <li>
              <a href="#body-1">De sophismatis seu captionibus penes dictionem</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
