<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:19"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg053">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg053.1st1K-grc1.xml">De marcore</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg053.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">7</span>, <span class="biblScope">666-704</span>, <span class="date">1824</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb666" id="pb666">[p. 666]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΜΑΡΑΣΜΟΥ ΒΙΒΛΙΟΝ.<a class="bookmark" href="#body-1-1"> §</a></h3>
                  <p class="p autofirst">Μαρασμός ἐστι φθορὰ ζῶντος σώματος ἐπὶ <br class="lb"/>ξηρότητι. διττῶς δὲ τῆς φθορᾶς
                        λεγομένης, τῆς μὲν ἐν τῷ <br class="lb"/>γίνεσθαι, τῆς δὲ ἐν τῷ γεγονέναι, κατὰ τὸ
                        πρότερον σημαινόμενον <br class="lb"/>ἀκούειν χρὴ τῆς προσηγορίας. οὕτω δὲ καὶ αὐτὸς ὁ
                        <br class="lb"/>μαρασμὸς ὁ μὲν παρὰ τὸ μεμαράνθαι λέγοιτ’ ἂν, ὁ δὲ παρὰ <br class="lb"/>τὸ
                        μαραίνεσθαι, περὶ οὗ νῦν ὁ λόγος ἐστίν. ἐπεὶ δὲ ζῶντος <br class="lb"/>σώματος ἔφαμεν
                        εἶναι φθορὰν τὸν μαρασμὸν, ἔστι δὲ τρία <br class="lb"/>γένη τῶν ζώντων, ζῶα, φυτὰ καὶ
                        σπέρματα, καὶ διὰ <br class="lb"/>ταῦτα καὶ οἱ καρποὶ, τούτων ἂν εἶναι πάθος τὸν
                        μαρασμὸν <br class="lb"/>ἑρμηνεύοντες κυρίως, ἐκ μεταφορᾶς δὲ ἤδη καὶ τὰς ἀλλὰς 
<a class="pb" href="#pb667" id="pb667">[p. 667]</a>
 φθορὰς, ὅσαι γίνονται διὰ ξηρότητος, μαρασμὸν ὀνομάζουσιν.
                        <br class="lb"/>ὥστε καὶ κατὰ τοῦ πυρὸς ἐπιφέρουσι τοὔνομα, καὶ <br class="lb"/>μᾶλλον ἔτι
                        ποῤῥώτερον, ἐπιφέροντες ἐπὶ πάντα τὰ κατὰ <br class="lb"/>βραχὺ φθειρόμενα. ἀλλ’ οὐδὲ
                        περί τινος τῶν ἄλλων, ὅσα <br class="lb"/>μὴ κυρίως μαραίνεσθαι λέγεται, περὶ μόνου δὲ
                        τοῦ κατὰ τὸν <br class="lb"/>ὁρισμὸν μαρασμοῦ νῦν ἡμῖν πρόκειται λέγειν, καὶ μάλισθ’
                        ὅταν ἐν <br class="lb"/>ζώου γένηται σώματι. κοινωνίαν γ’ ὁ λόγος ἀναγκαίαν ἕξει καὶ
                        <br class="lb"/>πρὸς τὰ φυτά. κατὰ τέτταρας οὖν τρόπους ἁπλοῦς καὶ πρώτους <br class="lb"/>ἁπάντων
                        τῶν ζώντων φθειρομένων, ὅτι καὶ τὰ στοιχεῖα <br class="lb"/>τῆς οὐσίας αὐτῶν ἐστι
                        τέσσαρα, τὰ μὲν διὰ ξηρότητος <br class="lb"/>φθειρόμενα μαραίνεσθαι λέγομεν. εἰ μὲν δὴ
                        τοῦτο μόνον <br class="lb"/>αὐτοῖς ὑπάρχοι τὸ ξηραίνεσθαι, τῆς ἑτέρας τῶν στοιχείων
                        ἀντιθέσεως <br class="lb"/>τῆς κατὰ τὸ θερμόν τε καὶ ψυχρὸν ἐν τοῖς οἰκείοις <br class="lb"/>ὅροις
                        διαμενούσης, ἁπλοῦς ἐστιν ὁ τοιοῦτος μαρασμός· εἰ <br class="lb"/>δ’ ἤτοι θερμότης
                        ἄμετρος ἢ ψύξις αὐτῷ προσγένοιτο, σύνθετος <br class="lb"/>οὕτω τε καὶ διττὸς ὁ τρόπος
                        εἴη τῆς φθορᾶς. ὁ μὲν οὖν <br class="lb"/>ἁπλοῦς μαρασμὸς ἐπὶ ταῖς ἀσιτίαις δοκεῖ
                        γίνεσθαι τῶν τε κατὰ <br class="lb"/>πρόθεσιν ἀποκαρτερούντων καὶ ὅσοι λιμώττουσιν
                        ἀπορίᾳ 
<a class="pb" href="#pb668" id="pb668">[p. 668]</a>
 σιτίων· ὁ δὲ μετὰ ψύξεως, <span class="milestone">179</span>ἐπί τε τῶν γηρασκόντων <br class="lb"/>καὶ ὅσοι διά τι πάθος εἰς ὁμοίαν
                        γήρᾳ διάθεσιν ἐμπίπτουσι· <br class="lb"/>ὁ δὲ μετὰ θερμότητος, ἔν τισι τῶν ἑκτικῶν
                        πυρετῶν. ἐπὶ <br class="lb"/>μὲν δὴ τῶν φυτῶν ὅλον τὸ σῶμα καὶ μόριον ὁτιοῦν αὐτῶν
                        <br class="lb"/>μαραίνεσθαι λέγομεν ἐπὶ ταῖς διὰ ξηρότητος φθοραῖς· οὐ <br class="lb"/>μὴν ἐπί γε
                        τῶν ζώων, ἀλλὰ τὸ μὲν ὅλον σῶμα μαραίνεσθαί <br class="lb"/>φαμεν, οὐκέτι δὲ σύνηθές
                        ἐστι καθ’ ἑκάστου μορίου <br class="lb"/>φέρειν τοὔνομα, καὶ νῦν ἡμῖν ὁ λόγος ἐστὶν οὐ
                        περὶ <br class="lb"/>τῶν ξηραινομένων διά τι σύμπτωμα μορίων, ἀλλ’ ὅταν <br class="lb"/>ὅλον οὕτω
                        καταστῇ τὸ σῶμα. δῆλον τοίνυν ἐστὶν ἤδη <br class="lb"/>τό γε τοσοῦτον, ὡς εἴπερ ὅλου
                        τοῦ σώματός ἐστι πάθος ὁ <br class="lb"/>μαρασμὸς, οὐκ ἄνευ τῆς ἀρχῆς τοῦ ζώου παθόντος
                        γίνεται. <br class="lb"/>οὐ μὴν οὐδ’ ἄλλο μέν τι πάθος ἐν ὅλῳ τῷ ζώῳ γίνεσθαι
                        <br class="lb"/>δυνατόν ἐστιν, ἄλλο δέ τι κατειληφέναι τὴν ἀρχὴν, ὥστ’ <br class="lb"/>ἀνάγκη τὸ
                        σῶμα τῆς καρδίας ξηραίνεσθαι τοῖς μαραινομένοις. <br class="lb"/>εἰ τοίνυν εὕροιμεν
                        ἁπάσας τὰς αἰτίας, ὑφ’ ὧν <br class="lb"/>ξηραίνεσθαι συμβαίνει τὴν καρδίαν, εἰσόμεθα
                        πότερον 
<a class="pb" href="#pb669" id="pb669">[p. 669]</a>
 ἀνιάτως ἔχουσιν οἱ μαραινόμενοι πάντες, ἤ τινες ἐξ
                        αὐτῶν <br class="lb"/>ἰαθῆναι δύνανται. </p>
                </section>
                <section id="body-1-2" class="div textpart chapter level3">
                  <p class="p autofirst">Κάλλιον οὖν ἴσως ἐστὶ κᾀνταῦθα τὸν λόγον <br class="lb"/>ἐπ’ ἀρχὴν ἀγαγεῖν. ἀρχὴ δὲ
                        ἀρίστη τὸ γνῶναι γήρως <br class="lb"/>αἰτίαν, ἐπειδὴ φαίνεται τῶν μαρασμῶν οὗτος
                        ἀφυκτότατος, <br class="lb"/>ὡς καὶ κατὰ φύσιν εἶναι δοκεῖν· ἄφυκτα δὲ τὰ τῆς φύσεως
                        <br class="lb"/>ἔργα σύμπαντά ἐστι, καὶ τάξιν τῆς γενέσεως ἀναγκαίαν <br class="lb"/>ἔχοντα.
                        προηγεῖται δέ τι καὶ αὐτοῦ τοῦδε τὸ γνῶναι τὰ <br class="lb"/>σημαινόμενα τῆς κατὰ
                        φύσιν λέξεως. οὐ γὰρ δὴ οὕτω λέγεται <br class="lb"/>κατὰ φύσιν εἶναι τὸ γῆρας, ὡς τὸ
                        τρέφεσθαί τε καὶ αὐξάνεσθαι. <br class="lb"/>ταυτὶ μὲν γὰρ ἔργα τῆς <span class="milestone">374</span>φύσεώς ἐστι, τὸ γῆρας <br class="lb"/>δὲ οὐκ ἔργον, ἀλλὰ
                        πάθος ἐξ ἀνάγκης ἑπόμενον. οὐδὲν γὰρ <br class="lb"/>τῶν γεννητῶν ζώων ἀγήρων ἑωρᾶτο.
                        καὶ διὰ τοῦτο κατὰ <br class="lb"/>φύσιν εἶναι λέγουσιν αὐτό τινες ἐξ ἀνάγκης ἑπόμενον
                        ἅπασι <br class="lb"/>τοῖς ὑπὸ φύσεως διοικουμένοις. εἴπερ οὖν κατὰ τοῦτο τὸ
                        <br class="lb"/>σημαινόμενον εἴρηται κατὰ φύσιν εἶναι τὸ γῆρας, οὔτ’ ἀναγκαῖον <br class="lb"/>ἔτι
                        προσεπισκέπτεσθαι τἄλλα σημαινόμενα τῆς λέξεως, 
<a class="pb" href="#pb670" id="pb670">[p. 670]</a>
 ἃ κακῶς ἔδοξέ
                        τισιν, ὡς ἐν ἑτέροις ἐπιδείκνυμεν, οὔτ’ ἀπορία <br class="lb"/>τις ὑπολείπεται κατὰ τὸν
                        λόγον. οὕτω γὰρ λεγόντων, ὡς <br class="lb"/>εἴρηται νῦν, ἀληθές ἐστι τὸ κατὰ φύσιν
                        εἶναι τὸ γῆρας <br class="lb"/>ἄφυκτόν τε ὑπάρχειν, εἴπερ ἐξ ἀνάγκης ἕπεται τοῖς ἔργοις
                        τῆς <br class="lb"/>φύσεως. καί τοί τις τῶν καθ’ ἡμᾶς φιλοσόφων ἔγραψε βιβλίον,
                        <br class="lb"/>ἐπιδεικνὺς ὅπως ἔνεστιν ἀγήρων τινὰ διαμεῖναι τὸ <br class="lb"/>πάμπαν. ἐξέδωκε
                        μὲν οὖν τὸ βιβλίον ἔτι τεσσαρακοντούτης <br class="lb"/>ὢν, παρέτεινε δὲ μέχρι καὶ τῶν
                        ὀγδοήκοντα ἐτῶν, καὶ ἦν <br class="lb"/>οὕτως ἰσχνός τε καὶ ξηρὸς, ὡς ἁρμόζειν ἐπ’
                        αὐτοῦ τὴν ἐκ τοῦ <br class="lb"/>προγνωστικοῦ Ἱπποκράτειον ῥῆσιν, ῥὶς ὀξεῖα, ὀφθαλμοὶ
                        κοῖλοι, <br class="lb"/>κρόταφοι ξυμπεπτωκότες, ὦτα ψυχρὰ, καὶ συ<span class="milestone">180</span>νεσταλμένα, <br class="lb"/>καὶ οἱ λοβοὶ τῶν ὤτων
                        ἀπεστραμμένοι, καὶ τὸ <br class="lb"/>περὶ τὸ μέτωπον ξηρόν τε καὶ περιτεταμένον, καὶ
                        καρφαλέον <br class="lb"/>ἐόν. ἐπεὶ τοίνυν ἐγελᾶτο τοιοῦτος φαινόμενος, ὅτι ἄλλους
                        <br class="lb"/>ἀνθρώπους ἐπεχείρησε διδάσκειν, ὅπως ἄν τις ἀγήρως διαμείνῃ,
                        <br class="lb"/>δευτέραν ἔκδοσιν ἐποιήσατο περὶ τῆς θαυμαστῆς ἀγηρασίας, <br class="lb"/>οὕτω γὰρ
                        αὐτὴν καὶ ὠνόμασε διὰ τοῦ συγγράμματος, ﻿
<a class="pb" href="#pb671" id="pb671">[p. 671]</a>
 ἐπιδεικνὺς, ὡς οὐ πᾶς
                        ἄνθρωπος ἀγήρως δύναται διαμένειν, <br class="lb"/>ἀλλὰ δέοι μὲν εἰς τοῦτο καὶ φύσιν
                        ἔχειν ἐπιτηδείαν, μάλιστα δ’ <br class="lb"/>ὧν ἡ πρώτη τροφὴ τοιαῦτα βάλλοιτο θεμέλια,
                        καὶ ἐπηγγείλατο <br class="lb"/>τῶν ἐπιτηδείων εἰς τοῦτο βρεφῶν εὐθὺς ἐξ ἀρχῆς αὐτὸς
                        <br class="lb"/>ἐπιστατῶν, ἀθάνατα αὐτῶν ποιήσειν τὰ σώματα. καὶ ἦν <br class="lb"/>ἀνεξέλεγκτον
                        αὐτοῦ τὸ ἐπάγγελμα· πρὸ τοῦ γὰρ ἀνδρωθῆναι <br class="lb"/>τοὺς παῖδας, οὓς
                        παρελάμβανεν, ἔμελλεν αὐτὸς τεθνήξεσθαι. <br class="lb"/>οἱ μὲν οὖν ἄλλοι πάντες
                        ἐσχάτην μωρίαν αὐτοῦ κατεγίνωσκον, <br class="lb"/>ἐγὼ δὲ οὒ, [μόνον] εἰδὼς, ὅτι πολλὰ
                        καὶ ἄλλα δόγματα τοῖς διὰ <br class="lb"/>τῆς ἐμπειρίας ἐγνωσμένοις μαχόμενα πολλοὶ τῶν
                        λογικῶν ἀνδρῶν <br class="lb"/>ἀπεφήναντο τῇ πιθανότητι τῶν λόγων ἐξαπατηθέντες.
                        <br class="lb"/>οὐκ οὖν οὐδὲ τοῦτο θαυμαστόν ἐστιν ὅσον ἐπὶ τῷ λόγῳ. τὸ <br class="lb"/>γὰρ ὅτι τὸ
                        γεννητὸν πᾶν φθαρήσεται πάντως οὔτ’ ἐπιστημονικὴν <br class="lb"/>οὔτ’ ἀναγκαίαν ἔχει
                        τὴν ἀκολουθίαν, ἀλλ’ ἄχρι τοῦ <br class="lb"/>πιθανοῦ προϊοῦαν, ὡς ἐν τῷ περὶ
                        ἀποδείξεως ἀποδέδεικται; <br class="lb"/>καίτοι γε τούτῳ χρῶνται τῷ λόγῳ σχεδὸν
                        ἅπαντες, ὅσοι τὸ <br class="lb"/>γηράσκειν ἀναγκαῖον ἐπιδεικνύουσι τοῖς ζώοις, ὁδὸν
                        εἶναι 
<a class="pb" href="#pb672" id="pb672">[p. 672]</a>
 φάσκοντες αὐτὸ πρὸς τὴν ἐξ ἀνάγκης ἑπομένην φθορὰν τοῖς
                        <br class="lb"/>γεννητοῖς ἅπασιν. ἐξ ἐμπειρίας οὖν ἔτι μόνης τὸ γῆρας ἀναγκαῖόν <br class="lb"/>τε
                        καὶ κατὰ φύσιν, ὥσπέρ γε καὶ ὁ θάνατος οὐδ’ αὐτὸς <br class="lb"/>ἀποδεδειγμένος ὑπὸ
                        τῶν ἑτοίμως ἀποφαινομένων καὶ λεγόντων, <br class="lb"/>ὡς ἀναγκαῖόν ἐστι τὸ γεννηθὲν
                        ἅπαν εὐθὺς εἶναι φθαρησόμενον. <br class="lb"/>ἑπόμενον δὲ δήπου τοῖς σοφισταῖς ἐστι τὸ
                        πρὸς <br class="lb"/>τὴν ἐμπειρίαν ἀντιλέγειν, ὅπερ, οἶμαι, κᾀκεῖνος ἐποίει φάσκων
                        <br class="lb"/>ἀποθνήσκειν τε καὶ γηράσκειν ἅπαν ζῶον ἀγνοίᾳ τῶν <br class="lb"/>ἐπιστατούντων.
                    </p>
                </section>
                <section id="body-1-3" class="div textpart chapter level3">
                  <p class="p autofirst">Ἴσως οὖν ἄμεινον ἡμᾶς ἐπισκέψασθαι τὴν <br class="lb"/>αἰτίαν ἥτις ποτέ ἐστι, δι’ ἣν
                        γηράσκει τά τε ζῶα καὶ τὰ φυτὰ <br class="lb"/>σύμπαντα. φαίνεται γὰρ δὴ ξηραινόμενα
                        καὶ τοιοῦτόν τι <br class="lb"/>πάθος εἶναι τὸ γῆρας, εἰ καί τινες ἑτέρως ὑπέλαβον,
                        ψυχρούς <br class="lb"/>τε καὶ ὑγροὺς ἀποφηνάμενοι τοὺς γέροντας· ἐπιδέδεικται δὲ
                        <br class="lb"/>αὐτῶν ἡ αἰτία τῆς ἀπάτης ἐν τοῖς περὶ κράσεων γράμμασιν. <br class="lb"/>ἆρ’ οὖν
                        διὰ τοῦτο ξηραίνεται, δι’ ὃ λέγουσί τινες, <br class="lb"/>ὡς ἡ σύμφυτος τοῖς ζώοις
                        θερμασία καθάπερ τι πῦρ ὑπάρχουσα, <br class="lb"/>τὴν αὔξησιν ἐκ τῆς ὕλης, ὅθεν
                        ἀνάπτεται, λαμβάνει; 
<a class="pb" href="#pb673" id="pb673">[p. 673]</a>
 ταύτῃ γὰρ ἐνδέδεται καὶ ταύτης ἀχώριστός
                        ἐστι, καὶ πάντα <br class="lb"/>ἐκ ταύτης ἐστὶν αὐτῇ. τὰ μὲν οὖν νεογενῆ ζῶν, καθάπερ
                        <br class="lb"/>καὶ τὰ φυτὰ, σύμπαντά ἐστιν ὑγρὰ, καὶ διὰ τοῦθ’ ὥσπερ
                        <br class="lb"/>ἐγκαταπνιγομένη τῷ πλήθει τῆς ὑγρότητος ἑαυτὴν ἀναφέρει <br class="lb"/>μόλις,
                        ὁμιχλώδης τέ τις οὖσα καὶ βραδεῖα καὶ δυσκίνητος· <br class="lb"/>ἐν δὲ τῷ χρόνῳ
                        προϊόντι <span class="milestone">181</span>καὶ ταύτης περιγίνεται, καὶ
                        <br class="lb"/>τῆς ὕλης ἐγκρατὴς ἁπάσης καθίσταται. καὶ οὕτως οὐχ ὁμιχλώδης <br class="lb"/>ἐστὶ
                        καὶ θολερὰ καὶ καπνώδης, ἀλλὰ καθαρά τε καὶ <br class="lb"/>αἰθερώδης γινομένη, τὰς
                        ἑαυτῆς κινήσεις ἁπάσας ἀκωλύτως <br class="lb"/>ἐπιδείκνυται, καὶ τὸ σύμπαν εἰπεῖν,
                        ὥσπερ αἱ φλόγες, ὅταν <br class="lb"/>ἐμπέσωσιν ὑγροῖς ξύλοις, ἐν ἀρχῇ μὲν ὑποτύφονταί
                        τε καὶ <br class="lb"/>οἷον καταπνίγονται μικραὶ παντάπασιν οὖσαι καὶ ἀσθενεῖς, <br class="lb"/>ἐν
                        δὲ τῷ χρόνῳ προήκοντι κατὰ βραχὺ μὲν ἐκλάμπουσί τε καὶ <br class="lb"/>αὔξονται, κατὰ
                        βραχὺ δὲ τῆς ὕλης ἐγκρατεῖς γίνονται, καὶ <br class="lb"/>τέλος ἐπὶ μήκιστον αἴρονται
                        μέγεθος, ὅταν ἁπάσης κρατήσωσιν, <br class="lb"/>ὅπερ ἐστὶν αὐταῖς ἀκμή τε καὶ ῥώμη·
                        κᾄπειτα ἐντεῦθεν <br class="lb"/>ἤδη τῆς τροφῆς ἐπιλειπούσης ταύτης, μαραίνονταί
                        <br class="lb"/>τε καὶ σβέννυνται· κατὰ τὸν αὐτὸν τρόπον ἡ ἐν ἡμῖν, φασι, 
<a class="pb" href="#pb674" id="pb674">[p. 674]</a>

                        θερμότης ἐνδεδεμένη τῷ τοῦ ζώου σώματι καθάπερ ὕλῃ τινὶ, <br class="lb"/>τὸ μὲν πρῶτον
                        ὑγρά τίς ἐστι καὶ ἀσθενὴς, αὐξανομένη δὲ <br class="lb"/>μέχρι τῆς τῶν ἀκμαζόντων
                        ἡλικίας ἐκλάμπει τε καὶ αὐξάνεται <br class="lb"/>καὶ ἐπὶ πλεῖστον αἴρεται μεγέθους καὶ
                        μιμεῖται τοῦ πυρὸς τὴν <br class="lb"/>φλόγα· τοὐντεῦθεν δὲ τροφῆς ἀπορίᾳ μαραίνεται
                        κατὰ <br class="lb"/>βραχὺ, καὶ τοῦτό ἐστι τὸ γῆρας, ὕστερον δὲ ἤδη καὶ ἀποσβέννυται
                        <br class="lb"/>παντελῶς, ὅπερ ἐστὶν ὁ θάνατος. οὗτος ὁ λόγος εὐδοκιμεῖ <br class="lb"/>παρὰ πᾶσιν
                        ὀλίγου δεῖν τοῖς νεωτέροις ἰατροῖς τε <br class="lb"/>καὶ φιλοσόφοις, οὐκ ὢν ἀληθὴς,
                        ἐμοὶ γοῦν κριτῇ, παραβάλλων <br class="lb"/>γέ τοι τὴν φλόγα τοῦ πυρὸς τῇ τῶν ζώων
                        θερμασίᾳ, <br class="lb"/>μηδὲ τοῦτ’ αἰσθανόμενος, ὡς ταῖς μὲν φλοξὶν ἡ γένεσις ἐκ
                        <br class="lb"/>τῆς κατὰ τὴν ὕλην ἐστὶ φθορᾶς, ὅθεν περιεξάπτονται, τὰ <br class="lb"/>ζῶα δὲ οὐχ
                        οὕτως ὑπὸ τοῦ διαπλάττοντος αὐτὰ τῆς ἐμφύτου <br class="lb"/>θερμότητος ἔτυχεν, ἀλλ’ ὡς
                        αὐξηθησόμενα καὶ διοικηθησόμενα <br class="lb"/>παρ’ αὐτῆς, οὐδέ ἐστί τις χρόνος ἐν ᾧ
                        διὰ πάσης αὐτῆς <br class="lb"/>οὐκ ἐκτέταται τὸ σύμφυτον ἡμῖν θερμὸν δυνάμεις ἔχον,
                        οὐχ <br class="lb"/>αἷς διαπλάττει μόνον, ἀλλὰ καὶ πολλὰς ἑτέρας. καὶ γὰρ ἕλκει
                        <br class="lb"/>τὴν τροφὴν ἐφ’ ἑαυτὸ, καὶ τὴν ὕλην διοικεῖ καὶ προστίθησι 
<a class="pb" href="#pb675" id="pb675">[p. 675]</a>

                        καὶ προσφύει καὶ ὁμοιοῖ, καὶ συλλήβδην εἰπεῖν ἅπαντα <br class="lb"/>τἀναντία ταῖς
                        φλοξὶν ἀπεργάζεται περὶ τὴν σύμφυτον ὕλην <br class="lb"/>ἑαυτῇ. τίς γὰρ φλὸξ αὐξάνει
                        ὕλην, ᾗπερ ἐνεδέθη; τίς δ’ <br class="lb"/>ἐκείνῃ τὴν τροφὴν ἐξομοιοῖ μᾶλλόν περ ἢ τὴν
                        ὕλην ἑαυτῇ; <br class="lb"/>τίς δὲ τοσαύτας μηχανὰς ἕνεκα τοῦ διασώζεσθαι ὕλην
                        ἐξευρίσκει, <br class="lb"/>τὰ μὲν ἀμφιεννῦσα καὶ ἀποστέγουσα τῶν μορίων, ὡς <br class="lb"/>μηδὲν
                        αὐτοῖς ἔξωθεν πλεονάζειν, τὰ δὲ διατρυπῶσα καὶ ἀνευρύνουσα <br class="lb"/>καὶ ὀχετοὺς
                        ἐντιθεῖσα, τοὺς μὲν ὥσθ’ ἕλκειν δι’ αὐτῶν <br class="lb"/>τὴν τροφὴν, τοὺς δ’ εἰς
                        ἀνάψυξίν τε καὶ ἀναπνοὴν, ἐξοχετεύουσά <br class="lb"/>τε τὰ περιττώματα, δι’ ἄλλων μὲν
                        τὰ παχέα, δι’ <br class="lb"/>ἄλλων δὲ τὰ λεπτά; λάθοιμ’ ἂν ἐνταῦθα μεταφέρων ἅπασαν
                        <br class="lb"/>τὴν περὶ χρείας μορίων πραγματείαν, εἰ τὰ τῆς φύσεως <br class="lb"/>ἔργα πάνθ’
                        ἑξῆς καταλέγοιμι. καὶ μὴν ταὐτὸν εἶναί φασιν <br class="lb"/>ἔμφυτον θερμὸν καὶ φύσιν
                        οἱ τῆς εἰρημένης δόξης ἡγεμόνες. <br class="lb"/>οὔκουν ὀρθῶς ὁμοιοῦσι καὶ
                        παραβάλλουσιν αὐτὸ ταῖς <br class="lb"/>φλοξὶ καὶ φθείρειν οἴονται τὰ σώματα τοῦτο.
                        Ἱπποκράτης <br class="lb"/>εἶπε, καὶ ἀποκτείνει τοίνυν ἡμᾶς τὸ θερμὸν, ὅπερ <span class="milestone">375</span>ἔφυσε <br class="lb"/>τὰ σώματα. πρῶτον μὲν δὴ φήσομεν, ὦ
                        βέλτιστοι, ﻿
<a class="pb" href="#pb676" id="pb676">[p. 676]</a>
 τῶν γνησίων οὐκ ἔστιν Ἱπποκράτους βιβλίων, ἐν ᾧ
                        τοῦτο <br class="lb"/>λέγεται. δεύτερον δὲ, εἰ καὶ δόγμα ἐστὶν Ἱπποκράτους, <br class="lb"/>ἐχρῆν
                        ἐξηγεῖσθαι αὐτὸ ὅπως εἴρηται, καί τινα φέρειν ἀπόδειξιν. <br class="lb"/>εἰ δὲ ἐξ ὧν
                        ἀποροῦσιν ἀποδείξεων, ἐκ τούτων πιστεύεσθαι <br class="lb"/>δικαιοῦσιν, οὐκ ὀρθῶς
                        γινώσκουσιν. ἀληθὲς μέν <br class="lb"/>ἐστι τὸ διὰ τὴν ἔμφυτον θερμότητα γηράσκειν τε
                        τὰ σώματα <br class="lb"/>
                        <span class="milestone">182</span>καὶ τελευτῶντα διαφθείρεσθαι· ψευδὴς δὲ ὁ
                        τρόπος ὃν <br class="lb"/>οὗτοί φασιν. οὐ γὰρ ὡς ἡ φλὸξ τὰ ξύλα, ταύτῃ καὶ τὸ
                        <br class="lb"/>σύμφυτον θερμὸν τῶν ζώων ἀναλίσκει τὰ σώματα· τουτὶ <br class="lb"/>μὲν γὰρ ἴσως
                        οἰκεῖόν ἐστι τοῖς ὑπὸ τῶν πυρετῶν διαφθειρομένοις <br class="lb"/>παράδειγμα, καὶ τό γε
                        παρ’ Ἱπποκράτους λεγόμενον <br class="lb"/>ἐν τῇ προγεγραφυίᾳ ῥήσει τοιοῦτόν τι δηλοῦν
                        ἔοικε· τὸ <br class="lb"/>μέν τοι ξηραίνεσθαι τὰ σώματα κατά τινα φυσικὴν ἀκολουθίαν,
                        <br class="lb"/>καὶ γίνεσθαι τοῦτο διὰ τὴν ἔμφυτον θερμότητα, παντὸς <br class="lb"/>μᾶλλον ἀληθές
                        ἐστιν, ὡς κᾀν τῷ πρώτῳ τῶν ὑγιεινῶν <br class="lb"/>ἐπιδέδεικται, ῥηθῆναι δὲ ἀναγκαῖόν
                        ἐστι τῷ λόγῳ καὶ νῦν <br class="lb"/>οὐδὲν ἧττον. </p>
                </section>
                <a class="pb" href="#pb677" id="pb677">[p. 677]</a>
                <section id="body-1-4" class="div textpart chapter level3">
                  <p class="p autofirst">Ἡ φύσις ἡ δημιουργοῦσα τά τε φυτὰ καὶ <br class="lb"/>τὰ ζῶα πάντως μὲν δήπου τῆς
                        γενέσεως αὐτῶν ἀρχήν τινα <br class="lb"/>λαμβάνει σωματοειδῆ, οὐδενός γε τῶν ὄντων
                        δυναμένου τὴν <br class="lb"/>ἀρχὴν τῆς γενέσεως ἐκ τοῦ παντάπασιν οὐκ ὄντος λαβεῖν.
                        <br class="lb"/>ἀρξαμένη δ’ ἐντεῦθεν, ἐπὶ σκοπὸν ἀεὶ τέταται τὸν ἐξ ἀρχῆς <br class="lb"/>αὐτῇ
                        προκείμενον ἐν τῇ δημιουργίᾳ, τοῦτο δέ ἐστι τὸ τέλεον <br class="lb"/>ἀπεργάσασθαι τὸ
                        γεννώμενον, εἴτ’ οὖν φυτὸν, εἴτε καὶ ζῶον. <br class="lb"/>ἔστι δὲ δήπου τὸ τέλεον, ᾧ
                        μηδεμία τῶν οἰκείων ἐνεργειῶν <br class="lb"/>ἀπολείπεται· πλείονες δ’ εἰσὶ τῶν
                        ἐνεργειῶν, αἳ σκληρῶν χρῄζουσι <br class="lb"/>τῶν ὀργάνων, καὶ τοῦτ’ ἔστιν αἴτιον τοῦ
                        πολλὰ γίνεσθαι <br class="lb"/>τοῖς ζώοις μόρια σκληρά· τὴν δὲ ἀρχὴν αὐτῶν τῆς γενέσεως
                        <br class="lb"/>ἔμπαλιν τῷ τελείῳ ζώῳ μαλακὴν ἀναγκαῖον ὑπάρχειν, <br class="lb"/>ἵν’ εὐρύθμιστός
                        τε καὶ εὔπλαστος, εὐπειθής τε πρὸς ἅπαν ᾖ <br class="lb"/>τῷ δημιουργοῦντι. καὶ διὰ
                        τοῦτο κᾂν σκληρὸν ᾖ τι σπέρμα, <br class="lb"/>φυτὸν μαλακὸν γίνεται πρότερον ὑγρότητι
                        συμμέτρῳ τεγγόμενον, <br class="lb"/>ἵν’ ἀντὶ σπέρματος φύσις γένηται. εἴπερ οὖν
                        ἄρχεσθαι <br class="lb"/>μὲν χρὴ τὴν τοῦ ζώου γένεσιν ἐκ μαλακῆς οὐσίας, τελειουμένην
                        <br class="lb"/>δὲ γίνεσθαι σκληρὰν, ἐπικρατεῖν ἀναγκαῖόν ἐστιν 
<a class="pb" href="#pb678" id="pb678">[p. 678]</a>
 ἐν τῇ
                        πρώτῃ κράσει τῶν συνιστώντων αὐτὸ στοιχείων τό τε <br class="lb"/>ὑγρὸν καὶ τὸ ξηρόν.
                        τὸ μὲν οὖν ὑγρὸν τὸ ὑδατῶδές ἐστιν· <br class="lb"/>τὸ δὲ ξηρὸν διττὸν μὲν ὑπάρχει τὴν
                        φύσιν, τὸ μὲν γεῶδες, <br class="lb"/>τὸ δὲ πυρῶδες. ἀλλ’ οὐχ οἷόν τε ἦν ἐξ ἀρχῆς
                        μιχθῆναι πλέον <br class="lb"/>τὸ γεῶδες, ὑγρᾶς δεομένης εἶναι τῆς τῶν ζώων ἀρχῆς.
                        ἀπολείπεται <br class="lb"/>οὖν ἔτι μόνον τὸ πυρῶδες, ἀναγκαίαν ἔχον ἐπικράτησιν
                        <br class="lb"/>ἐν τῇ πρώτῃ τοῦ ζώου γενέσει τε καὶ συμπήξει. εἰ μὲν <br class="lb"/>οὖν οἶόν τε
                        ἦν τῇ φύσει μέχρι τῆς ἀκμῆς προαγαγούσῃ τὸ <br class="lb"/>ζῶον ἢ φυτὸν αὖθις ἑτέραν
                        ἐνθεῖναι στοιχείωσιν ἀναλόγως <br class="lb"/>ἴσην κατὰ δύναμιν, οὕτως ἂν μόνως ἀγήρων
                        τε καὶ ἄφθαρτον <br class="lb"/>ἔμεινεν αὐτῇ τὸ δημιούργημα, σοφοῦ τινος ἐπιστάτου
                        <br class="lb"/>τυγχάνον, οὐ γὰρ δὴ ἁπλῶς τε οὖν οὕτως ἄφθαρτον ἂν ἐγένετο <br class="lb"/>κακῶς
                        διαιτώμενον, καὶ τότε ἂν ἡμῖν ὁ Αἰγύπτιος ἐπεδείξατο <br class="lb"/>τὴν ἑαυτοῦ τέχνην
                        ἐπὶ δυνατῷ γενέσθαι πράγματί. <br class="lb"/>νυνὶ δὲ ἐπεὶ οὐδὲ οἷόν τέ ἐστι μεταθεῖναί
                        τε καὶ ὑπαλλάξαι <br class="lb"/>τὰ πρῶτα στοιχεῖα τῆς τῶν ζώων καὶ φυτῶν γενέσεως,
                        ἀναγκαῖόν <br class="lb"/>ἐστι καὶ μετὰ τὴν ἀκμὴν ξηραίνεσθαι τὸ σῶμα, καίτοι 
<a class="pb" href="#pb679" id="pb679">[p. 679]</a>
 γε οὐ δεόμενον ἔτι πάσχειν τοῦτο, τῆς τοῦ ξηραίνεσθαι χρείας
                        <br class="lb"/>οἰχομένης. ἀλλ’ ἡ μὲν παρακμὴ βραχεῖαν ἔχουσα τὴν ξηρότητα <br class="lb"/>
                        <span class="milestone">183</span>λανθάνει τοὺς πολλοὺς, ὡς οὐδέπω μαρασμός
                        <br class="lb"/>τις οὖσα· τὸ δὲ γῆρας οὐ τῷ γένει διαφέρον αὐτῆς, ἀλλὰ <br class="lb"/>μόνῃ τῇ
                        ποσότητι κατάφωρον γίνεται. αὕτη μὲν ἡ αἰτία τὴν <br class="lb"/>ἀναγκαίαν ἅπασι τοῖς
                        ζώοις ἐπὶ προήκοντι τῷ χρόνῳ ξηρότητα <br class="lb"/>ἐναργῶς ἐνδεικνυμένη τῷ γε μὴ
                        παντάπασιν ἀσυνέτῳ <br class="lb"/>τό τε τῆς γενέσεως ἄφυκτον καὶ τὸ τῆς τάσεως
                        ἀδύνατον. <br class="lb"/>ὃ γὰρ ἐξ ἀνάγκης ἀκολουθεῖ τῇ πρώτῃ τῶν ζώων γενέσει,
                        <br class="lb"/>τοῦτο πῶς ἄν τις γενέσθαι κωλύσειεν, ἢ παύσει γενόμενον; <br class="lb"/>ἥτις δέ
                        ἐστιν ἡ τοῦ γήρως ἀρχὴ, καὶ πότε πρῶτον ἄρχεται <br class="lb"/>γηράσκειν τὰ σώματα,
                        καιρὸν ἂν εἴη σκοπεῖσθαι. ὅσοι μὲν <br class="lb"/>οὖν ἡγοῦνται τὴν μὲν τοῦ
                        παρακμάζοντος κρᾶσιν εἶναι ξηρὰν <br class="lb"/>καὶ ψυχρὰν, τὴν δὲ τῶν γερόντων ὑγρὰν
                        καὶ ψυχρὰν, ἐν τῇ <br class="lb"/>ταύτης μεταβολῇ τὴν ἀρχὴν τοῦ γήρως τίθενται. ἡμεῖς
                        δὲ <br class="lb"/>ἀποδείξαντες ἐν τῷ περὶ κράσεων ἅπαντα τὰ σώματα μετὰ <br class="lb"/>τὴν ἀκμὴν
                        ἄχρι τῆς τελευτῆς ξηραινόμενα, δεόντως ἀπορήσομεν <br class="lb"/>ὑπὲρ ἀρχῆς γήρως,
                        ἁπάσης τῆς μετὰ τὴν ἀκμὴν ἡλικίας 
<a class="pb" href="#pb680" id="pb680">[p. 680]</a>
 ξηρᾶς καὶ ψυχρᾶς ὑπαρχούσης.
                        οὐδὲ γὰρ ἐν τῷ μᾶλλόν τε <br class="lb"/>καὶ ἧττον ἕτερον ἑτέρου τῶν παρακμαζόντων
                        εἶναι ξηρὸν καὶ <br class="lb"/>ψυχρὸν ἀρχὴν τοῦ γήρως ὑποθέσθαι δυνατόν ἐστιν, ὅταν
                        <br class="lb"/>ἐπὶ πλεῖστον ἥκῃ τὸ σῶμα ξηρότητος· τουτὶ γὰρ τὸ ἐπὶ πλεῖστον <br class="lb"/>εἰς
                        σωρητικὴν ἀπορίαν ἐμπίπτει, καὶ δύναται μέν τις <br class="lb"/>καὶ καταφρονῆσαι τῆς
                        τοιαύτης ἀπορίας, καὶ πολλαχόθι γε <br class="lb"/>ἀναγκαῖον οὕτω ποιεῖν, οὐ μὴν
                        ἄμεινόν γε σαφέσιν ὅροις <br class="lb"/>ἀφορίσασθαι δυνάμενον ὑποβάλλειν ἑαυτὸν οὐκ
                        ἀναγκαίαις <br class="lb"/>ἀπορίαις. ὅροι δὲ σαφεῖς ἐπὶ ταῖς τοῦ παρακμάζοντος ἡλικίαις
                        <br class="lb"/>καὶ ταῖς τοῦ γέροντος ἡ τῶν ὑγρῶν ἐπικράτησις περιττωμάτων, <br class="lb"/>ὑφ’ ὧν
                        ἐξαπατωμένους ἐλέγομεν ἀποφήνασθαί τινας <br class="lb"/>ὑγρὸν εἷναι τὸ γῆρας. εὐθέως
                        δὲ καὶ τὰς ἐνεργείας ἐν τῷδε <br class="lb"/>σαφῶς ἔστιν ἰδεῖν ἀῤῥωστούσας ἁπάσας, καὶ
                        ἡ τέως λανθάνουσα <br class="lb"/>τῶν παρακμαζόντων ἐπὶ θάνατον ὁδὸς ἐναργῶς
                        καταφαίνεται <br class="lb"/>τηνικαῦτα. καὶ προβλήματα ὑποθέσεως γίνεται <br class="lb"/>τοῖς
                        σοφισταῖς, τοῖς μὲν ὡς νόσος ἐστὶ τὸ γῆρας, τοῖς δὲ ὡς <br class="lb"/>ἡ κατὰ σχέσιν
                        ὑγεία, τοῖς δὲ ὡς οὐδέτερόν τι· καὶ τοῖς μὲν <br class="lb"/>ὡς κατὰ φύσιν ἐστὶ, τοῖς
                        δὲ ὡς παρὰ φύσιν· ἐνίοις δὲ κᾀνταῦθα ﻿
<a class="pb" href="#pb681" id="pb681">[p. 681]</a>
 μέσον τι καὶ οὐδέτερον
                        ἀμφοῖν ἔδοξεν εἶναι τὸ γῆρας, <br class="lb"/>ὡς μήτε κατὰ φύσιν αὐτὸ μήτε παρὰ φύσιν
                        ὀνομάζειν, ἀλλὰ <br class="lb"/>καὶ λέξιν ἐξευρίσκειν ἐπ’ αὐτῇ τρίτην, οὐ φύσει
                        φάσκοντες <br class="lb"/>ὑπάρχειν αὐτό. περὶ μὲν δὴ τῶν τοιούτων ἀμφισβητημάτων
                        <br class="lb"/>ἑτέρου διελέσθαι καιροῦ. </p>
                </section>
                <section id="body-1-5" class="div textpart chapter level3">
                  <p class="p autofirst">Τὸν δὲ τοῦ γήρως μαρασμὸν ἀδύνατον δήπου <br class="lb"/>καταλῦσαι, βοηθεῖσθαι δὲ ὡς
                        ἐπιπλεῖστον ἐκταθῆναι <br class="lb"/>δυνατὸν, καὶ τό γε γηροκομικὸν ὀνομαζόμενον μέρος
                        τῆς <br class="lb"/>ἰατρικῆς αὐτὸ τοῦτ’ ἔστι, σκοπὸν ἔχον ὡς ἡ τοῦ πράγματος
                        <br class="lb"/>ἐνδείκνυται φύσις, ἐνίστασθαι καὶ διακωλύειν ὡς οἷόν τε, μὴ
                        <br class="lb"/>ξηρανθῆναι τὸ σῶμα τῆς καρδίας εἰς τοσοῦτον, ὡς ἐνεργοῦν <br class="lb"/>ποτε
                        παύσασθαι. τοῦτο γὰρ δὴ τὸ πέρας ἐστὶ τῆς ζωῆς, <br class="lb"/>παῦλα τοῦ τῆς καρδίας
                        ἔργου, ὡς μέχρι ἂν ἥδε κινῆται κατὰ <br class="lb"/>τὴν ἑαυτῆς ἐνέργειαν, ἀδύνατον
                        ἀποθανεῖν τὸ ζῶον. εἰ μὲν <br class="lb"/>οὖν οἷόν τέ ἐστιν ὑγρότερον ἐργάσασθαι τὴν
                        οὐσίαν αὐτοῦ <br class="lb"/>τοῦ τῆς καρδίας σώματος, ἢ καὶ νὴ Δία τοῦ ἥπατος, ἐγχωρεῖ
                        <br class="lb"/>τὸ γῆρας <span class="milestone">184</span>ἐπισχεῖν· εἰ δὲ μηδεὶς
                        ἱκανός ἐστι μήθ’ ἧπαρ <br class="lb"/>ὑγρότερον ἑαυτοῦ ποιῆσαι μήτε καρδίαν, ἀλλ’
                        ἀναγκαῖον 
<a class="pb" href="#pb682" id="pb682">[p. 682]</a>
 ἐπὶ προήκοντι τῷ χρόνῳ ξηρότερα γίνεσθαι σφῶν αὐτῶν
                        οὐ <br class="lb"/>τὰ σπλάγχνα μόνον, ἀλλὰ καὶ τὰς ἀρτηρίας καὶ τὰς φλέβας,
                        <br class="lb"/>κωλῦσαι μὲν τὸ γῆρας ἀδύνατον, ἐπισχεῖν δὲ τὸ τάχος αὐτοῦ <br class="lb"/>δυνατόν.
                        ἔοικε τοίνυν Ὅμηρος, εἴπερ τι καὶ ἄλλο, καὶ <br class="lb"/>τοῦτο μαντικῶς ἐκφωνῆσαι
                        περὶ τῶν γερόντων,</p>
                  <div class="lg">
                    <div class="l first">— — ἐπὴν λούσαιτο φάγοι τε,</div>
                    <div class="l">Εὑδέμεναι μαλακῶς, οἵα δίκη ἐστὶ γερόντων.</div>
                  </div>
                  <p class="p autofirst">καὶ γὰρ τὸ λουτρὸν τῶν ὑγραινόντων ἐστὶ, καὶ ἡ μαλακὴ <br class="lb"/>κοίτη καὶ ὁ ὕπνος,
                        ἡ δὲ τροφὴ πρώτη καὶ μάλιστα. μόνη <br class="lb"/>γὰρ αὕτη μέρος γίνεται τῶν
                        τρεφομένων σω<span class="milestone">376</span>μάτων <br class="lb"/>ὁμοιουμένη ταῖς
                        οὐσίαις αὐτῶν; ἕκαστον δὲ τῶν ἄλλων ἢ τῷ <br class="lb"/>κωλῦσαι ξηρανθῆναι σφοδρότερον
                        τὰ ὁμοιομερῆ, ἢ τῷ τὴν ἐν <br class="lb"/>ταῖς μεταξὺ χώραις αὐτῶν ἐπιτέγγειν τε καὶ
                        αὐξάνειν ὑγρότητα, <br class="lb"/>τῆς τῶν ὑγραινόντων μετείληφε προσηγορίας τε καὶ
                        <br class="lb"/>δυνάμεως. οὕτω δὲ ἐγχωρεῖ ποτε ἧπαρ καὶ τὴν καρδίαν <br class="lb"/>ὑγρανθῆναι, ὡς
                        εἴρηται νῦν, τῆς τε παρεσπαρμένης αὐτοῖς <br class="lb"/>ὑγρότητος αὐξανομένης, ἣν κᾀν
                        τοῖς λεπτυνθεῖσι νέοις 
<a class="pb" href="#pb683" id="pb683">[p. 683]</a>
 σώμασιν ἐκδαπανᾶσθαι συμβαίνει, καθ’
                        ὅλον μὲν τὸ σῶμα <br class="lb"/>φανερῶς πολλάκις, ἐγχωρεῖ δέ ποτε καὶ κατὰ τὴν καρδίαν
                        καὶ <br class="lb"/>τὸ ἧπαρ. ὅτι δὲ τούτων τῶν σπλάγχνων τὸ μὲν ἀρτηριῶν <br class="lb"/>τε καὶ
                        σφυγμῶν ἐστιν ἀρχὴ, τὸ δὲ φλεβῶν τε καὶ τοῦ τρέφεσθαι, <br class="lb"/>δι’ ἄλλης
                        ἐπιδέδεικται πραγματείας, ἐν ᾗ περὶ τῶν Ἱπποκράτους <br class="lb"/>καὶ Πλάτωνος
                        ἐπεσκοπούμεθα δογμάτων. ταῦτα <br class="lb"/>οὖν τὰ σπλάγχνα, πρὶν ἰσχυρὰν ἔνδειαν
                        αἵματος γενέσθαι <br class="lb"/>καθ’ ὅλον τὸ ζῶον, οὐκ ἀπορεῖ συμμέτρου τροφῆς, τὸ μὲν
                        <br class="lb"/>ἧπαρ, ὅτι πᾶν τὸ αἷμα τὴν ἀρχὴν ἐντεῦθεν ἔχει· ἡ καρδία <br class="lb"/>δὲ, διὰ τὸ
                        τῆς ὁλκῆς ἰσχυρόν. ἕλκει μὲν ἅπαντα τὰ μόρια <br class="lb"/>τοῦ ζώου τὴν οἰκείαν
                        τροφὴν ἐφ’ ἑαυτὰ, τῇ δὲ ἴσῃ ῥώμῃ τῆς <br class="lb"/>ὁλκῆς οὐ κέχρηται πάντα· διὰ τοῦτ’
                        οὖν οὐδ’ ὁμοίως ἀτροφεῖ <br class="lb"/>κατὰ τὰς ἐνδείας τοῦ αἵματος, ἀλλ’ ἥ τε καρδία
                        σφοδροτάτην <br class="lb"/>ἔχουσα τὴν κατὰ τὸ ἕλκειν ἐνέργειαν, οὐκ ἄν ποτε
                        <br class="lb"/>ἀπορήσειεν τροφῆς, πρὶν εἰς ἐσχάτην ἔνδειαν ἀφικέσθαι πάντα <br class="lb"/>τοῦ
                        ζώου τὰ μόρια. μὴ τοίνυν ὑπολαμβάνωμεν, ἐπειδὰν <br class="lb"/>ἰσχνὸν γένηται τὸ σῶμα
                        χρονίως ἀῤῥωστῆσαν, ἀναλόγως τοῖς <br class="lb"/>ἄλλοις ἅπασι μέρεσι τὴν καρδίαν καὶ
                        τὸ ἧπαρ ὑπάρχειν ἰσχνά. 
<a class="pb" href="#pb684" id="pb684">[p. 684]</a>
 θεάσασθαι δ’ ἔστι σοι τοῦτο βουληθέντι
                        κᾀπὶ τῶν ἄλλων <br class="lb"/>ζώων. ὅ τι γὰρ ἂν ἐθελήσαις ἐπιπλεῖστον λιμαγχονήσας
                        ἀνατέμνειν, <br class="lb"/>ἰσχνὰ μὲν αὐτοῦ καὶ ξηρὰ τἄλλα σύμπανθ’ εὑρήσεις
                        <br class="lb"/>μόρια, τὸ δ’ ἧπαρ ἅμα τῇ καρδία πλησίον τοῦ κατὰ φύσιν.
                        <br class="lb"/>ἀποθνήσκουσι γὰρ (ἐπὶ ταῖς ἀσιτίαις) οὐ τοσοῦτον ἐνδείᾳ <br class="lb"/>τῆς τῶν
                        στερεῶν σωμάτων τροφῆς, ὅσον τοῦ πνεύματος οἱ <br class="lb"/>σφαττόμενοι, καὶ διὰ
                        τοῦτο γοῦν ἅπαντα τὰ μόρια μαλακά <br class="lb"/>τέ ἐστι καὶ ὑγρὰ τοῖς τῶν ζώντων
                        ὁμοίως, ἐπειδὴ τὸ περιεχόμενον <br class="lb"/>ἐν αὐτοῖς ὑγρὸν, ὑφ’ οὗ πρώτως τρέφεται,
                        σώζεται <br class="lb"/>σύμπαν· οἱ δ’ ὑπὸ λιμοῦ διαφθαρέντες ἥκουσι μὲν <br class="lb"/>ἐγγὺς τοῦ
                        ὄντως μαρασμοῦ, καὶ διὰ τοῦτο μεμαράνθαι φήσομεν <br class="lb"/>αὐτοὺς, ὅταν γε τῆς
                        ἀκριβολογίας μηδέπω καιρὸς ᾖ, <br class="lb"/>κατ’ ἀλήθειαν δ’ οὐκ ἐμαράνθησαν, ἢ οὐ
                        πάντα γε τὰ μόρια <br class="lb"/>τοῦ σώματος· ὁ δ’ ὄντως μαρασμὸς ὁμοίως μαραίνει
                        <br class="lb"/>πάντα, διότι καὶ τὰς ἀρχάς. ἔστι δ’ οὗτος ἐν μὲν ταῖς <br class="lb"/>ἡλικίαις τὸ
                        γῆρας, ἐν δὲ τοῖς παρὰ φύσιν ὁ μαρασμώδης <br class="lb"/>πυρετός. ἑτέρα δέ τις
                        ἀνάλογος γήρᾳ διάθεσις, ἣν οὐδὲν 
<a class="pb" href="#pb685" id="pb685">[p. 685]</a>

                        <span class="milestone">185</span>χεῖρον ὀνομάζειν ἐκ νόσου γῆρας, οὐ μὰ
                        Δί’ οὔθ’ ὡς <br class="lb"/>Φίλιππος, ὃς τὸν ἕνα μαρασμώδη πυρετὸν καλεῖ. οὐ γάρ
                        <br class="lb"/>ἐστιν ἡ τοιαύτη διάθεσις πυρετὸς, ἐν ᾗ ψυχροτέρα τοῦ κατὰ <br class="lb"/>φύσιν ἡ
                        καρδία γέγονεν. ὅτι δ’ οὕτως ἔχει κράσεως, οὐκ <br class="lb"/>ἐλάχιστον γνώρισμα
                        μικρὸς καὶ ἀραιὸς σφυγμὸς ἀποτελούμενος, <br class="lb"/>ὡς καὶ αὐτὸς ὁ Φίλιππος
                        γράφει· δέδεικται δὲ ἐν τῷ· <br class="lb"/>περὶ σφυγμῶν ὁ τοιοῦτος σφυγμὸς ἐν ψύξει
                        γινόμενος. ἀλλὰ <br class="lb"/>καὶ ἡ ἀναπνοὴ τοῖς οὕτω διακειμένοις ὁμοίως φαίνεται τῷ
                        <br class="lb"/>σφυγμῷ μικρά τε ἅμα καὶ ἀραιὰ, καὶ διὰ πολλοῦ, τὴν ψύξιν
                        <br class="lb"/>ἐνδεικνυμένη καὶ αὕτη τῶν κατὰ τὴν καρδίαν, ὡς καὶ τοῦτ’ <br class="lb"/>ἐν τοῖς
                        περὶ δυσπνοίας δέδεικται. οὐ μὴν οὐδ’ ἐκπνέουσι <br class="lb"/>θερμὸν, ὅπερ ἀχώριστόν
                        ἐστι καὶ αὐτὸ τοῦ κατεψύχθαι τὴν <br class="lb"/>ἀρχὴν, ὥπερ γε τὸ ἐναντίον τοῦ
                        θερμανθῆναι. πόθεν οὖν, <br class="lb"/>ὅτι πυρέττουσιν; οὐδὲ γὰρ ὁ θώραξ αὐτῶν ἐστι
                        θερμὸς, <br class="lb"/>οὔτ’ οὖν κατὰ τὸ στέρνον, οὔθ’ ἑτέρωθι, οὔτ’ ἐν τῷ κατὰ
                        <br class="lb"/>μασχάλην τε καὶ τὰ κυρτὰ τῶν πλευρῶν, οὔτ’ ἄχρι ῥάχεως. <br class="lb"/>ἀλλὰ ταῦτα
                        μὲν ὁμολογεῖ καὶ ὁ Φίλιππος, ἔχειν δ’ αὐτῶν <br class="lb"/>φησι τοὺς σφυγμοὺς τὸ
                        σημεῖον τοῦ πυρετοῦ, τὴν σκληρότητα ﻿
<a class="pb" href="#pb686" id="pb686">[p. 686]</a>
 δηλονότι λέγων, ἣν
                        ἀχώριστον ἔθετο σημεῖον ἁπάντων πυρετῶν <br class="lb"/>Ἀρχιγένης. ἀλλ’ εἰ μὲν τὸν
                        ὄντως λέγει σκληρὸν, ὑπάρχει <br class="lb"/>μὲν τοῖς μαραινομένοις ἅπασι διὰ τὴν
                        ξηρότητα τῶν ἀρτηριῶν, <br class="lb"/>οὐ μὴν σημεῖόν ἐστι πυρετῶν· εἰ δ’ ὃν Ἀρχιγένης
                        <br class="lb"/>ἐκάλει σκληρὸν, ὄνομα μόνον φθεγγόμενος, οὐ μὴν ἔχων γε <br class="lb"/>δεῖξαι
                        πρᾶγμα καθ’ οὗ τοὔνομα φέρει, γέγραπται καὶ ἡμῖν <br class="lb"/>περὶ αὐτοῦ πολλὰ κατὰ
                        τὰς περὶ τῶν σφυγμῶν πραγματείας. <br class="lb"/>τὸ μέν τοι γῆρας τὸ ἐκ νόσου, ψύξις
                        ὂν ἅμα ξηρότητι, <br class="lb"/>πυρετὸς οὐκ ἔστι, τὸ δὲ ἕτερον εἶδος, ὁ περιφρυγὴς
                        ὀνομαζόμενος <br class="lb"/>ὑπὸ τοῦ Φιλίππου μαρασμὸς, ὄντως ἐστὶ μαρασμὸς, <br class="lb"/>ὥσπέρ
                        γε καὶ ὁ συγκοπώδης. καί ἐστιν αὐτοῖς ὁ σφυγμὸς <br class="lb"/>πυκνός τε καὶ μικρὸς,
                        ἐπὶ μέρος δὲ τοῖς ἐν τῷ περιφρυγεῖ συμβαίνει <br class="lb"/>θερμὰ ἐκφυσᾷν πνεύματα
                        χαίνουσιν, ὡς ἄν τις εἰκάσειεν <br class="lb"/>αὐτὸ τῇ καύσει. ἡ γένεσις δὲ, ὡς
                        εἴρηται, τῷ περιφρυγεῖ <br class="lb"/>μὲν ἐκ θερμότητος καὶ καυσωδεστάτων ἐστὶ
                        πυρετῶν, <br class="lb"/>καὶ μάλιστα ἐπὶ ξηρότητι τῆς ἕξεως· τῷ συγκοπώδει δὲ ἐπειδὰν
                        <br class="lb"/>ἐν συγκοπῇ γενηθέντες ἐκφεύγουσιν ἐν τῷ παραυτίκα τὸ 
<a class="pb" href="#pb687" id="pb687">[p. 687]</a>
 τοῦ
                        κινδύνου σφοδρὸν, ὑπολείπεται δ’ αὐτοῖς τι τῆς συγκοπώδους <br class="lb"/>διαθέσεως. ὁ
                        δὲ ψυχρὸς μαρασμὸς ὁ τὴν τοῦ γήρως <br class="lb"/>ἔχων διάθεσιν ἐκ μεταπτώσεως γίνεται
                        πυρετῶν ψυχθέντων <br class="lb"/>ὡς οὐ χρὴ, διά τε πόσεως ὕδατος ψυχροῦ, καὶ ὅσα καθ’
                        ὑποχονδρίου <br class="lb"/>τε καὶ θώρακος ἐπιφερόμενα ἰάματα ψυκτήρια· τὸ <br class="lb"/>δ’ ὡς
                        οὐ χρὴ, διττόν ἐστι, ἤτοι γε ἀμετρότερον τοῖς ψύχουσι <br class="lb"/>χρησάμενον, ἢ μὴ
                        ἐπὶ προσήκοντι τῷ χρόνῳ. συμβαίη δ’ <br class="lb"/>ἄν ποτε καὶ κατ’ ἀμφοτέρας ἅμα τὰς
                        αἰτίας συστῆναι τὸ <br class="lb"/>πάθος. </p>
                </section>
                <section id="body-1-6" class="div textpart chapter level3">
                  <p class="p autofirst">Ὅτι δὲ ἀδύνατον ἰάσασθαι μαρασμὸν, ὅταν <br class="lb"/>ὄντως μαρασμὸς ᾖ, λέλεκται μέν
                        που καὶ πρόσθεν, ἡνίκα <br class="lb"/>περὶ τοῦ γήρως ἐγράφομεν, εἰρήσεται δὲ καὶ νῦν.
                        συμβαίνει <br class="lb"/>τι τοιοῦτον τοῖς οἰομένοις ἰᾶσθαι μαρασμὸν, οἷόν τι καὶ τοῖς
                        <br class="lb"/>ὑπειληφόσι τὴν εἰς τὰ πρόσω μετάστασιν τῶν <span class="milestone">186</span>καταμαρανθέντων <br class="lb"/>κατὰ ῥάχιν σπονδύλων. ἐξ ὧν γὰρ ἑκάτεροι
                        περὶ <br class="lb"/>τὰς διαγνώσεις τῶν παθῶν ἐσφάλησαν, ἐκ τούτων ᾠήθησαν <br class="lb"/>ἑαυτοὺς
                        μέγιστα κατωρθωκέναι. καταλεπτυνθέντας μὲν γάρ 
<a class="pb" href="#pb688" id="pb688">[p. 688]</a>
 τινας ἰάσαντο,
                        μαρανθέντας δὲ μηδένας. διττῆς δὲ οὔσης <br class="lb"/>τῶν οὕτω λεπτυνθέντων τῆς
                        διαθέσεως, ὑπὲρ ἑκατέρας ἰδίᾳ <br class="lb"/>λεκτέον. γίνεται τοίνυν ἡ μὲν ἑτέρα τῶν
                        κατισχνωθέντων <br class="lb"/>διάθεσις, ἐπειδὰν ἥ τε ὑγρότης ἀπόλλυται τῶν στερεῶν
                        σωμάτων, <br class="lb"/>ἣν οἰκείαν αὐτῶν ἔφαμεν εἶναι τροφὴν, αἵ θ’ ἁπαλαὶ <br class="lb"/>σάρκες
                        συντακῶσιν· ἡ δ’ ἑτέρα τῶν σωμάτων αὐτῶν ἅπτεται <br class="lb"/>τῶν στερεῶν, ἃ δὴ καὶ
                        πρῶτά τε καὶ ὁμοιομερῆ προσαγορεύομεν. <br class="lb"/>αὕτη μὲν οὖν ἐστιν ἡ ἀνίατος,
                        ὥσπέρ γε καὶ <br class="lb"/>τὸ γῆρας· ἡ δὲ ἑτέρα κινδυνώδης, οὐ μὴν τὸ πάμπαν <br class="lb"/>γε
                        ἀνίατος, ἐν μὲν τῷ κοινῷ γένει ταῖς ἄλλαις ἁπάσαις <br class="lb"/>ἐστὶ, τῶν ἐναντίων
                        τῷ πάθει δεομένη βοηθημάτων, οὐ μὴν <br class="lb"/>ὡσαύτως γε ταῖς πλείσταις αὐτῶν
                        ἀσφαλής. ὑγρανθῆναι μὲν <br class="lb"/>γὰρ χρὴ τὰς τρεῖς διαθέσεις, καὶ τοῦτ’ αὐταῖς
                        κοινὸν ἐπὶ <br class="lb"/>κοινῇ τῇ ξηρότητι, θερμανθῆναι δεομένης τῆς μιᾶς, ἣν τῷ
                        <br class="lb"/>γήρᾳ προσεικάζομεν. ὥσπέρ γε καὶ ψύξαι μίαν, ἣν περιφρυγῆ <br class="lb"/>μαρασμὸν
                        ὀνομάζομεν. ἐπιμίκτου δέ πως ἰάσεως ὁ <br class="lb"/>συγκοπώδης δεῖται μαρασμὸς, οὔτε
                        γεγονὼς ἤδη, μεμνῆσθαι 
<a class="pb" href="#pb689" id="pb689">[p. 689]</a>
 γὰρ χρὴ τούτου διαπαντὸς, ἀλλ’ ἔτι
                        γινόμενος, ἐκδαπανωμένης <br class="lb"/>τῆς συμφύτου τοῖς στερεοῖς μορίοις ὑγρότητος. <br class="lb"/>
                        <span class="milestone">377</span>οὗτοι μὲν οἱ σκοποὶ τῆς ἰάσεως. ὅπως δ’
                        ἄν τις εὕροι <br class="lb"/>τὰς ὕλας τῶν βοηθημάτων, ἔτι τε σὺν· αὐτοῖς τὸν τρόπον
                        <br class="lb"/>τῆς χρήσεως, ἐφεξῆς ἂν εἴη σκεπτέον. ἄμεινον μὲν οὖν γεγράφθαι <br class="lb"/>τῷ
                        Φιλίππῳ, μὴ μόνον ὅσα γέγραπται κατὰ τὸ <br class="lb"/>πρῶτον περὶ μαρασμοῦ βιβλίον
                        ὑπέρ τε γενέσεως τοῦ πάθους <br class="lb"/>καὶ τῆς κατ’ αὐτὸ διαφορᾶς διαγνώσεώς τε
                        καὶ μεταπτώσεως, <br class="lb"/>ἀλλὰ καὶ περὶ τῆς θεραπείας τι. νυνὶ δὲ ταύτην μὲν, ὡς
                        ἔοικεν, <br class="lb"/>οὐκ ἔφθασεν γράφειν. ζητήσας γοῦν ἐγὼ πάνυ πολλοῖς <br class="lb"/>ἔτεσι
                        τὸ περὶ μαρασμοῦ δεύτερον, οὔτ’ αὐτὸς εὗρον οὔτ’ <br class="lb"/>ἄλλῳ συνέτυχον
                        ἀνεγνωκέναι ποτὲ φάσκοντι. κατὰ δὲ τὸ <br class="lb"/>πρῶτον βιβλίον, ὅ τινες οὐδὲ
                        πρῶτον ἐπιγράφουσιν, ἀλλ’ <br class="lb"/>ἁπλῶς περὶ μαρασμοῦ, διὰ τὸ μὴ φαίνεσθαι τὸ
                        δεύτερον, <br class="lb"/>ἐπεμνήσθη βαλανείου χρήσεως. οὐ μὴν ἀποδέχεται τοὺς χρωμένους
                        <br class="lb"/>ὡς βοηθήματι, βλάπτεσθαι νομίζων ὑπ’ αὐτοῦ τοὺς <br class="lb"/>μαραινομένους· ἅτε
                        δ’ ἐν παρέργῳ μνημονεύσας, οὔτ’ <br class="lb"/>ἐπεξῆλθεν οὔθ’, ὡς εἴωθεν, ἀκριβῶς
                        ἐσκέψατο περὶ τοῦ 
<a class="pb" href="#pb690" id="pb690">[p. 690]</a>
 βοηθήματος. καίτοι γε φαίνεται ἐναργῶς
                        ὑγραῖνον τοὺς κατεξηρασμένους, <br class="lb"/>ὡς ἔνεστιν ἐπί τε τῶν ὁδοιπορησάντων ἐν
                        <br class="lb"/>ἡλίῳ θερινῷ, ἢ καὶ ἄλλως ὁπωσοῦν γυμνασαμένων ἢ ἐγκαυθέντων
                        <br class="lb"/>θεάσασθαι· τούτους τε γὰρ ἅπαντας ἔτι τε πρὸς αὐτοῖς <br class="lb"/>ὅσοι διψώδεις
                        εἰσὶν, ὑγροὺς καὶ ἀδίψους καθίστησί τε <br class="lb"/>καὶ ἐργάζεται· φαίνεται δὲ καὶ
                        τοὺς ἄλλους ὁπωσοῦν ἐξηρασμένους, <br class="lb"/>ἢ ὑπὸ ἀγρυπνίας, ἢ φροντίδος, ἢ
                        ἀφροδισίων, ἢ <br class="lb"/>βρωμάτων, ἢ φαρμάκου ξηραίνοντος, ἢ θυμοῦ, πάντας
                        ἐπιτέγγον <br class="lb"/>τε καὶ ἀνακτώμενον. ἀλλά μοι δοκεῖ Φίλιππος ἐπὶ <br class="lb"/>τῶν ἤδη
                        ὄντως μεμαρασμένων κατεγνωκέναι βαλανείου, οὓς <br class="lb"/>οὐδ’ ἄλλο οὐδὲν ἰᾶται,
                        ὥστε με διχόθεν ἀποστῆναι τῆς γνώμης <br class="lb"/>αὐτοῦ, ἐξ ὧν τε νομίζει τῶν ὄντως
                        μαρανθέντων ἰάσασθαί <br class="lb"/>τινας, ἐξ ὧν τε βαλανείου κατέγνωκεν. ἔνεστι γὰρ
                        <br class="lb"/>ἐναργῆ τῆς δυνάμεως αὐτοῦ λαβεῖν τὴν πεῖραν ἐπὶ τῶν μηδέπω <br class="lb"/>τὸν
                        ἀθεράπευτον νοσούντων μαρασμὸν, ὃν οὐδὲ μαρασμὸν <br class="lb"/>ἄν τις ἴσως
                        ἀκριβολογεῖσθαι βουλόμενος ὀνομάζοι. <br class="lb"/>ἀλλ’ ἡμῖν γε ὀνομάτων οὐ μέλει,
                        δυναμένοις ἑρμηνεῦσαι λόγου <br class="lb"/>τὰ πράγματα σαφέστερον. </p>
                </section>
                <a class="pb" href="#pb691" id="pb691">[p. 691]</a>
                <section id="body-1-7" class="div textpart chapter level3">
                  <p class="p autofirst"><span class="milestone">187</span>Οὐσῶν γὰρ τῶν πρώτων τε καὶ γενικωτάτων
                        <br class="lb"/>ἐν τοῖς πυρετοῖς διαφορῶν τριῶν, ἐξαίρομεν ἔν γε <br class="lb"/>τῷ παρόντι τοὺς
                        ἐφημέρους· ὁ δέ μοι λόγος ὑπέρ τε τῶν <br class="lb"/>ἐπὶ χυμῶν γενήσεται καὶ τῶν
                        ἑκτικῶν. τῶν μὲν οὖν ἐπὶ <br class="lb"/>χυμοῖς σηπομένοις ἀναπτομένων πυρετῶν μετὰ τὴν
                        πέψιν <br class="lb"/>τῶν χυμῶν ἴαμα βαλανεῖόν ἐστι· τοῖς δὲ ἑκτικοῖς μόνοις μὲν
                        <br class="lb"/>συνισταμένοις χωρὶς ἐπιπλοκῆς τινος ἑτέρου πυρετοῦ πᾶς <br class="lb"/>χρόνος
                        ἐπιτήδειός ἐστι πρὸς λουτρόν· εἰ δὲ ἐπιπλέκοιτό τινι <br class="lb"/>τῶν ἐπὶ χυμῶν,
                        ὅταν ἐκεῖνοι πεφθῶσι. τοὺς δ’ αὐτοὺς χρὴ <br class="lb"/>νομίζειν εἶναι καιροὺς ὡς
                        ἔγγιστα καὶ δόσεως ψυχροῦ. ἀλλὰ <br class="lb"/>τούτου μὲν ἡ ἀποτυχία μετὰ μεγάλης
                        βλάβης γίνεται· βαλανείου <br class="lb"/>δ’ ἀκίνδυνος ἡ χρῆσις ἐπὶ τῶν εἰρημένων
                        πυρετῶν <br class="lb"/>ἐστι, πλὴν εἴπου μὲν ὑποπτεύοις ἀσθένειαν δυνάμεως· καὶ
                        <br class="lb"/>ἡμεῖς γε πολλοὺς ἐθεραπεύσαμεν ἐπιδόξους μαρανθήσεσθαι <br class="lb"/>διὰ τούτων
                        βοηθημάτων. εἴρηται δ’ ἐν τῷ πρώτῳ περὶ διαφορᾶς <br class="lb"/>πυρετῶν, ὅτι καὶ τῶν
                        ἐφημέρων τινὲς κοινωνοῦσι τῷ <br class="lb"/>γένει τῶν ἑκτικῶν, καὶ ὡς οὐκ ἔστιν ἐν τῇ
                        πρώτῃ τῶν ἡμερῶν 
<a class="pb" href="#pb692" id="pb692">[p. 692]</a>
 ἀκριβῶς γνωρίζειν αὐτοὺς, ἀλλ’ ἤτοι περὶ τὴν
                        δευτέραν, <br class="lb"/>ἢ πάντως γε τὴν τρίτην· καὶ ὡς ἐπειδὰν πρῶτόν τις γνῷ,
                        <br class="lb"/>διδόναι τὸ ψυχρὸν ὕδωρ· ἀκινδυνότατον γὰρ ἐν τούτῳ τῷ <br class="lb"/>καιρῷ, τῆς
                        τε δυνάμεως ἐῤῥωμένης ἔτι καὶ δαψιλοῦς τοῦ <br class="lb"/>αἵματος ἐν τῷ σώματι
                        περιεχομένου. χρονίζοντες μὲν γὰρ <br class="lb"/>ἀσθενεῖς γίνονται δυνάμει, ὀλίγον δ’
                        ἴσχουσι τὸ αἷμα. βλάπτονται <br class="lb"/>τοιγαροῦν ὡς τὰ πολλὰ βλάβην διττὴν, μίαν
                        μὲν <br class="lb"/>τῷ πλήττεσθαί τε καὶ καταψύχεσθαί τινα τῶν μορίων ἐν τῇ <br class="lb"/>πόσει
                        τοῦ ψυχροῦ· ἑτέραν δὲ, ἐπειδὰν οἱ διδόντες αὐτοῖς τὸ <br class="lb"/>ὕδωρ μὴ
                        κρατήσαντες τοῦ συμμέτρου καταψύξωσιν οὐ μόνον <br class="lb"/>ἄλλο τι μόριον, ἀλλὰ καὶ
                        αὐτὸ τὸ τὴν ἀρχὴν ἔχον τῆς γενέσεως <br class="lb"/>τοῦ πυρετοῦ. εἰ δὲ καὶ τὴν καρδίαν
                        ἐπιπλέον ἐμψύξαιεν, <br class="lb"/>εἰ μὲν ἔτι διαφυλάττει τὴν ἔμφυτον ἰκμάδα,
                        κατάπτωσις γίνεται <br class="lb"/>δυνάμει· εἰ δὲ ἤδη ξηροτέρα ὑπάρχουσα, ἡ τῷ γήρᾳ
                        διάθεσις <br class="lb"/>ἐοικυῖα διαδέξεται. κατὰ δὲ τὸν αὐτὸν καιρὸν ἐν ᾧ <br class="lb"/>πρῶτα
                        τὰ γνωρίσματα σαφῆ τῶν ἑκτικῶν πυρετῶν ἐστι, καὶ ἡ <br class="lb"/>τῶν ἔξωθεν
                        ἐπιτιθεμένων ψυχόντων φαρμάκων προσφορὰ <br class="lb"/>χρήσιμος ὑπάρχει κατ’ αὐτῆς
                        ἐπιτιθεμένων, ὡς ἂν εἴποι τις, 
<a class="pb" href="#pb693" id="pb693">[p. 693]</a>
 τῆς ἑστίας τοῦ πυρετοῦ, περὶ ἧς
                        ὀλίγον ὕστερον ἀκριβῶς διοριοῦμεν. <br class="lb"/>νυνὶ δὲ ἐπὶ τὸ βαλανεῖον ἐπάνειμι
                        χρήσιμον ὑπάρχον <br class="lb"/>ἐν ἅπασι τοῖς αὐχμώδεσι πυρετοῖς, ὅταν γε ἄλλο μηδὲν
                        <br class="lb"/>κωλύοι τῶν ἐπιπλεκομένων αὐτοῖς· χρησιμώτερον δ’ ἔστιν ὅτε <br class="lb"/>καὶ τῶν
                        ἐμψύχων φαρμάκων, ὅταν ἐπικρατῇ τὸ αὐχμῶδες <br class="lb"/>ἤτοι καθ’ ὅλον τὸ ζῶον ἢ
                        κατὰ τὴν ἑστίαν. λέγω δὲ ἑστίαν <br class="lb"/>τοῦ πυρετοῦ τὸ μόριον ἐκεῖνο τοῦ ζώου
                        τὸ πρῶτον ἀμέτρως <br class="lb"/>θερμανθὲν τοῖς στερεοῖς μέρεσιν ἑαυτοῦ. πρώτη μὲν οὖν
                        ἡ <br class="lb"/>καρδία θερμοτέρα τοῦ προσήκοντος γενομένη τὸν ἑκτικὸν πυρετὸν
                        <br class="lb"/>ἐπιφέρει· ἐφεξῆς δὲ τὸ ἧπαρ οὐ καθ’ ἑαυτὸ μὲν, ὥσπερ <br class="lb"/>ἡ καρδία, τῷ
                        δὲ ἐκείνην ἄγειν εἰς συμπάθειαν, ἡνίκα τὸ τῆς <br class="lb"/>καρδίας πάθος μὴ αὐτὸν
                        τῆς αἰτίας ἐφέξει λόγον, ἀλλὰ τὰ <br class="lb"/>τῶν γειτνιώντων αὐτῇ σωμάτων. ἑξῆς δὲ
                        τούτοις ἐστὶν ἡ γαστὴρ, <br class="lb"/>καὶ μετὰ ταύτην ὅσα δύναται συνεκθερμαίνειν
                        ἑαυτοῖς <br class="lb"/>τὴν καρδίαν. ὅσον μὲν οὖν ἐπὶ τῇ γειτνιάσει, μάλιστα πάντων
                        <br class="lb"/>ἐχρῆν τῷ πνεύμονι συνεκθερμαινομένην τὴν καρδίαν ἑκτικὸν <br class="lb"/>
                        <span class="milestone">188</span>καὶ ξηρὸν ἐπιφέρειν πυρετὸν, ᾧ μαρασμὸς
                        ἕπεται· <br class="lb"/>οὐ μὴν φαίνεται γιγνόμενον, ἅμα μὲν ὅτι τὸ σπλάγχνον ὑγρὸν, 
<a class="pb" href="#pb694" id="pb694">[p. 694]</a>
 ἅμα δ’ ὅτι διὰ τῆς ἀναπνοῆς ψυχόμενον, οὐ ῥᾳδίως ἄν ποτε
                        <br class="lb"/>διάθεσις ὁμοίαν αἰτίαν κτήσεται. ὡς τὰ πολλὰ μὲν οὖν κατὰ <br class="lb"/>τὰ λοιπὰ
                        σπλάγχνα μετὰ χολώδους χυμοῦ συνίστασθαι πέφυκεν <br class="lb"/>ὁ ἑκτικὸς πυρετὸς,
                        ἀναποθέντος εἰς τὴν γαστέρα τοῦ πάσχοντος <br class="lb"/>τόπου. καὶ διὰ τοῦτο καὶ ὁ
                        Φίλιππος ἐρυσιπελατώδη <br class="lb"/>διάθεσιν ἐν τῇ γαστρὶ γενέσθαι νομίζει κατὰ τοὺς
                        <br class="lb"/>πλείους τῶν μαραινόντων πυρετῶν. εἰ δὲ ἐν γαστρὶ, ἀναγκαῖον <br class="lb"/>καὶ
                        καθ’ ἧπαρ ὑπονοῆσαι τὴν αὐτὴν συνίστασθαι διάθεσιν, <br class="lb"/>ἐφ’ οἷς σπλάγχνοις
                        πάσχουσι μόνοις ἔοικέν ὁ Φίλιππος <br class="lb"/>ἡγεῖσθαι γίνεσθαι μαρασμόν. ἐθεασάμην
                        δ’ οὐκ ὀλιγάκις τινὰς, <br class="lb"/>ἀπαθῶν ὑπαρχόντων τούτων, ἐν τῇ καρδίᾳ
                        μαρανθέντας, <br class="lb"/>ἧς οὐκ οἶδ’ ὅπως ἐπιλέλησται ὁ μὴ ἐφ’ ἥπατι καὶ γαστρὶ
                        <br class="lb"/>μόνοις πάσχουσιν ἐπιδεῖξαι δυνάμενος ὅπως γίνεται μαραίνων <br class="lb"/>πυρετὸς
                        ἄνευ τοῦ τῇ καρδίᾳ διαδοθῆναι τὸ πάθος. οὐ μόνον <br class="lb"/>δὲ κατὰ τοῦτό μοι
                        σφάλλεσθαι δοκεῖ, ἀλλὰ καὶ καθ’ ὅσον ἐπὶ <br class="lb"/>τοῖς ἄλλοις μέρεσιν οὐχ
                        ἡγεῖται συνίστασθαι μαρασμώδη πυρετόν. <br class="lb"/>εἴτε γὰρ ἐρυσιπελατώδης διάθεσις
                        μόνη κατὰ γαστρὸς 
<a class="pb" href="#pb695" id="pb695">[p. 695]</a>
 γεννηθεῖσα τὸν τοιοῦτον ἐπάγει πυρετὸν, εἴτε
                        καὶ χωρὶς <br class="lb"/>ταύτης ἔστιν ὅτε τὸ σῶμα αὐτὸ μόνον ἐκπυρωθὲν ἄνευ χολώδους
                        <br class="lb"/>ὑγρότητος, ἐγχωρεῖ καὶ κατ’ ἄλλό τι μέρος ὁμοίαν γίνεσθαι
                        <br class="lb"/>διάθεσιν· ἀλλ’ εἴπερ εἴη τὸ μόριον ἐκεῖνο τοιοῦτον, οἷον <br class="lb"/>ἑαυτῷ
                        συνεκθερμῆναι τὴν καρδίαν, ἀνάγκη πᾶσα πυρετὸν γεννῆσαι <br class="lb"/>τὴν διάθεσιν
                        αὐτοῦ, καὶ τοῦτον πάντως ἐν τῷ χρόνῳ <br class="lb"/>γενόμενον ἑκτικὸν, εἰ μὴ λύοιτο,
                        μαρασμὸν ἐπενεγκεῖν. ἄλλως <br class="lb"/>τε ὅπερ εἶπον <span class="milestone">378</span>ἔμπροσθεν, οὐ περὶ τῶν ὀνομάτων σπουδάζειν <br class="lb"/>προσήκει, ἀλλὰ
                        τὰς ξηραινούσας ἁπάσας διαθέσεις τὸ <br class="lb"/>σῶμα διαγινώσκειν τε ἅμα καὶ
                        θεραπεύειν ὀρθῶς, ὧν ἐστι <br class="lb"/>μία καὶ ἡ μετὰ πυρώδους θερμότητος, ἣν
                        βαλανεῖον ὀνίνησιν <br class="lb"/>διαπαντὸς, ὅταν αὕτη καθ’ ἑαυτὴν ὑπάρχῃ μόνη.
                        γίνεται γὰρ, <br class="lb"/>ὡς εἴρηται, ποτὲ σὺν ἐρυσιπελατώδει διαθέσει πυρετὸς
                        ἑκτικός <br class="lb"/>τε καὶ μαρασμώδης, καὶ δεῖται ψυχθῆναι πρότερον ἐδέσμασι τε
                        <br class="lb"/>καὶ πόμασι καὶ τοῖς ἔξωθεν ἐπιτιθεμένοις· ἀλλ’ αὐτὸς καθ’ <br class="lb"/>ἑαυτὸν ὁ
                        τοιοῦτος πυρετὸς ἄμικτος ἑτέρῳ νοσήματι βαλανείου <br class="lb"/>χρῄζει, καθάπερ καὶ
                        αἱ ἄλλαι πᾶσαι ξηρότητες, εἴτε θερμαὶ τύχοιεν, <br class="lb"/>εἴτε ψυχραί τινες οὖσαι.
                        θαυμαστὸν γὰρ δὴ τοῦτο τοῖς ﻿
<a class="pb" href="#pb696" id="pb696">[p. 696]</a>
 βαλανείοις ὑπάρχει τὸ καὶ τὰς
                        θερμὰς ξηρότητας ὀνίνασθαι <br class="lb"/>καὶ τὰς ψυχρὰς, ὥσπερ γε καὶ τὸ διψώδεις μὲν
                        ποιεῖν τοὺς μὴ <br class="lb"/>διψῶντας, ἀδίψους δὲ τοὺς διψώδεις. ὅτι μὲν ἐργάζεται
                        <br class="lb"/>ταῦτα, καὶ χωρὶς λόγου παντὸς ἐναργῶς ὁρᾶται. φαίνονται <br class="lb"/>γὰρ, ὡς
                        εἴρηται πρόσθεν, ἐξ ἡλίου τε καὶ ὁδοιπορίας θερμαινόμενοί <br class="lb"/>τε καὶ
                        ξηραινόμενοι λουσάμενοι θαυμαστῶς ὅπως <br class="lb"/>ὑγραινόμενοί τε καὶ ψυχόμενοι·
                        καὶ τούτων οὐδὲν ἧττον οἱ ἐκ <br class="lb"/>κρύους ἰσχυροῦ θερμανθῆναι δεόμενοι,
                        τάχιστα καὶ οὗτοι <br class="lb"/>θερμαινόμενοι. καὶ μέν γε καὶ οἱ ἐξ ὁδοιπορίας τε καὶ
                        ἡλίου <br class="lb"/>διψώδεις ἀδιψότεροι γίνονται, καὶ οἱ μὴ διψώδεις δὲ, λουσάμενοι
                        <br class="lb"/>διψῶσι. χρὴ δὲ τούτους μὲν πλεονάκις, ἐκείνους δὲ <br class="lb"/>ἅπαξ λούσασθαι.
                        ταυτὶ μὲν οὕτω φαίνεται γινόμενα, καὶ <br class="lb"/>τὰς αἰτίας αὐτῶν ἐν ἑτέροις
                        εἴπομεν. </p>
                </section>
                <section id="body-1-8" class="div textpart chapter level3">
                  <p class="p autofirst">Ἐπὶ δὲ τὸ προκείμενον αὖθις ἰτέον, ὡς <br class="lb"/>ἅπαντας τοὺς ἑκτικοὺς πυρετοὺς
                        ὀνίνησι βαλανεῖον, ὅταν γε <br class="lb"/>αὐτὸ <span class="milestone">189</span>τοῦτο μόνον ἑκτικοὶ τυγχάνουσιν ὄντες· ἂν δὲ <br class="lb"/>ἐρυσίπελας, ἢ φλεγμονή
                        τις, ἢ σηπόμενοι χυμοὶ καὶ ἔτι 
<a class="pb" href="#pb697" id="pb697">[p. 697]</a>
 ἄπεπτοι περιέχονται κατὰ τὸ
                        σῶμα, διὰ ταῦτα βλαβῆναι συμβήσεται <br class="lb"/>τοὺς νοσοῦντας, οὐ διὰ τὸν ἑκτικὸν
                        πυρετόν. αὐτὸς <br class="lb"/>μὲν γὰρ, ᾗ πυρετός ἐστι, διαπαντὸς ὑπό τε ψυχροῦ
                        σβέννυται <br class="lb"/>πόματος ὑπό τε βαλανείων ὀνίναται, διὰ δὲ τὰς ἐπιμιγνυμένας
                        <br class="lb"/>αὐτῷ διαθέσεις οἱ κάμνοντες βλάπτονται. τὰ <br class="lb"/>μὲν δραστικώτατα τῶν
                        βοηθημάτων, ὡς κωλῦσαι γενέσθαι <br class="lb"/>μαρασμὸν, ταῦτά ἐστι, καὶ χρὴ
                        παραλαμβάνειν αὐτὰ πάνυ <br class="lb"/>θαῤῥούντως κατὰ τοὺς ἑκτικοὺς πυρετούς. εἰ δὲ
                        ἐρυσιπελατώδης <br class="lb"/>εἴη διάθεσις, ἀπέχεσθαι μὲν χρὴ βαλανείου τοπᾶν,
                        <br class="lb"/>ὕδατι δὲ ψυχρῷ κατὰ μὲν τὴν ἀκμὴν τοῦ νοσήματος χρηστέον
                        <br class="lb"/>ἀγωνιστικῶς, οὕτω δ’ ὀνομάζειν εἴωθεν, ὅταν ἀθρόον τε <br class="lb"/>καὶ
                        ψυχρότατον δῶμεν· ἐν ἀρχῇ δ’ οὐ χρηστέον, εἰ μὴ καταναγκασθείημεν <br class="lb"/>ὑπὸ
                        τοῦ κάμνοντος ἐν ἔθει τε ψυχροποσίας ὄντος, <br class="lb"/>οὐ φέροντός τε τὸ δίψος,
                        ἀλλ’ ἔξωθεν ἐπιτιθέναι χρὴ <br class="lb"/>τὰ ψύχοντα, καὶ εἰ μηδὲν ἀνύῃ, καὶ εἴσω τοῦ
                        σώματος ἀναγκάζειν <br class="lb"/>λαμβάνειν. μάλιστα δ’ αὐτοῖς ἁρμόττουσιν αἱ ὑγραὶ
                        <br class="lb"/>καὶ νέαι θριδακίναι, πεπλύσθωσαν δὲ ἀκραιφνεῖ ψυχρῷ, μάλιστα <br class="lb"/>μὲν
                        οὕτω ληφθεῖσαι, δεηθέντος δέ ποτε τὴν ἀηδίαν τῆς 
<a class="pb" href="#pb698" id="pb698">[p. 698]</a>
 προσφορᾶς
                        παραμυθήσασθαι τοῦ κάμνοντος, ὄξος ὕδατι ψυχρῷ <br class="lb"/>μίξαντες συγχωρεῖν ἐν
                        τούτῳ βάπτειν. ἔστω δὲ ἀκριβῶς <br class="lb"/>ἀποκεχωρηκὸς ἁπάσης οἰνώδους ποιότητος
                        τὸ ὄξος. ἔξωθεν <br class="lb"/>δὲ καὶ αὐτὸς μὲν ὁ τῆς θριδακίνης χυλὸς ἐπιτήδειος,
                        ἀλλὰ καὶ <br class="lb"/>ἀειζώου καὶ σέρεως ὅσα τ’ ἄλλα ψύχοντα. κάλλιστον δ’ ᾧ
                        <br class="lb"/>μάλιστα χρώμεθα κατὰ καιρὸν, τῶν ὀμφάκων. ἐνθλίψαντες <br class="lb"/>γὰρ αὐτῶν τὸ
                        ὑγρὸν, ἐμβάλλομεν ὅλμῳ μετὰ τῶν ἀνδραχνῶν, <br class="lb"/>εἶτα κόψαντες ἐκπιέζομεν,
                        ἐνστήσαντες τότε ἀγγεῖον ὕδατι <br class="lb"/>ψυχρῷ, κάλλιον δὲ εἰ καὶ χιόνος ἔχει τι.
                        μίγνυμεν δὲ ἐπὶ <br class="lb"/>τῆς χρήσεως ὀλίγον ἀλφίτου λευκοῦ, κᾄπειτα δεύσαντες
                        εἰς <br class="lb"/>ὀθόνιον δίπτυχον, ἐπιτείνομεν ἔξωθεν αὐτὸ κατὰ τῶν ὑποχονδρίων,
                        <br class="lb"/>οὐκ ἐῶντες χρονίζειν, ἀλλ’ ἐπειδὰν γένηται χλιαρὸν, <br class="lb"/>αἴροντες μὲν
                        τοῦτο, χρώμενοι δὲ ἑτέρῳ παραπλησίως, καὶ <br class="lb"/>τοῦτο διαπαντὸς ἐκ διαδοχῆς
                        ποιοῦντες, ἄχρις ἂν ὁ κάμνων <br class="lb"/>αἰσθάνηται τοῦ βάθους ψυχόμενος, καὶ
                        ἀδιψότερος γένηται. <br class="lb"/>μίγνυμεν δὲ ἐνίοτε καὶ ἔλαιον ὀμφάκινον ἢ ῥόδινον,
                        <br class="lb"/>ἐπειδὰν μάλιστα καὶ φλεγμονῶδές τι καθ’ ὑποχονδρίου ᾖ. 
<a class="pb" href="#pb699" id="pb699">[p. 699]</a>

                        τὰς μὲν οὖν ἐρυσιπελατώδεις διαθέσεις οὕτως ἐμψύχειν χρὴ, <br class="lb"/>γινώσκειν δὲ
                        ὡς εἴπερ εἴη τις τοιαύτη διάθεσις, τὸν πυρετὸν <br class="lb"/>ἀκριβῶς ἑκτικὸν ἀδύνατον
                        ὑπάρχειν. ἀκριβῶς δὲ ἑκτικός ἐστιν <br class="lb"/>ὁ μηδεμίαν ἀρχὴν, ἢ ἐπίδοσιν, ἢ
                        ἀκμὴν, ἢ παρακμὴν μερικοῦ <br class="lb"/>παροξυσμοῦ ποιούμενος. εἴρηται δ’ ἐν τῷ περὶ
                        τῆς διαφορᾶς <br class="lb"/>τῶν πυρετῶν τά τ’ ἄλλα καὶ ὡς ἐπὶ ταῖς τροφαῖς μόναις
                        <br class="lb"/>ἀναζέουσιν οἱ ἑκτικοὶ πυρετοὶ, καθάπερ ἡ τίτανος ἐπιχυθέντος
                        <br class="lb"/>ὕδατος, ἀλλ’ ἀφαιρεθείσης γε τῆς τοιαύτης αὐξήσεως, <br class="lb"/>ἴσοι
                        διαμένουσιν ἀεί. εἰ δὲ καὶ παρεμπίπτει ποτὲ κᾂν βραχυτάτη <br class="lb"/>τις αὔξησις ἢ
                        ἐπισημασία, διασκέπτεσθαι, μήτις ἤτοι <br class="lb"/>χυμῶν σηπεδὼν, ἢ τόπος ὁ πρῶτος
                        πεπονθὼς ἕτερός ἔστι <br class="lb"/>παρὰ τὴν καρδίαν, οὐδ’ αὐτὸς ἁπλῆν οὐδ’ ἑκτικὴν
                        ἔχων διάθεσιν, <br class="lb"/>ἀλλ’ ἤτοι φλεγμονώδη τινὰ, ἢ ἐρυσιπελατώδη. καὶ
                        <br class="lb"/>οὕτω τὴν θεραπείαν οἰκείαν ἐφαρμόττειν ταῖς διαθέσεσι. </p>
                </section>
                <section id="body-1-9" class="div textpart chapter level3">
                  <p class="p autofirst"><span class="milestone">190</span>Τοῦ μὲν οὖν περιφρυγοῦς μαρασμοῦ <br class="lb"/>τὴν
                        γένεσιν ἐκ τῶν καυσωδῶν πυρετῶν λαμβάνοντος ἡ κώλυσις <br class="lb"/>ἐν τοῖς
                        ψυκτηρίοις ἐστὶν ἰάμασιν, ἔξωθέν τε κατὰ τοῦ 
<a class="pb" href="#pb700" id="pb700">[p. 700]</a>
 πεπονθότος
                        ἐπιτιθεμένοις, εἴσω τε τοῦ σώματος λαμβανομένοις. <br class="lb"/>εἰ δ’ ἀποτελεσθείη
                        γῆρας ἐκ νόσου, τὸ μὲν ἀκριβῶς <br class="lb"/>ἤδη γεγονὸς ἀδύνατον ἰάσασθαι· τὸ δ’
                        οὔπω μὲν ἀπηκριβωμένον, <br class="lb"/>ἐγγὺς δὲ ἧκον αὐτοῦ τῆς γενέσεως, ἕνα μὲν ἔχει
                        τὸν <br class="lb"/>τῆς ἰάσεως σκοπὸν, ὃν ἀνάληψίν τε καὶ ἀνάθρεψιν ὀνομάζομεν, <br class="lb"/>ἐκ
                        πολλῶν τε τῶν κατὰ μέρος ἐνεργειῶν, ἃ πολλά τε καὶ <br class="lb"/>παμπόλλης ἀσφαλείας
                        δεόμενα, ὑπὲρ ὧν εἰ λέγοιμι νῦν, ὁ <br class="lb"/>λόγος ἄν μοι γένοιτο μήκιστος,
                        εἴρηται δὲ ἱκανῶς ἐν τῇ τῆς <br class="lb"/>θεραπευτικῆς μεθόδου πραγματείᾳ. νυνὶ δ’
                        ἀρκεῖ τό γε τοσοῦτον <br class="lb"/>εἰπεῖν, ὡς τὰ ἐξηραμμένα τῶν σωμάτων στερεῶν ἰᾶται
                        <br class="lb"/>τροφή. δέδεικται δὲ ἐν τοῖς περὶ τῶν φυσικῶν δυνάμεων, ὡς <br class="lb"/>οὐχ
                        ἑαυτὴν ἡ τροφὴ ποδηγεῖ πρὸς ἅπαντα τὰ μέρη τοῦ σώματος, <br class="lb"/>ἀλλ’ ὑπ’ αὐτῶν
                        ἕλκεται τῶν τρέφεσθαι δυναμένων. <br class="lb"/>ἄτονα δέ ἐστιν ἐν τοῖς μαρασμοῖς
                        ταῦτα, καὶ ἕλκειν ἄῤῥωστα <br class="lb"/>διὰ τὴν ξηρότητα, προσελθούσης δὲ καὶ ψύξεως
                        ἐγγὺς ἤδη <br class="lb"/>νεκρῶν τυγχάνει. χρὴ τοίνυν εὔελκτον εἶναι τὴν τροφὴν, ἵν’
                        <br class="lb"/>ὅπερ ἐνδεῖ τῇ ῥώμῃ τῶν ἑλκόντων, ἐκ τῆς κατὰ τὴν ὕλην ἐπιτηδειότητος
                            ﻿
<a class="pb" href="#pb701" id="pb701">[p. 701]</a>
 ἀναπληρῶται. εὔελκτος δέ ἐστιν ἡ λεπτομερής τε <br class="lb"/>καὶ
                        φύσει θερμὴ, ἀλλ’ αὕτη γε τοὐπίπαν ἄτροφός ἐστιν. ἐπιδέδεικται <br class="lb"/>γὰρ ὥστε
                        τροφὴν μόνην ἀναγκαῖον παχεῖάν τε εἶναι <br class="lb"/>καὶ γλίσχραν, ὡς ἂν μόνιμός τε
                        καὶ δυσδιάπνευστος ᾖ, καὶ <br class="lb"/>τοῖς τρεφομένοις σώμασιν ἑτοίμως ὁμοιῶται.
                        μαχομένων γ’ <br class="lb"/>οὕτω τῶν σκοπῶν τούτων, ἀδύνατον μὲν εὐπορῆσαι τροφῆς
                        <br class="lb"/>ἀκριβῶς διασωζούσης ἀμφότερα· πειρατέον δὲ ὅμως κᾂν μετρίως
                        <br class="lb"/>ἑκάτερον ἐργάζεσθαι δυνάμενον ἐξευρεῖν. ἐμοὶ μὲν δὴ <br class="lb"/>βέλτιον οὐδὲν
                        εἰς τὰ τοιαῦτα γάλακτος εἶναι δοκεῖ, μάλιστα <br class="lb"/>μὲν εἴ τις αὐτὸ ὑπομένει
                        βδάλλειν ἐντιθέμενος τῷ στόματι γυναικεῖον <br class="lb"/>τιτθὸν, ὥσπερ Εὐρυφῶν τε καὶ
                        Ἡρόδικος ἐπὶ τῶν <br class="lb"/>φθινόντων ἀξιοῦσιν· εἰ δὲ μὴ, ἀλλὰ τό γε τῆς ὄνου
                        λαμβάνειν <br class="lb"/>ἔτι θερμὸν, ἐλαχίστῳ χρόνῳ ὡμιληκὸς τῷ περιέχοντι.
                        <br class="lb"/>συμφέρει μὲν οὖν ὁ τοιοῦτος σκοπὸς τῶν τροφῶν <span class="milestone">379</span>οὐ <br class="lb"/>μόνον τοῖς γήρᾳ παραπλησίαν ἔχουσι διάθεσιν, ἢ
                        συγκοπώδεσι <br class="lb"/>μαρασμοῖς, ἀλλὰ καὶ τοῖς περιφρυγέσιν ὑπὸ τοῦ Φιλίππου
                        <br class="lb"/>προσαγορευομένοις. χρηστέον δὲ ταῖς ὕλαις τῶν τροφῶν, 
<a class="pb" href="#pb702" id="pb702">[p. 702]</a>
 ἐπί
                        γε τούτων, μὴ θερμαῖς, ὥσπερ ἐπὶ τοῦ γήρως, ἀλλὰ <br class="lb"/>ψυχραῖς. ἐν τῷ μέσῳ δ’
                        ἀμφοῖν ἔστωσαν αἱ ταῖς συγκοπώδεσι <br class="lb"/>διδόμεναι. γάλα μὲν οὖν καὶ πτισάνη
                        καὶ χόνδρος <br class="lb"/>ἐπὶ τῶν τριῶν διαθέσεων ἁρμόττουσιν. ἀλλὰ τοῦ χόνδρου
                        <br class="lb"/>μὲν, δι’ ὄξους ὁμοίως πτισάνῃ σκευαζομένου, πρὸς τὸ ῥᾴδιον
                        <br class="lb"/>ἀναδίδοσθαι. μέλι δὲ ἐν μὲν ταῖς ψυχραῖς διαθέσεσι ὠφελιμώτατον,
                        <br class="lb"/>ἐν δὲ ταῖς θερμαῖς βλαβερώτερον. οὕτως οὖν <br class="lb"/>ἔχει κᾀπὶ τῶν ἐπιδόξων
                        μαρανθήσεσθαι τοὺς εἰρημένους μαρασμούς. <br class="lb"/>ἐναντιώτατον μὲν γὰρ τοῖς
                        περιφρυγέσιν, ὠφελιμώτατον <br class="lb"/>δὲ τοῖς τῶν γερόντων κινδυνεύουσιν ἴσχειν
                        διάθεσιν. <br class="lb"/>ἐν δὲ τοῖς συγκοπώδεσιν, εἰ μὴ κωλύοι τὰ τῆς γαστρὸς, ἑψῶντα
                        <br class="lb"/>διδόναι καθ’ ἑαυτό τε καὶ σὺν τοῖς ἄλλοις ἐδέσμασι. βαλανείου <br class="lb"/>
                        <span class="milestone">191</span>δὲ χρῆσις εὔκαιρος εἴς τε τἄλλα τὰ
                        προειρημένα <br class="lb"/>καὶ εἰς τὰς ἀναδόσεις τῆς τροφῆς ἄριστον βοήθημα.
                        <br class="lb"/>παραλαμβάνειν δὲ αὐτὸς, πεπεμμένης ἤδη τῆς τροφῆς, οὐκ <br class="lb"/>ἐπ’ ἐνδείᾳ
                        μακροτέρᾳ. τῷ μὲν γὰρ ἀρτίως ἐδηδοκότι προσεισφερόμενον <br class="lb"/>λουτρὸν ὠμῶν
                        καὶ ἀπέπτων χυμῶν ἐμπίπλησι τὸ 
<a class="pb" href="#pb703" id="pb703">[p. 703]</a>
 σῶμα· τῷ δ’ ἐπ’ ἐνδείᾳ
                        μακροτέρᾳ τὴν δύναμιν καθαιρεῖ. <br class="lb"/>ἐν δὲ ταῖς ἄλλαις ἁπάσαις καταστάσεσι
                        τοῦ σώματος, καὶ μάλιστα <br class="lb"/>ἐν τῇ νῦν προειρημένῃ, πειρατέον, ὡς εἴρηται,
                        λούειν <br class="lb"/>ἐπὶ συμπεπληρωμένῃ τῇ πέψει. καὶ ἡ τοῦ οἴνου δὲ χρῆσις <br class="lb"/>ἐπὶ
                        μὲν τοῦ ψυχροῦ μαρασμοῦ μεγάλως ὠφέλιμος, ἐπὶ δὲ <br class="lb"/>τοῦ περιφρυγοῦς
                        φευκτέον· μέση δέ πώς ἐστιν ἐν τῇ συγκοπώδει, <br class="lb"/>διότι καὶ ἡ διάθεσις αὕτη
                        μέση τέ ἐστι καὶ μικτὴ, <br class="lb"/>τὸ μέν τι ψύξεως ἔχουσα, τὸ δέ τι καὶ τοῦ
                        πυρετοῦ διασώζουσα. <br class="lb"/>μεταβαλλούσης δὲ τῆς τοιαύτης διαθέσεως πρὸς
                        <br class="lb"/>τἀναντία, ἐν μέρει ποτὲ μὲν κατάψυξίν τε καὶ ἀσφυξίαν <br class="lb"/>φερούσης καὶ
                        ἁπλῶς εἰπεῖν τὰ τῆς συγκοπῆς ἴδια, ποτέ <br class="lb"/>δὲ θερμότητα καὶ σφυγμοὺς
                        ὁμοίους τῷ περιφρυγεῖ, καὶ τὰ <br class="lb"/>τῆς θεραπείας χρὴ συμμεταβάλλεσθαι κατὰ
                        τὴν τῶν ἐπικρατούντων <br class="lb"/>φύσιν, ἐν μὲν τοῖς συγκοπώδεσιν οἶνόν τε <br class="lb"/>καὶ
                        τροφὰς εὐκράτους διδόντων ἡμῶν, καὶ πιλούντων καὶ <br class="lb"/>πυκνούντων τὸ σύμπαν
                        σῶμα, ἐν δὲ τῷ περιφρυγεῖ <br class="lb"/>τἀναντία. τὴν δὲ κατὰ μέρος ἁπάντων ἐπιδέξιον
                        χρῆσιν 
<a class="pb" href="#pb704" id="pb704">[p. 704]</a>
 ὁ γεγυμνασμένος ἐν τοῖς τῆς θεραπευτικῆς μεθόδου
                        γράμμασιν <br class="lb"/>ἐξευρήσει. τουτὶ γὰρ τὸ βιβλίον οὐ τοῖς ἐπιτυχοῦσιν,
                        <br class="lb"/>ἀλλὰ τοῖς ἕξιν ἔχουσί τινα κατὰ τὴν τέχνην γέγραπται. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De marcore</a>
          </header>
          <ul class="tree">
            <li>
              <a href="#body-1">De marcore</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
