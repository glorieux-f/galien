<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:22"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg074">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg074.1st1K-grc1.xml">Pro puero epileptico consilium</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg074.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">11</span>, <span class="biblScope">357-368</span>, <span class="date">1826</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb357" id="pb357">[p. 357]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΤΩΙ ΕΠΙΛΗΠΤΩΙ ΠΑΙΔΙ <br class="lb"/>ΥΠΟΘΗΚΗ.<a class="bookmark" href="#body-1-1"> §</a></h3>
                  <p class="p autofirst">Ἐγὼ μὲν ὤμην, ὦ Καικιλιανὲ, μηδὲν δεήσεσθαί <br class="lb"/>σε τῶν ἡμετέρων ὑποθηκῶν εἰς
                        τὴν τοῦ παιδὸς <br class="lb"/>νόσον. ὁ γὰρ τεθεαμένος αὐτὸν ἤδη καὶ μέλλων ἅμα σοι
                        <br class="lb"/>πλευσεῖσθαι πάλιν ἐς Ἀθήνας, Διονύσιος, ἱκανός ἐστι καὶ <br class="lb"/>πρᾶξαι
                        παρὼν τὰ δέοντα καὶ χωριζόμενος, αὖθις ὑποθήκας <br class="lb"/>διδόναι τῇ τοῦ
                        νοσήματος ἕξει προσηκούσας. ἐγὼ δὲ μηδέπω <br class="lb"/>ποτὲ τεθεαμένος τὸν παῖδα
                        τάχ’ ἂν πολὺ καὶ σφαλείην, οὔθ’ <br class="lb"/>ὅπως ἐξ ἀρχῆς ἡ φύσις αὐτῷ πρὸ τοῦ
                        νοσήματος οὔθ’ ὅπως <br class="lb"/>νῦν ὑπὸ τοῦ νοσήματος γινώσκων, ἀλλ’ ἢ μόνον αὐτὸ
                        παρ’ 
<a class="pb" href="#pb358" id="pb358">[p. 358]</a>
 ὑμῶν ἀκούων, ἐπιληπτικοὺς αὐτῷ γίνεσθαι παροξυσμούς.
                        <br class="lb"/>ἐπεὶ δὲ ὀλιγωροῦντά με μᾶλλον ἢ ἀληθεύοντα νομίζεις ἀποδιδράσκειν
                        <br class="lb"/>τὴν γραφὴν, ὃ μηδέποτε πρότερον ἔπραξα, τοῦτο <br class="lb"/>νῦν ὑπομένω πρᾶξαι
                        σοὶ χαριζόμενος, ὑποθήκας τινὰς γράψαι <br class="lb"/>θεραπείας ἐπιλήπτου παιδός. ἐν
                        αἷς ἀνάγκη τι καὶ <br class="lb"/>παρακοῦσαι τὸν ἰδιώτην καὶ σφαλῆναι περὶ τὸ μέτρον ἢ <br class="lb"/>
                        <span class="milestone">488</span>τὸν καιρὸν τῆς χρήσεως. ἀποδέδεικται γὰρ
                        ἡμῖν ἐν <br class="lb"/>ἑτέροις ὡς οὐκ ἐνδέχεται χωρὶς τοῦ μέθοδόν τινα ἐκμαθεῖν
                        <br class="lb"/>θεραπευτικὴν ἰάσασθαί τι καλῶς οὐδὲ τῶν σμικροτάτων νοσημάτων, <br class="lb"/>μή
                        τί γε τῶν οὕτω μεγάλων ἡλίκον καὶ τὸ τῆς ἐπιληψίας <br class="lb"/>ἐστί. καὶ ὅ γε
                        Διονύσιος ἔφθανεν ἤδη κεκοινῶσθαί τε <br class="lb"/>ἐμοὶ καὶ συνδιεσκέφθαι περὶ τῆς
                        ὅλης θεραπείας τοῦ παιδὸς, <br class="lb"/>πρὶν καί σε κελεῦσαι γράψαι τὰς ὑποθήκας
                        τάσδε. ἀλλ’ <br class="lb"/>ἐκείνῳ μὲν ῥᾳδίως τὴν ἐμαυτοῦ γνώμην ἐδήλωσα, συνιέναι τε
                        <br class="lb"/>τῶν λεγομένων δυναμένῳ καὶ παρακοῦσαι μηδενὸς, ὡς ἱκανῶς <br class="lb"/>ἠσκημένῳ
                        περὶ τὴν θεραπευτικὴν μέθοδον. σοὶ δὲ οὐδ’ <br class="lb"/>ὅπως διέλθω τὸν λόγον οἶδα.
                        τὸ μὲν γὰρ ἀκριβὲς ὲν αὐτῷ <br class="lb"/>διορισμῶν τε δεῖται πολλῶν καὶ ἀσαφέστερον ἢ
                        κατὰ ἰδιώτην 
<a class="pb" href="#pb359" id="pb359">[p. 359]</a>
 ἐστὶ, τὸ δ’ αὖ σύντομόν τε καὶ σαφὲς οὐκ ἀκριβὲς
                        ὑπάρχει. <br class="lb"/>ταῦτά τοι καὶ γράφειν ὤκνουν τὰς ὑποθήκας, καίτοι πάνυ
                        <br class="lb"/>χαρίζεσθαί σοι προῃρημένος, ὅμοιόν τι πείσεσθαι προσδοκῶν, <br class="lb"/>οἷον ἂν
                        ἔπαθε καὶ Φειδίας, εἰ μετὰ τὸ τῆς Ἀθηνᾶς ἄγαλμα <br class="lb"/>πλάττειν ἠναγκάζετο
                        δάκτυλον μὲν ἰδίᾳ, ἰδίᾳ δὲ αὖ βραχίονα <br class="lb"/>καὶ πόδα καὶ ῥῖνα καὶ οὖς,
                        ἕκαστόν τε τῶν ἄλλων μορίων. <br class="lb"/>ἐμοὶ γὰρ οἷον ἄγαλμά τι γεγράφθαι νομίζω
                        τὴν θεραπευτικὴν <br class="lb"/>μέθοδον, ἐν ὑπομνήμασι πλείοσιν οὐχ ὅπως ἰδιώτας
                        <br class="lb"/>ὠφελεῖν δυναμένην, ἀλλ’ οὐδὲ τοὺς ἐπιτυχόντας τῶν ἰατρῶν. <br class="lb"/>ἐπεὶ δὲ
                        σὺ βιάζεις με περὶ μορίου ἑνὸς τῆς τέχνης ποιήσασθαι <br class="lb"/>τὸν λόγον, ἄνευ
                        τῆς ἄλλης ἁρμονίας, εἴκω τῇ βίᾳ καὶ <span class="milestone">29</span>
                        <br class="lb"/>πείθομαι, καὶ γράφω σοὶ μὲν αὐτάρκεις ὑποθήκας, ἱκανὸν <br class="lb"/>γὰρ ἰδιώτῃ
                        μὴ μέγα τι καὶ ἀνήκεστον ἐξαμαρτεῖν ἐν ταῖς τῶν <br class="lb"/>ἰατρῶν καὶ μάλιστα τῷ
                        νομίμως μεμαθηκότι τοιούτοις ὁμιλεῖν <br class="lb"/>ὑπομνήμασιν. ἐκείνοις μὲν οὖν ἡ
                        τῆς θεραπευτικῆς μεθόδου <br class="lb"/>πραγματεία γέγραπται, σοὶ δὲ καὶ τοῖς ἄλλοις
                        ὅσοι τεχνῶν 
<a class="pb" href="#pb360" id="pb360">[p. 360]</a>
 μὲν τινῶν ἐστὲ λογικῶν ἐπιστήμονες, ἰδιῶται δὲ τῆς
                        ἰατρικῆς, <br class="lb"/>γένοιτ’ ἂν ἴσως, οἶμαι, καὶ παρὰ τοῦδε τοῦ γράμματος ὠφέλεια.
                    </p>
                </section>
                <section id="body-1-2" class="div textpart chapter level3">
                  <p class="p autofirst">Πειράσομαι δὲ ὡς οἷόν τε σαφέστατα διελθεῖν, <br class="lb"/>ᾧ χρώμενος ὁ παῖς τρόπῳ τῆς
                        διαίτης ὀνίναιτό τε ἂν οὐ <br class="lb"/>σμικρὰ καὶ ἥκιστα βλάπτοιτο πρὸς τῶν ἐφ’
                        ἡμέρᾳ συμπιπτόντων <br class="lb"/>ἀδοκήτως αὐτῷ. φυλάττεσθαι μὲν οὖν καὶ ταῦτα
                        προσήκει, <br class="lb"/>καθ’ ὅσον ἐγχωρεῖ. περιπίπτειν γε μὴν ἀναγκαῖον ἐνίοτε καὶ
                        <br class="lb"/>κρύει καὶ θάλπει σφοδρῷ καὶ ἀνέμοις ἰσχυροῖς καὶ λουτροῖς
                        <br class="lb"/>μοχθηροῖς καὶ τροφαῖς ἐκπληκτικαῖς καὶ τροχοῖς περιδινουμένοις <br class="lb"/>καὶ
                        ἀστραπαῖς καὶ βρονταῖς, ἀγρυπνίαις τε καὶ ἀπεψίαις <br class="lb"/>καὶ λύπῃ καὶ θυμῷ
                        καὶ κόπῳ καὶ ἄλλοις τοιούτοις, ὧν τὸ <br class="lb"/>κεφάλαιόν ἐστι, σφοδρῶς κινῆσαι
                        καὶ ταράξαι τὸ σῶμα καὶ <br class="lb"/>τοῦ πάθους ἀναμνῆσαι καὶ παροξυσμὸν γεννῆσαι.
                        ταῦτα δὲ <br class="lb"/>οὖν ἐκ πολλοῦ φυλάττεσθαι προσήκει, καὶ εἴποτε γεγεννημένων
                        <br class="lb"/>αὐτῶν παρακολουθήσει παροξυσμὸς, ἀποσχέσθαι μὲν τελέως <br class="lb"/>τηνικαῦτα
                        πάσης κινήσεως, ἐπὶ δὲ τῆς οἰκίας διατρῖψαι καὶ <br class="lb"/>πάνυ λεπτῶς
                        διαιτηθῆναι, μέχρι περ ἂν ἀπόθηται τὸ σῶμα 
<a class="pb" href="#pb361" id="pb361">[p. 361]</a>

                        <span class="milestone">489</span>τὸν ἐκ τοῦ παροξυσμοῦ κάματον. ἥτις δὲ ἡ
                        λεπτὴ <br class="lb"/>δίαιτα καὶ γνώσκειν μὲν οἶμαί σε καὶ διὰ τῶν ἐφεξῆς ἀναγνοὺς,
                        <br class="lb"/>οὐδὲν ἧττον ἀκούσει τί περὶ αὐτῆς. ἄρξασθαι γὰρ <br class="lb"/>οὖν ἤδη μοι τῶν
                        ὑποθηκῶν καιρός. </p>
                </section>
                <section id="body-1-3" class="div textpart chapter level3">
                  <p class="p autofirst">Εἰσβάλλοντος τοῦ ἦρος, καὶ γάρ πως οὕτως <br class="lb"/>συμβαίνει κινεῖσθαι τὰ τῆς
                        ἐπανόδου, καθῆραι φημὶ χρῆναι <br class="lb"/>τὸν παῖδα μετρίᾳ καθάρσει. ταύτης δ’ ἂν
                        ἐπιστατήσειε <br class="lb"/>καὶ προσταίη παρὼν ὁ Διονύσιος, εἰδὼς ἀκριβῶς ὅπως τε
                        <br class="lb"/>χρὴ παρασκευάσαι πρὸς τὴν κάθαρσιν τὸ σῶμα, καὶ ᾧτινι <br class="lb"/>χρήσασθαι
                        φαρμάκῳ καὶ ἐν πόσῳ καὶ ὁποίῳ καιρῷ· καὶ <br class="lb"/>μὲν δὴ καὶ μεθ’ ἡμῶν ὑπὲρ
                        τούτων ἤδη διέσκεπται. ὥστε <br class="lb"/>τὸ μὲν σῶμα παρὸν ἔχεις Ἀθήνησι τοῦ
                        Διονυσίου, τὴν <br class="lb"/>ψυχήν τε καὶ τὴν γνώμην ἅμα ἐκείνῳ καὶ τὴν ἐμήν. μετὰ
                        <br class="lb"/>δὲ τὴν κάθαρσιν, ὅταν ὅ τε Διονύσιος οἴχηται καὶ ὁ παῖς
                        <br class="lb"/>ὑπολείπηται κατὰ τὰς Ἀθήνας, ὧδε χρὴ διαιτᾷν αὐτόν. <br class="lb"/>ἕωθεν μὲν ἐκ
                        τῆς κοίτης ἀναστὰς, πρὶν τοῖς διδασκάλοις <br class="lb"/>φοιτᾷν, περιπατείτω μετρία μὴ
                        σφόδρα συντόνῳ βαδίσματι. <br class="lb"/>τὸ δ’ ἀπὸ τοῦδε μέχρι τοῦ τῆς παλαίστρας
                        καιροῦ τοῖς ﻿
<a class="pb" href="#pb362" id="pb362">[p. 362]</a>
 μαθήμασι σχολαζέτω, καθότι σύνηθες, ἐπειδὰν δὲ
                        πρῶτον <br class="lb"/>αὐτῶν ἀπαλλαγῇ, περιπατήσας αὖθις, οὕτως εἰς τὸν παιδοτρίβην
                        <br class="lb"/>ἀπίτω. χρὴ δὲ τοῦτον, εἴπερ τινα καὶ ἄλλον τῶν <br class="lb"/>προνοησομένων τοῦ
                        παιδὸς, ἱκανῶς εἶναι φρόνιμον. ἔστι <br class="lb"/>δὲ οὐ πάνυ τι ῥᾴδιον εὑρεθῆναι
                        τοιοῦτον, ὡς ἂν ἐξ ἀνθρώπων <br class="lb"/>τῆς ἐκλογῆς γινομένης ἀπαιδεύτων τοὐπίπαν
                        καὶ <br class="lb"/>οὕτως ὀνωδῶν τε καὶ παχέων τὴν ψυχὴν, ὥσπερ καὶ τὸ <br class="lb"/>σῶμα. μὴ
                        τοίνυν ὡς μικρὸν τοῦτο παρέλθοι σε, μηδὲ <br class="lb"/>ἐπιτρέψεις τὸν παῖδα τῷ
                        προστυχόντι, γινώσκων ὡς τὸ μὲν <br class="lb"/>κεφάλαιον τῆς θεραπείας ἐν δυοῖν
                        τούτοιν ἐστὶ τῇ χρήσει <br class="lb"/>τοῦ δοθέντος σοι πρὸς ἐμοῦ φαρμάκου καὶ τοῖς
                        γυμνασίοις. <br class="lb"/>τὰ δ’ ἄλλα πάντα παρασκευή τις ὑπάρχει πρὸς <br class="lb"/>ταῦτα. τὸν
                        μὲν δὴ παιδοτρίβην συνεκλέξοιτό σοι Διονύσιος. <br class="lb"/>ἔστωσαν δ’ αὐτῷ σκοποὶ
                        τῶν γυμνασίων, ἐν μὲν τῇ <br class="lb"/>ποσότητι τό τε πρὶν κάμνειν ἀναπαύειν τὸν
                        παῖδα καὶ τὸ <br class="lb"/>θερμῆναι σύμπαν τὸ σῶμα καὶ κενῶσαι συμμέτρως. ἄμφω
                        <br class="lb"/>δ’ εἰς ἕνα καιρὸν τὸν αὐτὸν συμβαίη· ἡνίκα γὰρ αὐτάρκως <br class="lb"/>ἐκκενοῦται
                        τὸ περιττὸν, ἐκτεθέρμανται δὲ ἱκανῶς ἤδη τὸ 
<a class="pb" href="#pb363" id="pb363">[p. 363]</a>
 σῶμα, τηνικαῦτα
                        καταπαύων τις τὰ γυμνάσια πρὶν ἄρχεσθαι <br class="lb"/>πονεῖν ἀναπαύσεται, τὸ δ’
                        ἐπέκεινα τοῦδε τοῦ καιροῦ <br class="lb"/>γυμνάσιον ἅπτεται μὲν ἤδη τῶν στερεῶν σωμάτων
                        καὶ <br class="lb"/>συντήκει τὴν ἕξιν, ἀθροίζει δ’ ἔν τε τοῖς ἄρθροις μάλιστα <br class="lb"/>καὶ
                        τοῖς μυσὶ τὰ συντήγματα. κἀντεῦθεν ὅ τε κάματος ἕπεται <br class="lb"/>τῆς δυνάμεως,
                        εἶθ’ ἑλκώδης αἴσθησις, ἐπειδὰν κινῆσαί <br class="lb"/>τι μόριον ἐπιχειρήσωσι, καὶ
                        τοῦτ’ ἐστὶν ὁ κόπος. οὐ μόνον <br class="lb"/>τοίνυν φρόνιμον, ἀλλὰ καὶ τρίβωνα μετρίου
                        γυμνασίου <br class="lb"/>εἶναι χρὴ τὸν παιδοτρίβην, ὡς μήτε θᾶττον τοῦ δέοντος
                        <br class="lb"/>καταπαύοι, δεδιὼς τὸν ἀκολουθήσοντα κάματον, μήτε θερμῆναι <br class="lb"/>καὶ
                        κενῶσαι τελέως ἅπαν τὸ περιττὸν ὀριγνώμενος <br class="lb"/>τῷ κόπῳ περιβάλλοι τὸν
                        παῖδα. τοῦ μὲν δὴ μετρίου τῶν <br class="lb"/>γυμνασίων οὗ<span class="milestone">490</span>τοι σκοποί· τῆς ποιότητος δὲ ῥῶσαι <br class="lb"/>σύμπαντα τὰ μόρια, καὶ
                        μάλιστα κεφαλὴν καὶ γαστέρα, καὶ <br class="lb"/>ταύτης ἐξαιρέτως τὰ κατὰ τὸ στόμα τῆς
                        γαστρός. ὅπως δ’ <br class="lb"/>ἄν τις καὶ τούτου τυγχάνοι καὶ δὴ φράσω. πρῶτον μὲν
                        <br class="lb"/>ἐπειδὴ τὰ σφοδρὰ γυμνάσια πληροῖ τὴν κεφαλὴν, ἀπέχεσθαι <br class="lb"/>τῶν
                        τοιούτων κελεύω. δεύτερον, εἰ καὶ δεήσειέ ποτε 
<a class="pb" href="#pb364" id="pb364">[p. 364]</a>
 χρήσασθαι, τῆς
                        κεφαλῆς ὀρθίας ἀνεστηκυίας κινείσθω τὰ <br class="lb"/>κάτω, καὶ τούτων μάλιστα τὰ
                        σκέλη, καὶ τρίτον ἐπὶ τούτοις <br class="lb"/>ἀπὸ σμικρῶν καὶ βραδέων κινήσεων
                        ἀρξάμενος ὁ παιδοτρίβης <br class="lb"/>ἐπὶ τὸ σφοδρότερόν τε καὶ θᾶττον οὕτως ἀναγέτω.
                        <br class="lb"/>τὸ δ’ ἀθρόως ἐπὶ τὸ σύντονον ἔρχεσθαι γυμνάσιον οὐ <br class="lb"/>τοῖς ἀσθενέσι
                        μόνον, ἀλλὰ καὶ τοῖς ἰσχυροῖς σώμασιν ἐσχάτως <br class="lb"/>βλαβερόν. ἡγεῖσθαι δὲ χρὴ
                        καὶ τὴν τρίψιν εἶναι γυμνάσιον <br class="lb"/>καὶ μάλιστα τοῖς ἀσθενεστέροις σώμασι,
                        καὶ πολλάκις <br class="lb"/>γε καὶ μόνη καλῶς γιγνομένη, τῶν γε ἄλλων κινήσεων
                        <br class="lb"/>οὐδὲν ἔτι προσδεῖται. χρὴ δὲ τὰ μὲν πρῶτα διὰ σινδόνων <br class="lb"/>ἀτρέμα
                        ἄνωθεν κάτω τῶν χειρῶν φερομένων ἐρυθραίνειν <br class="lb"/>τὸ σῶμα, τὴν ἀρχὴν ἀπὸ
                        βραχιόνων τε καὶ χειρῶν ποιουμένοις, <br class="lb"/>εἶθ’ οὕτως ἐπὶ τὰ στέρνα τε καὶ
                        γαστέρα προϊόντας, <br class="lb"/>ἑξῆς δὲ καὶ τὰ σκέλη τρίβειν ἱκανώτερον, ὡς ἐκ τῶν
                        <br class="lb"/>ἄνω τι μεταῤῥέοι τῇδε, κᾄπειθ’ οὕτως ἅπτεσθαι τῆς κεφαλῆς. <br class="lb"/>τὸ δ’
                        εὐθὺς ἐξ ἀρχῆς ἐπὶ ταύτην ἰέναι σφαλερὸν, ἔτι <br class="lb"/>γὰρ μεστοῦ τοῦ σώματος
                        ὄντος ἐπὶ τὸ πρῶτον θερμανθὲν <br class="lb"/>ἕλκεται τὰ περιττώματα. χρὴ τοίνυν τῶν
                        ἄλλων ὑστάτην 
<a class="pb" href="#pb365" id="pb365">[p. 365]</a>
 μορίων τρίβεσθαι τὴν κεφαλὴν, ὡς εἴρηται νῦν,
                        χωρὶς τοῦ <br class="lb"/>λίπους. ἐπειδὰν δὲ καὶ τὸ ἔλαιον προσαγάγῃς, οὐδὲν κωλύει
                        <br class="lb"/>σὺν καὶ τοῖς ἄλλοις, ὥστε τὸν μέν τινα τὴν κεφαλὴν, <br class="lb"/>ἑτέρους δὲ δύο
                        τὰ περὶ τὰ στέρνα τε καὶ τὴν γαστέρα καὶ <br class="lb"/>τοὺς ἄλλους δύο τὰ σκέλη
                        τρίβειν. οὕτως δὲ καὶ μετὰ τὰ <br class="lb"/>γυμνάσια, καὶ μᾶλλόν γε τηνικαῦτα τρίβειν
                        ἅμα σύμπαντα <br class="lb"/>τὰ μέλη. θᾶττόν τε γὰρ οὕτως ἀναπαύεται τὸ σῶμα <br class="lb"/>καὶ
                        ἧττον περιψύχεται. χρὴ δὲ, εἴπερ τινος ἄλλου, καὶ τούτου <br class="lb"/>φροντίζειν.
                        ἀλουτεῖν δὲ προσήκει τὰ πολλὰ καὶ ταῖς <br class="lb"/>παλαίστραις μὴ εὐθὺς ἐξιέναι
                        μετὰ τὸ γυμνάσιον, ἀλλ’ <br class="lb"/>ἐπειδὰν ἀκριβῶς καταστῇ τὸ πνεῦμα καὶ παύσηται
                        τελέως <br class="lb"/>ἡ ἐκ τοῦ γυμνασίου ταραχὴ, τηνικαῦτα δή που καὶ τὴν <br class="lb"/>κεφαλὴν
                        ἐπιπλεῖστον τρίβειν σινδόνι, πολλάκις δὲ καὶ κτενὶ <br class="lb"/>προχρῆσθαι. </p>
                </section>
                <section id="body-1-4" class="div textpart chapter level3">
                  <p class="p autofirst">Μετὰ δὲ ταῦτα πρὸς τὸ ἄριστον ἰέναι, <br class="lb"/>καί τι πρό γε αὐτοῦ τῶν λαπαττόντων
                        τὴν γαστέρα λαχάνων, <br class="lb"/>ἢ καὶ ταρίχους, ἢ πτισάνης, ἢ ἐλαίων ἅμα τῷ τρίτῳ
                        <br class="lb"/>μέρει τοῦ ἄρτου προσενεγκάμενον, εἰς τὸ δεῖπνον ἀποθέσθαι 
<a class="pb" href="#pb366" id="pb366">[p. 366]</a>

                        τὰ λοιπὰ δύο μέρει μετὰ τῶν ἰσχυροτέρων ὄψων. εἰρήσεται δὲ <br class="lb"/>τὰ
                        ἰσχυρότερα μικρὸν ὕστερον, <span class="milestone">30</span>ἐπειδὰν
                        πρότερον ἅπαντα <br class="lb"/>διέλθω τὰ χωρὶς βλάβης λαμβανόμενα. λαχάνων οὔτε
                        θριδακίνης <br class="lb"/>οὔτε μαλάχης οὔτε ἀτραφάξυος οὔτε βλίτου τὸ σύμπαν
                        <br class="lb"/>εἴργεσθαι κελεύω, λαμβάνειν δ’ οὐκ ἀεὶ μὲν <span class="milestone">491</span>ταὐτὸ, <br class="lb"/>ἄλλοτε δὲ ἀπ’ ἄλλου τὸ μέτριον. ἐκ ταὐτοῦ δὲ γένους
                        ἐστὶ <br class="lb"/>καὶ τὸ τεῦτλον καὶ κράμβη. χρὴ γὰρ καὶ τούτων ἀπογεύσασθαι <br class="lb"/>τὰ
                        σύμμετρα. πράσου δὲ καὶ σελίνου καὶ σμυρνίου <br class="lb"/>προσάψασθαί ποτὲ συνοίσει
                        καὶ τῶν ὀπωρῶν ὅσαι μὴ παντάπασιν <br class="lb"/>ὠμαὶ καὶ δύσπεπτοι τὴν φύσιν εἰσίν.
                        ἴσχουσί τε γὰρ <br class="lb"/>τινα περιττώματα σφῶν αὐτῶν καὶ τῶν ἄλλων σιτίων. τά τε
                        <br class="lb"/>οὖν μόρα καὶ τὰ πραικόκκια καλούμενα καὶ τὰ σῦκα καὶ εἴ <br class="lb"/>τινα
                        τούτοις ἔοικεν, ἀλύπως διέξεισι, καὶ ἡ καλουμένη κολοκύνθη <br class="lb"/>τῶν
                        μαλακωτάτων λαχάνων οὐδενὸς ἀποδεῖ καὶ οἱ <br class="lb"/>πέπονες οἱ σίκυοι. μοχθηροὶ
                        γὰρ ὅσοι μὴ τοιοῦτοι. καὶ βοτρύων <br class="lb"/>πεπείρων ἅψασθαί ποτε συγχωρῆσαι τῷ
                        παιδὶ, μήλων <br class="lb"/>δὲ καὶ ἀπίων ἐλάχιστά τε καὶ σπανιάκις προσφέρεσθαι, καὶ
                            ﻿
<a class="pb" href="#pb367" id="pb367">[p. 367]</a>
 ταῦτα μὴ μόνον ἐπὶ τοῦ δένδρου κατειργασμένα καλῶς, ἀλλὰ
                        <br class="lb"/>καὶ μετὰ τὴν ἀφαίρεσιν ἐπὶ τῆς οἰκίας. εὖ γὰρ εἰδέναι χρὴ <br class="lb"/>περὶ τῶν
                        εἰς ἀπόθεσιν ἐπιτηδείων ἀκροδρύων ὡς οὐδὲν ὅμοιον <br class="lb"/>ἔχει τοῖς παλαιοῖς τὰ
                        πρόσφατα, δύναται δὲ ἀποτίθεσθαι <br class="lb"/>μῆλά τε καὶ ἄπια καὶ τὰ πλεῖστα τῶν
                        ἀκροδρύων καὶ τὰ <br class="lb"/>δαμασκηνὰ προσαγορευόμενα καὶ αἱ ἰσχάδες. τούτου τοῦ
                        <br class="lb"/>γένους εἰσὶ καὶ βάλανοι τῶν φοινίκων, ὧν οὐδ’ εἴργω <br class="lb"/>τελέως, ἀλλ’
                        ἐν καιρῷ τε καὶ μέτρια προσφέρεσθαι συγχωρῶ. <br class="lb"/>τὸ δὲ καθ’ ἑκάστην ἡμέραν
                        ἤ πολλὰ φυλάττεσθαι συμβουλεύω, <br class="lb"/>καθόλου δ’ εἰπεῖν ὅσα κακόχυμα τῶν
                        ἐδεσμάτων εἰσὶν, <br class="lb"/>ἢ ἐπέχοντα τὴν κοιλίαν, ἢ φυσώδη καὶ δύσπεπτα συνεχῶς,
                        ἢ <br class="lb"/>πλείω τοῦ καιροῦ προσφερόμενα, βλάπτειν εἴωθεν οὐ τοῦτο <br class="lb"/>τὸ
                        νόσημα μόνον, ἀλλὰ καὶ τἄλλα σύμπαντα. καὶ μέχρι γε <br class="lb"/>τοῦδ’ ἥκων ὁ περὶ
                        τῆς διαίτης λόγος ἑτέροις ἂν κοινὸς εἴη <br class="lb"/>πολλοῖς ἀῤῥωστήμασιν. ὁ δὲ τοῦ
                        πάθους ἴδιος καὶ ἐξαίρετος <br class="lb"/>ἐν τῷ φυλάττεσθαι μάλιστα τὰ φλεγματικὰ τῶν
                        ἐδεσμάτων. 
<a class="pb" href="#pb368" id="pb368">[p. 368]</a>
 ὅθεν οὐδὲ τοῖς ἄλλοις μὲν ἀλύποις, γλίσχρον δέ τινα
                        χυμὸν, <br class="lb"/>ἢ ψυχρὸν ἢ παχὺν ἔχουσιν, ἐγχρονίζειν προσήκει. τοιαῦτα δέ
                        <br class="lb"/>ἐστιν ἀτράφαξύς τε καὶ βλίτον καὶ μαλάχη, ὧν οὐκ εἴργομεν
                        <br class="lb"/>ἅπτεσθαι, διὰ παντὸς δ’ ἐν αὐτοῖς καταγίνεσθαι κωλύω. <br class="lb"/>τούτου δὲ
                        τοῦ γένους εἰσὶ καὶ αἱ κολόκυνθαι, καὶ <br class="lb"/>πολὺ δὲ μᾶλλον αὐτῶν οἵ τε
                        σικυοὶ καὶ τὰ μῆλα καὶ ἄπια <br class="lb"/>καὶ πάντων ὅσα φλεγματικὸν καὶ παχὺν ἢ
                        γλίσχρον ἔχει <br class="lb"/>χυμὸν, ἢ ἔδεσμα χείριστον, οἵ τε μύκητες ὀνομαζόμενοι.
                        τούτου <br class="lb"/>μέν γε τελέως ἀπέχεσθαι συμβουλεύω, καθάπερ καὶ <br class="lb"/>τῶν
                        γογγυλίδων, ὅσα τε ἄλλα τὴν ῥίζαν ἐδώδιμον ἔχει. <br class="lb"/>παχύχυμά τε γάρ ἐστι
                        καὶ δυσκατέργαστα τοὐπίπαν, ὅσα <br class="lb"/>τ’ ἄλλα τοιαῦτα, πλὴν εἴ τινα τούτων
                        ἔχει τι δριμὺ καὶ <br class="lb"/>θερμὸν ἐν ἑαυτοῖς, οἷον οἵ τε δαῦκοι καὶ αἱ
                        ῥαφανῖδες. <br class="lb"/>ἀλλὰ ῥαφανίδων μὲν ἐκ περιόδου τινος ἡμερῶν οὐ κωλύω
                        <br class="lb"/>γενέσθαι. δαύκων δὲ καὶ ἀπέχεσθαι πειρᾶται, καὶ τούτων <br class="lb"/>ἔτι μᾶλλον
                        γογγυλίδων. πλεονάζειν δὲ ἐν τῇ χρήσει τῶν <br class="lb"/>ἐδεσμάτων ὅσα δριμύ τι καὶ
                        τμητικὸν ἔχει χωρὶς ἐπισήμου 
<a class="pb" href="#pb369" id="pb369">[p. 369]</a>
 κακοχυμίας, ἤ τινος ὀδμῆς ἅψασθαι
                        τῆς κεφαλῆς δυναμένης. <br class="lb"/>ἐκ τούτου δὲ τοῦ γένους ἐστὶ καὶ ὅσα διὰ
                        θερμότητα <br class="lb"/>τὴν κεφαλὴν συμπληροῖ, καθάπερ οἶνός τε καὶ νᾶπυ καὶ
                        <br class="lb"/>πετροσέλινον καὶ δαῦκος καὶ κρόμμυον καὶ σμύρνιον. ταῦτα <br class="lb"/>μὲν καὶ
                        πέρα τοῦ δέοντος ἐστὶ καυ<span class="milestone">492</span>σώδη τε
                        κακόχυμα. <br class="lb"/>τὸ δὲ νᾶπυ καίτοι γ’ ἐπιτηδειότατον ὑπάρχον ὅσον ἐπὶ <br class="lb"/>τὸ
                        τέμνειν τοὺς χυμοὺς, ὡς ἁπτόμενον τῆς κεφαλῆς παραιτητέον. <br class="lb"/>ὀξυμέλιτι δὲ
                        χρηστέον θαῤῥοῦντα, κᾂν εἰ καθ’ <br class="lb"/>ἑκάστην ἡμέραν βούλοιο. δύναται δὲ ἥ τε
                        κάππαρις δι’ αὐτοῦ <br class="lb"/>λαμβάνεσθαι καί τινα ταρίχη τῶν μικρῶν, ἐλαίου
                        <br class="lb"/>δηλονότι παραχεομένου βραχέος, εἰς ὅσον ἡδῦναι προσήκει <br class="lb"/>τὸ ὄψον.
                        ἀλλὰ τοῦτο μὲν ὥσπερ τι φάρμακόν ἐστιν αὐτῆς <br class="lb"/>τῆς διαθέσεως. καὶ μᾶλλον
                        εἰ καὶ τὸ ὄξος ἐσκευασμένον <br class="lb"/>εἴη διὰ τῶν σκιλλῶν, ὃ δὴ καλοῦσι συνήθως
                        ἅπαντες ἤδη <br class="lb"/>σκιλλητικὸν, ὅπερ ἐγὼ μὲν, εἴπερ τι καὶ ἄλλο, καὶ τούτων·
                        <br class="lb"/>θάτερον ἐφ’ ἑκάστῃ κελεύω λαμβάνειν ἡμέρᾳ, λέγω δὲ τὴν <br class="lb"/>κάππαριν ἢ
                        τὸ τάριχος ὀξυμέλιτος ἔχον. εἰ δὲ καὶ πίνειν <br class="lb"/>ἐθελήσειεν ὁ παῖς ὀξύμελι,
                        ἔστω μὲν ἐσκευασμένον ἕτοιμον, 
<a class="pb" href="#pb370" id="pb370">[p. 370]</a>
 οὐκ αὐτοσχέδιον ἐπὶ τοῦ καιροῦ
                        συντιθέμενον ἐξ ὠμῶν <br class="lb"/>ἀμφοτέρων. ὡς δὲ χρὴ σκευάζειν αὐτὸ, γεγράψεται
                        μετ’ <br class="lb"/>ὀλίγον. ὕδατι δὲ κεραννύσθω πλείονι· καὶ γὰρ καὶ ἥδιον <br class="lb"/>οὕτω
                        γένοιτ’ ἄν· καὶ χειμῶνος μὲν θερμὸν λαμβανέσθω, <br class="lb"/>θέρους δὲ οὐδὲν ἂν
                        κωλύσειε καὶ ψυχρῷ χρῆσθαι πολλάκις, <br class="lb"/>εἰ θάλπος γε ὑπερβάλλον εἴη καὶ
                        δίψος σφοδρὸν καὶ <br class="lb"/>ὁ λαμβάνων μὴ παντάπασιν ἀήθης πόσεως ψυχροῦ. τά τε
                        <br class="lb"/>γὰρ ἄλλα καὶ ἀδιψότατόν ἐστιν ὀξύμελι τὸ μὴ λίαν γλυκὺ <br class="lb"/>καὶ μᾶλλον
                        εἰ ὕδατι ψυχρῷ κεραννύοιτο. καί μοι πολλάκις <br class="lb"/>ἤρκεσεν ἐπίληπτον παῖδα
                        τελέως ἐξιᾶσθαι μετὰ τὴν πρώτην <br class="lb"/>κάθαρσιν, οὐδὲν τῆς ἀρχαίας διαίτης
                        μεταποιήσαντι, πλὴν <br class="lb"/>τὰ περὶ τὴν δόσιν τοῦ ὀξυμέλιτος καὶ τὴν χρῆσιν τοῦ
                        <br class="lb"/>φαρμάκου. ἀλλ’ ἐπεὶ μήτε γινώσκω τὴν φύσιν τοῦ παιδός <br class="lb"/>σου, μήτ’
                        εἰς ὅσον ἰσχύος ἥκει τὸ πάθος οἶδα, μήτ’ <br class="lb"/>αὐτὸς ἐφεστάναι μέλλω παρὼν,
                        οὐκ ἔχω μαντεύσασθαι τίνων <br class="lb"/>ἐλαχίστων τὸν ἀριθμὸν δεῖται βοηθημάτων,
                        ἀλλ’ ἄμεινον <br class="lb"/>εἶναί μοι δοκεῖ περὶ πάντων ὑποτίθεσθαι. μετὰ τοίνυν τὰ
                        <br class="lb"/>γυμνάσια κατὰ τὸ ἄριστον ὀξυμέλιτί τε χρηστέον, ὡς εἴρηται, 
<a class="pb" href="#pb371" id="pb371">[p. 371]</a>
 καὶ λαχάνοις τισὶν ἐλαίαις τε καὶ καρύοις καὶ σύκοις καὶ <br class="lb"/>ἰσχάσιν,
                        οὐχ ἅμα πᾶσιν ἐφ’ ἑκάστης ἡμέρας. ἓν γάρ που καὶ <br class="lb"/>ἁπλοῦν ἔστω τὸ
                        λαμβανόμενον, ἀλλ’ ὑπὲρ τοῦ ποικίλλεσθαι <br class="lb"/>τὴν δίαιταν ὑπὲρ ἁπάντων
                        δίειμι. κατὰ δὲ τὸν καιρὸν <br class="lb"/>τοῦτον, ὡς ἐλέγετο, καὶ τῶν ἄλλων ἀκροδρύων
                        ἁπτέον ἐπιθυμοῦντος <br class="lb"/>τοῦ παιδὸς, ἐπεὶ ἄλλως γε κάλλιον ἀπέχεσθαι μὴ ὅτι
                        <br class="lb"/>νοσήματος ἰάσεως ἕνεκεν, ἀλλὰ καὶ πρὸς τὴν ὅλην ὑγείαν, ὡς <br class="lb"/>καὶ
                        ἡμᾶς ὁρᾷς ἀπεχομένους ἁπάντων σχεδὸν τῶν ὡραίων <br class="lb"/>ἐδεσμάτων. ἀλλὰ γὰρ οὐ
                        φιλοσόφοις γράφομεν ὑποθήκας <br class="lb"/>διαίτης ὑγιεινῆς, ὡς ἔμοιγε τοῦτ’ ἂν ἦν
                        εὐκταιότατον, οὐκ <br class="lb"/>εἰς τὴν τοῦ πάθους ἴασιν μόνον, ἀλλὰ καὶ πρὸς τὸν
                        σύμπαντα <br class="lb"/>τοῦ παιδός σου βίον. ἐπιτρεπτέον οὖν αὐτῷ προσφέρεσθαι
                        <br class="lb"/>φανερῶς τε καὶ κατὰ καιρὸν, ὅσα μὴ μεγάλας ἔχει <br class="lb"/>τὰς βλάβας, ἵνα μὴ
                        λαθραίως τε καὶ ἀκαίρως ἀπολαβὼν <br class="lb"/>αὐτῶν βλάπτηται μειζόνως. καὶ γὰρ
                        ἀθρόως καὶ πλειόνως <br class="lb"/>ἐμπίπλανται τῶν ἐπιθυμουμένων οἱ φανερῶς
                        ἐξειργόμενοι <br class="lb"/>μὴ χρῆσθαι. ταῦτά τοι καὶ συγχωρῶ τοῖς παισὶν ἐγὼ πολλὰ
                        <br class="lb"/>τῶν οὐκ ἐπιτηδείων ἐδεσμάτων, ὅσα γε μὴ μεγάλως βλάπτει 
<a class="pb" href="#pb372" id="pb372">[p. 372]</a>

                        φανερῶς τε καὶ κατὰ καιρὸν καὶ σὺν τῷ προσήκοντι μέτρῳ <br class="lb"/>προσφέρεσθαι
                        μᾶλλον ἢ ὥστε διὰ τὴν σφοδρὰν ἐπιθυμίαν <br class="lb"/>ἀκαίρως ἀναγκασθῆναι πλείω τε
                        ἅμα καὶ λάβρως <br class="lb"/>προσενέγκασθαι. τὰ μὲν δὴ κατὰ τὴν τροφὴν οὕτω
                        <br class="lb"/>διατετάχθω. </p>
                </section>
                <section id="body-1-5" class="div textpart chapter level3">
                  <p class="p autofirst"><span class="milestone">493</span>Μετὰ δὲ ταῦτα διαλιπόντα χρόνον
                        <br class="lb"/>ὀλίγον ἀτρέμα περιπατῆσαι κελεύω πρὶν ἐπὶ τὰ μαθήματα
                        <br class="lb"/>παραγίνεσθαι. καὶ μὲν δὴ καὶ ἀπαλλαγέντα τῶν μαθημάτων, <br class="lb"/>αὖθις ἀξιῶ
                        περιπατῆσαι πρὸ τοῦ δείπνου, κἄπειθ’ οὕτως <br class="lb"/>τοῦ μὲν ἄρτου τὰς ὑπολοίπους
                        δύο μοίρας προσφέρεσθαι, <br class="lb"/>τῶν δ’ ἄλλων <span class="milestone">31</span>ἕκαστον ὡς εἴρηται, κρέας μὲν ἁπάντων <br class="lb"/>σχεδὸν τῶν πτηνῶν, πλὴν ὅσα
                        λιμναῖαι. τῶν τετραπόδων <br class="lb"/>δὲ μάλιστα μὲν ἁπάντων ἀπέχεσθαι· εἰ δ’ ἄρα
                        ποτὲ καὶ δεήσει <br class="lb"/>χρήσασθαι, τοῦ μὲν ἡμέρου συὸς τοῖς ἀκρέοις τε καὶ τῇ
                        <br class="lb"/>γαστρὶ, τοῦ δὲ ἀγρίου καὶ ταῖς σαρξὶ χρῆσθαι, γεύεσθαι δὲ <br class="lb"/>καὶ τῶν
                        ἐρίφων, ἔστι δ’ ὅτε καὶ τῶν λαγωῶν, ἁπάντων <br class="lb"/>ἠρτυμένων ἁπλῶς ἢ ὠπτημένων
                        ἄνευ κνίσης. τὸ δ’ ἁπλῶς ﻿
<a class="pb" href="#pb373" id="pb373">[p. 373]</a>
 ἐστὶ δι’ ὕδατος ἄνηθον ἔχοντος
                        ἥδυσμα καὶ πράσον, ἔλαιόν <br class="lb"/>τε καὶ ἅλας. ὡς δ’ ἄνευ κνίσης ὀπτηθείη κρέας
                        καλῶς, <br class="lb"/>τὸν παρ’ ἡμῖν ἐθεάσω κλίβανον. ὅσα δὲ θαλάττια, τὰ μὲν
                        <br class="lb"/>ὄστρεια σύμπαντα μοχθηρὰ, τῶν δ’ ἰχθύων οἱ πετραῖοι <br class="lb"/>μὲν ἄριστοι
                        πάντων, ἅπτεσθαι δὲ δεήσει καὶ τῶν πελαγίων. <br class="lb"/>ἡ νάρκη δὲ μόνη σχεδόν τι
                        τῶν μαλακίων ἐπιτήδειος. <br class="lb"/>ὀσπρίων δὲ πτισάνη μὲν πρώτη, φακῆ δὲ καὶ
                        χόνδρος καὶ <br class="lb"/>πίσον ἐφεξῆς τῇδε, τὰ δ’ ἄλλα μοχθηρά. καθόλου δ’
                        <br class="lb"/>εἰπεῖν ὅσα γλίσχρα καὶ παχύχυμα καὶ φυσώδη καὶ περιττωματικὰ <br class="lb"/>καὶ
                        δύσπεπτα, καθότι καὶ πρόσθεν ἐλέγετο φυλάττεσθαι <br class="lb"/>πάντα. τὰ μὲν ὄστρεα
                        καὶ τὰ σελάχη καὶ οἱ <br class="lb"/>βολβοὶ καὶ κοχλίαι καὶ τυροὶ καὶ μύκητες καὶ τὰ
                        βόεια <br class="lb"/>κρέα καὶ τῶν ὠῶν τὰ κατεψηθέντα δύσπεπτα μέν ἐστι, ἀλλὰ <br class="lb"/>καὶ
                        παχεῖς ἐργάζεται τῶν ἐσθιόντων ταῦτα τοὺς χυμούς. <br class="lb"/>ὁ χόνδρος δὲ καὶ τὰ
                        χοίρεια κρέα χρηστοῦ μὲν αἵματός <br class="lb"/>ἐστι γεννητικὰ, ἀλλὰ γλίσχρου. τὰ δὲ
                        λιμναῖα πάντα περιττωματικὰ, <br class="lb"/>φυσώδη τε τὰ ὄσπρια, καὶ μάλιστα κύαμοί τε
                            
<a class="pb" href="#pb374" id="pb374">[p. 374]</a>
 καὶ ἐρέβινθοι, καὶ ἡ πτισάνη δὲ μὴ ἀκριβῶς καθεψηθεῖσα
                        <br class="lb"/>φυσώδης ἐστὶν, ὥστε καὶ ταύτην ἑψεῖν ἢ μὴ χρῆσθαι. καὶ <br class="lb"/>ἡ φακῆ δὲ
                        καλῶς ἑψηθεῖσα πᾶν ἀποτίθεται τὸ φυσῶδες. <br class="lb"/>ἀλλ’ οὐ χρὴ πλεονάζειν ἐν
                        αὐτῇ, παχὺν ὑποτρεφούση χυμόν. <br class="lb"/>εἰς μὲν δὴ τὴν ἐφήμερον δίαιταν ἱκανὰ
                        καὶ ταῦτ’ <br class="lb"/>ἐστὶ παραγγέλματα. </p>
                </section>
                <section id="body-1-6" class="div textpart chapter level3">
                  <p class="p autofirst">Τῷ δὲ διὰ τῆς σκίλλης φαρμάκῳ τῷ <br class="lb"/>πρὸς ἡμῶν σοι δεδομένῳ μετὰ τὴν
                        κάθαρσιν, ἣν εἰσβάλλοντος <br class="lb"/>τοῦ ἦρος ἠξίωσα γενέσθαι, χρήσεται καθ’
                        ἑκάστην <br class="lb"/>ἡμέραν ὁ υἱός σου, πρὶν εἰς τὴν παλαίστραν ἀπιέναι, καὶ <br class="lb"/>εἰ
                        μὴ μεγάλη τις εἴη πάνυ καὶ <span class="milestone">494</span>σκιῤῥώδης ἡ
                        νόσος <br class="lb"/>ἐν τεσσαράκοντα ταῖς πάσαις ἡμέραις ἐλπίζειν ἐπὶ τῷδε <br class="lb"/>τῷ
                        φαρμάκῳ τελέως αὐτὴν καταστήσασθαι, ὡς ἔγωγε <br class="lb"/>μυρίους ἤδη παῖδας ἰασάμην
                        οὕτως, μηδὲν δεηθεὶς ἑλλεβόρου. <br class="lb"/>χρὴ δὲ μετὰ τὴν κάθαρσιν πρὸ τοῦ
                        χρῆσθαι τῷ φαρμάκῳ <br class="lb"/>πιεῖν ἀψίνθιον καὶ ἅπαξ που καὶ δίς. ὀξύμελι δὲ
                        <br class="lb"/>τὸ μὲν ὀξύτατον τέταρτον ἔχει μέρος τοῦ ὄξους ὡς πρὸς <br class="lb"/>τὸ μέλι.
                        παραλαμβάνει δὲ τὸ γλυκύτατον ὄγδοον. τὰ δ’ ἄλλα 
<a class="pb" href="#pb375" id="pb375">[p. 375]</a>
 τὰ μεταξὺ
                        μέτρα καθ’ ὅσον ἂν ἑκατέρῳ τῶν ἄκρων προσκεχώρηκε, <br class="lb"/>κατὰ τοσοῦτον
                        ὀξύτητος ἢ γλυκύτητος μετέχει. <br class="lb"/>χρὴ δὲ καὶ ἑψεῖσθαι πάντως αὐτό· καὶ γὰρ
                        ἑνωθείη οὕτως <br class="lb"/>ἂν ἀκριβῶς ἄμφω τὰ μιχθέντα, καὶ τὸ σφοδρὸν τῆς τοῦ
                        <br class="lb"/>ὄξους δυνάμεως καθαιρεθείη καὶ τὸ φυσῶδες ἐν τῷ μέλιτι <br class="lb"/>κολασθείη.
                        καὶ γὰρ δὴ καὶ τὸν ἀφρὸν αὐτοῦ πάντως ὁ <br class="lb"/>ἕψων ἀφαιρήσει. κατὰ δὲ τὴν
                        Ἑλλάδα καὶ τὰς πλείστας <br class="lb"/>τῶν νήσων οἶδα καὶ τὸ ἐκ τῶν κηρίων
                        σκευαζομένων ὀξύμελι. <br class="lb"/>καί σοι καὶ τούτῳ χρῆσθαι πάρεστιν ἀδεῶς καὶ
                        μάλιστα <br class="lb"/>θέρους, Ἀθήνῃσί γε διατρίβοντος τοῦ παιδός. <br class="lb"/>ὁπηνίκα δὲ χρὴ
                        γλυκύτερον ἢ ὀξύτερον αὐτὸ διδόναι καὶ <br class="lb"/>ὑδαρέστερον καὶ ἀκρατέστερον,
                        οὐκ ἐμὸν ἔτι τοῦτο διελεῖν, <br class="lb"/>ὥσπερ οὐδὲ ἄλλα πολλὰ τῶν κατὰ μέρος, ἀλλὰ
                        τοῦ παρόντος <br class="lb"/>τε καὶ θεωμένου τὸ θεραπευόμενον σῶμα καὶ δυναμένου
                        <br class="lb"/>τεκμήρασθαι περὶ τῆς τῶν χυμῶν διαθέσεως. ἐπὶ μὲν <br class="lb"/>γὰρ τοῖς παχέσι
                        καὶ γλίσχροις ὀξυτέρῳ τε καὶ ἀκρατεστέρῳ <br class="lb"/>χρηστέον, ἐπὶ δὲ τοῖς μὴ
                        τοιούτοις ὑδαρεστέρῳ καὶ γλυκυτέρῳ. <br class="lb"/>κατὰ δὲ τὸν αὐτὸν τρόπον καὶ τἄλλα
                        σύμπαντα τὰ 
<a class="pb" href="#pb376" id="pb376">[p. 376]</a>
 εἰρημένα ταῖς ἐφημέροις τοῦ σώματος καταστάσεσι,
                        συμμεταβάλλεσθαί <br class="lb"/>τε καὶ ποικίλλεσθαι προσήκει, καθάπερ καὶ τοῖς
                        <br class="lb"/>ἄλλοις ἅπασι νοσήμασιν. ὅθεν οὐδ’ εἰ μυρίας τις ὑποθήκας <br class="lb"/>γράφοι μή
                        πω κατὰ τὴν θεραπευτικὴν μέθοδον ἠσκημένῳ, <br class="lb"/>κἀκεῖθεν τετεχνημένῳ τὴν
                        ψυχὴν, ἱκανὸν ἂν ἐργάσαιτο θεραπευτικὴν <br class="lb"/>τὸν τοιοῦτον οὐχ ὅπως οὐ
                        μεγίστων νοσημάτων, <br class="lb"/>ἀλλ’ οὐδὲ τῶν σμικροτάτων οὐδενός. ἔδειξα δ’
                        ἐναργῶς αὐτὸ <br class="lb"/>πολλάκις ἐγὼ καὶ ἕλκη χρόνια καὶ ὀφθαλμῶν διαθέσεις, διὰ
                        <br class="lb"/>τῶν αὐτῶν ἰασάμενος φαρμάκων, οἷς οἱ πρόσθεν ἰατροὶ χρώμενοι <br class="lb"/>μηδὲν
                        ἤνυον. ὁ γάρ τοι καιρὸς τῆς χρήσεως ἑκάστου, <br class="lb"/>καθάπερ Ἱπποκράτης ἔλεγε,
                        μέγα τὸ ποσὸν εἰς δύναμιν <br class="lb"/>εὐστόχως συναρμοσθὲν, τὰ λοιπὰ τῆς ὠφελείης
                        ἐστί. τὰ δὲ <br class="lb"/>φάρμακα μᾶλλον βοηθημάτων ὗλαί εἰσιν ἢ βοηθήματα, καθάπερ
                        <br class="lb"/>καὶ τοῦτο τοῖς ἀρίστοις ἰατροῖς ἅπασιν ὡμολόγηται. καί μοι
                        <br class="lb"/>τετελεύτηκεν ὁ λόγος εἰς ταὐτὸν ὅθεν περ καὶ ἤρξατο, μηδὲ
                        <br class="lb"/>τοὐλάχιστον ἐπιδείξασθαι δύνασθαι καλῶς τὸν ἰδιώτην μεταχειρίζεσθαι,
                        <br class="lb"/>ἀλλὰ χρῄζειν ἐπιστατοῦντος τοῦ τεχνίτου. ἐπειδὴ δὲ 
<a class="pb" href="#pb377" id="pb377">[p. 377]</a>
 οἱ
                        πολλοὶ φαύλως τὸν χυλὸν τῆς σκίλλης ἐκλαμβάνουσιν, ἀξιώσαντί <br class="lb"/>σοι μαθεῖν
                        ὅπως ἐγὼ τοῦτο πράττω, προσθήσω τῷ <br class="lb"/>λόγῳ τὴν σκευασίαν αὐτοῦ. τῶν
                        μελιτηρῶν ἀγγείων, οὕτως δὲ <br class="lb"/>ὀνομάζουσιν οἱ Ἕλληνες ἐξ ὧν ἐκενώθη μέλι,
                        παρασκευάσας <br class="lb"/>ἐμβάλλω σκίλλαν, εἰς λεπτὰ διατρίψας ταῖς χερσὶν, εἶτα
                        πωμάσας <br class="lb"/>στεγανῷ πώματι καὶ περιθεὶς ἔξωθεν ὅλῳ τῷ σώματι <br class="lb"/>τοῦ
                        ἀγγείου δέρμα καὶ δήσας ἀκριβῶς, ἐν χωρίῳ κατατίθημι <br class="lb"/>πρὸς μεσημβρίαν
                        μὲν ἐστραμμένῳ, σκεπτομένῳ δὲ ὑπὸ τῶν <br class="lb"/>βορείων πνευμάτων, ὡς μηδὲ ὅλως
                        ὑπ’ αὐτῶν καταπνεῖσθαι. <br class="lb"/>ποιῶ δὲ τοῦτο κατ’ ἐκείνην τοῦ ἔτους τὴν ὥραν,
                        ἐν ᾗ τὴν <br class="lb"/>τοῦ κυνὸς ἐπιτολὴν ἅπαντες Ἕλληνες πεπιστεύκασιν. αὗται
                        <br class="lb"/>δέ εἰσιν ἡμέραι τεσσαράκοντα, πρὸ μὲν αὐτῆς τῆς ἐπιτολῆς <br class="lb"/>εἴκοσι,
                        ἴσαι δὲ αὐταῖς τὸν ἀριθμὸν αἱ μετ’ αὐτὴν, ἀτρέμα <br class="lb"/>δέ πως ἔν τισι αὐτῶν
                        ὑπαλλάττων τὴν θέσιν <span class="milestone">495</span>τοῦ κεραμίου,
                        <br class="lb"/>θερμαίνεσθαι κατὰ πᾶν μέρος ὁμοίως αὐτὸ βουλόμενος, <br class="lb"/>εἶτα μετὰ τὸν
                        χρόνον τοῦτον λύσας, εὑρίσκω τὸ ἀγγεῖον <br class="lb"/>ἑψημένῳ παραπλήσιον τὸ σῶμα τῆς
                        σκίλλης ἔχον, ἐξεῤῥυηκότα <br class="lb"/>δέ τινα καὶ χυλὸν αὐτῆς, ὃν ἀνελόμενος ἡδύνω
                        μέλιτι 
<a class="pb" href="#pb378" id="pb378">[p. 378]</a>
 καλλίστῳ καὶ δίδωμι τούτῳ καθ’ ἑκάστην ἡμέραν ἓν
                        κοχλιάριον <br class="lb"/>μεστὸν, τοῖς μὲν παιδίοις μικρὸν, τοῖς τελείοις δὲ μέγα.
                        <br class="lb"/>καὶ μέντοι καὶ τὸ σωματῶδες ὅλης τῆς σκίλλης κόψας ἀκριβῶς <br class="lb"/>καὶ
                        λειώσας μετὰ μέλιτος, δίδωμι κᾀκ τούτου κοχλιάριον <br class="lb"/>ἓν, ὡς προείρηται.
                        δεύτερον τῇ δυνάμει τοῦτο γίνωσκε τοῦ <br class="lb"/>πρόσθεν εἰρημένου. ὅσοι δὲ
                        ἑψήσαντες ἐν ὕδατι τὴν σκίλλαν <br class="lb"/>λειοῦσιν, ἐκλύουσι τὴν δύναμιν αὐτῆς,
                        ὥσπερ ὅσοι δι’ ὄξους, <br class="lb"/>ἰσχυρὸν μὲν σφοδρῶς ἐργάζονται τὸ φάρμακον, οὐκ
                        ἀβλαβὲς <br class="lb"/>δὲ τῶν νεύρων. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>Pro puero epileptico consilium</a>
          </header>
          <ul class="tree">
            <li>
              <a href="#body-1">Pro puero epileptico consilium</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
