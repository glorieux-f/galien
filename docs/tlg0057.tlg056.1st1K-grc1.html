<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:19"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg056">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg056.1st1K-grc1.xml">De difficultate respirationis</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg056.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">7</span>, <span class="biblScope">753-960</span>, <span class="date">1824</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb753" id="pb753">[p. 753]</a>
                <section id="body-1-1" class="div textpart book level3">
                  <section id="body-1-1-1" class="div textpart chapter level4">
                    <h4 class="head textpart">ΓΑΛΗΝΟΥ ΠΕΡΙ ΔΥΣΠΝΟΙΑΣ <br class="lb"/>ΒΙΒΛΙΟΝ ΠΡΩΤΟΝ.<a class="bookmark" href="#body-1-1-1"> §</a></h4>
                    <p class="p autofirst">Ὅτι μὲν ἡ δύσπνοια βλάβη τις τῆς ἀναπνοῆς <br class="lb"/>ἐστιν, ὥσπερ ἡ δυσαισθησία
                            τῆς αἰσθήσεως, καὶ ἡ <br class="lb"/>δυσκινησία τῆς κινήσεως, ἱκανὸν ἐνδείξασθαι
                            τοὔνομα· πόσαι <br class="lb"/>δὲ τῆς βλάβης διαφοραὶ, καὶ διὰ τίνας αἰτίας
                            γιγνόμεναι, καὶ <br class="lb"/>πῶς ἑκάστην αὐτῶν χρὴ διαγινώσκειν, οὐκ ἐκ τῆς
                            προσηγορίας <br class="lb"/>διδαχθῆναι νῦν ἔστιν, ἀλλ’ ἡ φύσις αὐτὴ τῆς ἀναπνοῆς
                            <br class="lb"/>ἐνδείξεται. ταῦτά τοι καὶ διεσπούδασται τοῖς παλαιοῖς ἰατροῖς
                            <br class="lb"/>ἅπασιν ἡ τοῦ κατὰ φύσιν ἐπίγνωσις, ἄλλων τε πολλῶν 
<a class="pb" href="#pb754" id="pb754">[p. 754]</a>

                            ἕνεκα καὶ τῆς ἐν τοῖς παρὰ φύσιν ἐνδείξεως οὐχ ἥκιστα. <br class="lb"/>ἐπειδὴ γὰρ
                            ἓν μέν τι τὸ κατὰ φύσιν καὶ οἷον κανὼν καὶ μέτρον <br class="lb"/>καὶ ὅμοιον
                            ἑαυτοῦ, ποικίλον δὲ καὶ ἀνόμοιον καὶ πολυειδὲς <br class="lb"/>τοῖς σφάλμασιν τὸ
                            παρὰ φύσιν, ὡς κινδυνεύειν ἄπειρον <br class="lb"/>μὲν τῷ πλήθει, τῇ τέχνῃ δὲ
                            ἀπεριόριστον ὑπάρχειν, <br class="lb"/>ἀδύνατον ἔδοξε περιλαβεῖν ὅροις τισὶ τὴν
                            ἀπειρίαν αὐτοῦ, <br class="lb"/>χωρὶς τῆς τοῦ κατὰ φύσιν γνώσεως. ἐπειδὴ γὰρ ἕν
                            ἐστι τοῦτο <br class="lb"/>καὶ χρηστὸν τῷ <span class="milestone">220</span>ζώῳ,
                            δῆλον ὡς καὶ σύμμετρον· εἰ δὲ <br class="lb"/>τοῦτο σύμμετρον, ἄμετρον ἂν εἴη τὸ
                            παρὰ φύσιν· εἰ δὲ ἄμετρον, <br class="lb"/>διττὸν μὲν τῷ γένει πάντως· ἢ γὰρ
                            ἐλλείπει τι τοῦ <br class="lb"/>κατὰ φύσιν, ἢ ὑπερβάλλει· τοσαύτας δὲ ἐν αὐτῷ
                            διαφορὰς <br class="lb"/>ἕξει τὰς κατὰ μέρος, ὅσας περ ἂν οἷόν τε ᾖ δέξασθαι τὸ
                            <br class="lb"/>πρᾶγμα κατὰ τάς θ’ ὑπερβολὰς τοῦ μετρίου καὶ τὰς ἐλλείψεις.
                            <br class="lb"/>δέχεται δὲ τὸ μὲν ἁπλοῦν διττὰς, τὸ δ’ ἐκ πλειόνων σύνθετον
                            <br class="lb"/>διπλασίας κατὰ τὸν ἀριθμὸν τῶν συνθέντων αὐτό. εἰ <br class="lb"/>μὲν οὖν ἕν
                            τι καὶ ἁπλοῦν ἐστιν ἡ ἀναπνοὴ, διττὰς μὲν ἕξει 
<a class="pb" href="#pb755" id="pb755">[p. 755]</a>
 τὰς
                            ἀμετρίας, διττὰς δὲ τῷ γένει τὰς δυσπνοίας· εἰ δ’ οὐχ <br class="lb"/>ἓν, τὰς
                            διαφορὰς ἕξει διπλασίας τὸν ἀριθμὸν τῶν συνθέντων <br class="lb"/>αὐτό. εἰ μὲν οὖν
                            αὕτη σαφής τε ἅμα καὶ σύντομός ἐστιν ἡ <br class="lb"/>διδασκαλία, μακρὰ δικαίως ἡ
                            παρὰ ταῦτα. </p>
                  </section>
                  <section id="body-1-1-2" class="div textpart chapter level4">
                    <p class="p autofirst">Καὶ τοίνυν ἐπειδὴ δύο μέν ἐστι τὰ πρῶτα <br class="lb"/>καὶ κυριώτατα μόρια τῆς ὅλης
                            ἀναπνοῆς, εἰσπνοή τε καὶ ἐκπνοὴ, <br class="lb"/>δύο δ’ ἄλλα κατὰ συμβεβηκὸς αἱ
                            μεταξὺ τούτων ἡσυχίαι, <br class="lb"/>ἐν τέσσαρσιν ἂν οὕτω τοῖς πᾶσιν ἡ περὶ
                            δυσπνοίας γίνεται <br class="lb"/>σκέψις. ὥστε πάντως δεήσει τινὶ τῶν εἰρημένων, ἤ
                            <br class="lb"/>τισιν, ἢ καὶ πᾶσιν ἅμα πλημμελεῖσθαί τε καὶ διαφθείρεσθαι <br class="lb"/>τῆς
                            κατὰ φύσιν ἰδέας εἰς δυσπνοίας γένεσιν. ὀνομάζειν δὲ <br class="lb"/>σαφοῦς ἕνεκα
                            διδασκαλίας οὐδὲν ἂν εἴη χεῖρον ἁπλῆν μὲν δύσπνοιαν, <br class="lb"/>ἥ τις ἂν ἓν
                            μόριον ἑκάστοτε τῆς ὅλης ἀναπνοῆς καταλαμβάνει, <br class="lb"/>σύνθετον δὲ τὴν ἐν
                            πλείοσι συνισταμένην. ἀλλ’ <br class="lb"/>ἐπεὶ δεύτερόν ἐστιν ἀεὶ τὸ σύνθετον τῶν
                            ἁπλῶν, κατὰ λόγον <br class="lb"/>ἂν εἴη πρότερον περὶ φύσει προτέρων ποιήσασθαι
                            τὸν λόγον, <br class="lb"/>ὥστε καὶ ἀπὸ τῶν ἁπλῶν δυσπνοιῶν ἄρξασθαι. ἐπειδὰν δὲ
                                
<a class="pb" href="#pb756" id="pb756">[p. 756]</a>
 ταύτας αὐτάρκως διέλθωμεν, μετὰ ταῦτα ἐπαλλάττοντες
                            τάς <br class="lb"/>τε κινήσεις καὶ τὰς ἡσυχίας κατ’ ἀλλήλας τε καὶ καθ’ ἑαυτὰς,
                            <br class="lb"/>οὕτω τὰς συνθέτους ἐξευρήσομεν. τίνες οὖν εἰσιν αἱ κατὰ <br class="lb"/>φύσιν
                            αἰτίαι τῆς ἔσω τε καὶ ἔξω φορᾶς τοῦ πνεύματος, καὶ <br class="lb"/>τίνες ἑκατέρας
                            τῶν ἡσυχιῶν; ταυτὶ γὰρ ἦν τὰ πάντα μόρια <br class="lb"/>τῆς ἀναπνοῆς. ἐπειδὴ δύο
                            μὲν ἐξ ὧν εἴπομεν μορίων κινήσεις <br class="lb"/>εἰσὶν, ἡ ἔξω καὶ ἔσω φορὰ τοῦ
                            πνεύματος, δύο δὲ διορίζουσαι <br class="lb"/>ταύτας ἠρεμίαι, γένεσις δὲ ταῖς μὲν
                            κινήσεσι σύνθετος, <br class="lb"/>ταῖς δ’ ἠρεμίαις ἁπλῆ, δῆλον ὡς τῶν μὲν πλείους
                            ἀμετρίαι, <br class="lb"/>τῶν δ’ ἡσυχιῶν διτταὶ γενήσονται. αὗται μὲν γὰρ
                            <br class="lb"/>οὖσαι ἁπλαῖ τοῦ χρόνου τῷ ποσῷ τὰς διαφορὰς ἴσχουσι <br class="lb"/>μόνῳ· αἱ
                            κινήσεις δ’ οὐ ταύτῃ μόνον, ἀλλὰ καὶ τῷ ποσῷ τοῦ <br class="lb"/>διαστήματος καθ’
                            οὗ φέρονται διοίσουσιν. ὥστ’ ἔσονται διτταὶ <br class="lb"/>μὲν ἀμετρίαι αὐτῶν,
                            καθὰ καὶ τῶν ἡσυχιῶν ἑκάτεραι, <br class="lb"/>τοῦ χρόνου τῷ ποσῷ διαιρούμεναι,
                            καθ’ ἃς ἤτοι ταχεῖαι ἢ <br class="lb"/>βραδεῖαι λεχθήσονται· διτταὶ δ’ ἄλλαι τῷ
                            ποσῷ τῆς διαστολῆς <br class="lb"/>τῶν ἀναπνευστικῶν ὀργάνων διαφέρουσαι, καθ’ ἃς
                            ἤτοι 
<a class="pb" href="#pb757" id="pb757">[p. 757]</a>
 μεγάλας ἢ μικρὰς αὐτὰς ὀνομάζουσιν. εἴπερ γὰρ
                            ἀχώριστα <br class="lb"/>πάσης ἐστὶ τῆς κατὰ τόπον κινήσεως ὅ τε χρόνος ἐν ᾧ
                            κινεῖται <br class="lb"/>τὸ κινούμενον καὶ τὸ διάστημα καθ’ οὗ φέρεται, διὰ
                            <br class="lb"/>μὲν τὸν χρόνον ταχέως μὲν καὶ βραδέως ἐροῦμεν γίνεσθαι <br class="lb"/>
                            <span class="milestone">221</span>τὴν κίνησιν, διὰ δὲ τὸ διάστημα πολὺ
                            καὶ ὀλίγον. <br class="lb"/>ἀλλὰ τήν γε διαστολὴν τῶν ἀναπνευστικῶν ὀργάνων οὐκ
                            ὀλίγην <br class="lb"/>καὶ πολλὴν, ἀλλὰ μικρὰν καὶ μεγάλην ὀνομάζειν ἔθος,
                            <br class="lb"/>ὥσπέρ γε καὶ τὴν συστολήν· ὁ γὰρ αὐτὸς λόγος ἐπ’ ἀμφοτέρων <br class="lb"/>τῶν
                            κινήσεων. ὥσπερ <span class="milestone">167</span>δὲ κινήσεως ἴδια
                            τάχος καὶ <br class="lb"/>βραδύτης, οὕτω καὶ τοῦ ποσοῦ τῶν διαλειμμάτων ἀραιότης
                            <br class="lb"/>καὶ πυκνότης. πυκνὰς γοῦν τὰς ἀμπέλους ἢ τὰς ἐλαίας ἢ <br class="lb"/>ὁτιοῦν
                            ἄλλο τοιοῦτον φυτεύεσθαι λέγομεν, ὅταν τὸ βραχύτατον <br class="lb"/>διάστημα αὐτῶν
                            δηλῶσαι βουληθῶμεν· οὕτω δὲ καὶ <br class="lb"/>ἀραιὰς, ὅταν πολὺ τὸ ἐν μέσῳ τῶν
                            πεφυτευμένων σωμάτων <br class="lb"/>ᾖ, καὶ καθόλου φάναι πάντα τὰ ἐκ πλειόνων
                            διωρισμένων <br class="lb"/>συγκείμενα τούτοις χρῆται τοῖς ὀνόμασιν. ἐπεὶ οὖν καὶ ἡ
                            <br class="lb"/>ἀναπνοὴ σύνθετός ἐστιν ἐξ ἐναντίων κινήσεων ἡσυχίαις διωρισμένων,
                            <br class="lb"/>πυκνὴν αὐτὴν ἐργάζεται τὸ βραχὺ τῶν ἡσυχιῶν, ﻿
<a class="pb" href="#pb758" id="pb758">[p. 758]</a>
 ἀραιὰν
                            δὲ τὸ μακρόν. αὗται μὲν οὖν πᾶσαι δυσπνοίας ἁπλαῖ <br class="lb"/>διαφοραὶ καὶ
                            ταῦτ’ αὐτῶν τὰ ὀνόματα, τοῖς τε ἄλλοις παλαιοῖς <br class="lb"/>συνήθη καὶ
                            Ἱπποκράτει. εἰ δέ τις ἑτέρως ὀνομάζειν <br class="lb"/>ἐθέλει, καθάπερ ἤδη τινὲς
                            τῶν νεωτέρων ἰατρῶν, οὐδὲν ἡμῖν <br class="lb"/>διαφέρει· πλὴν ἴστω γε οὗτος μήτε
                            τοῖς Ἱπποκράτει συνήθεσι <br class="lb"/>μήτε τοῖς ἄλλοις παλαιοῖς μήθ’ ὅλως τοῖς
                            ἄλλοις Ἕλλησιν <br class="lb"/>ὀνόμασι χρησάμενος· ἀλλ’ εἰ καὶ τούτων καταφρονοίη,
                            <br class="lb"/>μήτε κυρίως μήτε σαφῶς ἑρμηνεύων. εἰ μὲν γὰρ ἓν ὄνομα <br class="lb"/>κατ’
                            ἀμφοῖν φέρει, τῆς τε κινήσεως καὶ τῆς ἡσυχίας, ἤτοι τὸ <br class="lb"/>τάχος μόνον
                            ἢ τὴν πυκνότητα, καὶ αὖθις ἐπὶ τῶν ἐναντίων ἢ <br class="lb"/>τὴν βραδυτῆτα μόνον ἢ
                            τὴν ἀραιότητα, τοῖς ἑτέροις μηδόλως <br class="lb"/>χρώμενος, ἀσαφείας ἄντικρυς ὁ
                            τοιοῦτος ἐπιθυμεῖ. πολὺ γὰρ, <br class="lb"/>οἶμαι, σαφέστερον, ἓν ἑκατέρῳ τῶν
                            πραγμάτων ὄνομα θέμενον <br class="lb"/>ἴδιον, ἐκεῖνο καλεῖν διαπαντὸς, εἰδότα γε
                            ὡς τὰ κοινὰ <br class="lb"/>τῶν ὀνομάτων οὐδὲν μᾶλλόν γε τὸ ἕτερον τούτων δηλοῦντα,
                            <br class="lb"/>συγχεῖ καὶ ταράττει τὸν ἀκροατὴν, ὡς μὴ γνῶναι, τί ποτ’ <br class="lb"/>ἐστὶ
                            τὸ λεγόμενον, πρὶν διαστείλασθαι τὴν ὁμωνυμίαν· 
<a class="pb" href="#pb759" id="pb759">[p. 759]</a>
 εἰ δὲ ἓν
                            μὲν ἑκατέρῳ τῶν πραγμάτων ἐπιφέρει τις ὄνομα, μὴ <br class="lb"/>ὡς ἡμεῖς μέντοι
                            διείλομεν, ἀλλ’ ὑπεναντίως, τάχος μὲν καὶ <br class="lb"/>βραδυτῆτα κατὰ τῶν
                            ἡσυχιῶν, ἀραιότητα δὲ καὶ πυκνότητα <br class="lb"/>κατὰ τῶν κινήσεων, οὐκ οἷδ’ ὅ
                            τι βούλοιτ’ αὐτῷ τοῖς ἀκύροις <br class="lb"/>τε καὶ ἀήθεσιν ὀνόμασι πρὸ τῶν κυρίων
                            τε καὶ δι’ ἔθους χρῆσθαι. <br class="lb"/>ὅτι γὰρ καὶ οἱ νῦν ἅπαντες ἄνθρωποι καὶ
                            οἱ παλαιοὶ <br class="lb"/>βραδυτῆτα καὶ τάχος οὐδενὸς ἄλλου κατηγοροῦσι, πλὴν τῶν
                            <br class="lb"/>κινουμένων, οὐδεὶς ἀγνοεῖ. τί ποτ’ οὖν σοφὸν ἀπειργασμένον
                            <br class="lb"/>ἔσται τῷ μετατιθέντι τὴν τῶν ὀνομάτων χρῆσιν εἰς τοσοῦτον, <br class="lb"/>ὡς
                            τὰς ἡσυχίας τοῖς τῶν κινήσεων προσαγορεύειν <br class="lb"/>ὀνόμασιν; τί δὲ σοφὸν,
                            εἰ τὰ τῶν διαλειμμάτων ὀνόματα ταῖς <br class="lb"/>ἐνεργείαις ἐπιφέρει; ὡς γὰρ καὶ
                            τὰς ἀμπέλους πυκνὰς καὶ τὰς <br class="lb"/>ἐλαίας, ὅταν ὀλίγον ἔχωσι τὸ μεταξὺ
                            διάστημα, λέγομεν, <br class="lb"/>ἀραιὰς ὀνομάζοντες, εἰ πλέον εἴη, οὕτω τὰς τῶν
                            ζώων ἐνεργείας <br class="lb"/>τὰς μὲν δι’ ὀλίγου χρόνου γινομένας πυκνὰς, ἀραιὰς
                            <br class="lb"/>δὲ τὰς διὰ πολλοῦ καλοῦμεν. εἰ δέ τις, ὡς ἔφην, οὐχ οὕτως,
                            <br class="lb"/>ἀλλ’ ἑτέρως ὀνομάζειν ἐθέλει, μήθ’ Ἱπποκράτει μήτε τοῖς <br class="lb"/>ἄλλοις
                            παλαιοῖς μήθ’ ὅλως τοῖς Ἕλλησιν ἑπόμενος, ἀλλὰ 
<a class="pb" href="#pb760" id="pb760">[p. 760]</a>
 μηδὲ τοῦ
                            σαφοῦς τῆς ἑρμηνείας φροντίζων, ἐκείνῳ μὲν ἐπιτρεπτέον <br class="lb"/>νικᾷν νίκην
                            Καδμείαν. </p>
                  </section>
                  <section id="body-1-1-3" class="div textpart chapter level4">
                    <p class="p autofirst"><span class="milestone">222</span>Τοῖς δ’ ἄλλοις, ὅσοι τῶν μὲν ὀνομάτων
                            <br class="lb"/>εἰς τοσοῦτον φροντίζουσιν, ὅσον αὐτῶν εἰς διδασκαλίαν <br class="lb"/>χρηστὸν,
                            ἅπασα δ’ αὐτοῖς ἡ σπουδὴ τὴν ἐν τοῖς πράγμασιν <br class="lb"/>ἐξευρεῖν ἀλήθειαν,
                            ἤδη διαλεξώμεθα περὶ ὧν ἐξ ἀρχῆς <br class="lb"/>γράφειν προὐθέμεθα. τῆς ἀναπνοῆς
                            τῷ μὲν γένει κινήσεως <br class="lb"/>οὔσης, συγκειμένης δὲ ἐκ δυοῖν μορίων
                            ἐναντίων ἀλλήλοις, <br class="lb"/>ὧν τὸ μὲν εἰσπνοὴν, τὸ δὲ ἐκπνοὴν ὀνομάζομεν,
                            ἀλλὰ καὶ <br class="lb"/>δύο ἄλλα κατά τι συμβεβηκὸς ἐχούσης οὐχ ὅμοια, τὰς
                            καλουμένας <br class="lb"/>ἠρεμίας τε καὶ ἡσυχίας, αἱ βλάβαι γίνονται, περὶ μὲν
                            <br class="lb"/>τὰς κινήσεις εἰς τάχος καὶ βραδυτῆτα καὶ μέγεθος καὶ σμικρότητα·
                            <br class="lb"/>περὶ δὲ τὰς ἡσυχίας εἰς ἀραιότητα καὶ πυκνότητα· <br class="lb"/>καὶ παρὰ
                            ταύτας οὐκ ἂν εὕροις ἁπλῆν ἄλλην δυσπνοίας διαφοράν. <br class="lb"/>ἡ γὰρ τῆς
                            διαιρέσεως μέθοδος οὕτως ἐνδείκνυται. </p>
                  </section>
                  <section id="body-1-1-4" class="div textpart chapter level4">
                    <p class="p autofirst">Λοιπὸν δ’ ἂν εἴη τὰς αἰτίας αὐτῶν ἐξευρόντας <br class="lb"/>ἐπὶ τὰς συνθέτους αὖθις
                            τρέπεσθαι. τίς οὖν αἰτία 
<a class="pb" href="#pb761" id="pb761">[p. 761]</a>
 ταχείας ἀναπνοῆς καὶ βραδείας καὶ
                            τῶν ἄλλων ἑκάστου; ἐμοὶ <br class="lb"/>μὲν δοκεῖ κᾀνταῦθα μεθόδῳ χρῆναι ζητεῖν
                            αὐτὰς, οὐχ ἁπλῶς <br class="lb"/>ἀποφαίνεσθαι. τίς οὖν ἡ μέθοδος; ἐπειδὴ πρὸς τῶν
                            αὐτῶν <br class="lb"/>ἕκαστον ἢ χεῖρον ἢ βέλτιον γίνεται, πρὸς ὧνπερ ὅλως γίγνεσθαι
                            <br class="lb"/>πέφυκεν, ἐὰν εἰδῶμεν ὑπὸ τίνων αἰτίων ἀναπνοὴ γίγνεται,
                            <br class="lb"/>γνωσόμεθα δηλονότι καὶ τὰς δυσπνοίας αἰτίας. τίνες <br class="lb"/>οὖν αἰτίαι
                            τῆς ἀναπνοῆς; ἔχεις μὲν αὐτὰς ἑτέρωθι μετ’ ἀποδείξεως <br class="lb"/>γεγραμμένας·
                            νῦν δ’ ἀρκεῖ τῶν κεφαλαίων ἀναμνησθῆναι <br class="lb"/>μόνον. ἡ μὲν δύναμις ἡ
                            ψυχικὴ κινεῖ τὸν θώρακα, τῷ <br class="lb"/>δὲ ὁ πνεύμων συγκινεῖται, ταῖς τούτου
                            δ’ ἕπεται κινήσεσι, <br class="lb"/>διαστελλομένου μὲν εἰσπνοὴ, συστελλομένου δὲ
                            ἐκπνοή. δέδεικται <br class="lb"/>δ’ ἐν ἐκείνοις καὶ ὡς ἡ χρεία τῆς ἀναπνοῆς ἡ
                            μεγίστη <br class="lb"/>μὲν καὶ κυριωτάτη φυλακὴ τῆς ἐμφύτου θερμασίας ἐστὶν,
                            <br class="lb"/>ἤδη δὲ καὶ τοῦ ψυχικοῦ πνεύματος θρέψις. οὕτω δὲ τούτων
                            <br class="lb"/>ἐχόντων, ἐπειδὰν μὲν ἡ δύναμίς τε καὶ ἡ χρεία καὶ τῶν ὀργάνων
                            <br class="lb"/>ἕκαστον εὐπραγῇ, νόμῳ φύσεως ἀναπνεῖ τὸ ζῶον· ἐπειδὰν <br class="lb"/>δέ τι
                            πάθῃ, κατ’ ἐκεῖνο καὶ τὴν ἀναπνοὴν ἀναγκαῖον 
<a class="pb" href="#pb762" id="pb762">[p. 762]</a>
 ἐμποδίζεσθαι.
                            καὶ τοίνυν, ὥσπερ ἐν ταῖς περὶ τῶν σφυγμῶν <br class="lb"/>πραγματείαις διττὴν
                            ἐποιούμεθα διδασκαλίαν, ἢ καθ’ <br class="lb"/>ἕκαστον αὐτῶν ζητοῦντες τὰς αἰτίας,
                            ἢ καθ’ ἑκάστην ἐκείνων <br class="lb"/>τὰς ἀλλοιώσεις, οὕτω κᾀνταῦθα χρὴ καθ’
                            ἑκάτερον γυμνάσασθαι, <br class="lb"/>ὥστε καὶ τῆς αἰτίας προβληθείσης, εὐθὺς ἔχειν
                            εἰπεῖν <br class="lb"/>καὶ τὴν ἑπομένην δύσπνοιαν, καὶ τῆς δυσπνοίας ῥηθείσης,
                            <br class="lb"/>ἀναμιμνήσκεσθαι ῥᾳδίως τῆς ποιούσης αἰτίας. ἀρκτέον οὖν <br class="lb"/>ἡμῖν
                            κᾀνταῦθα κατὰ τὸν αὐτὸν τρόπον ἀπὸ τῶν ἁπλῶν δυσπνοιῶν, <br class="lb"/>ὡς ἐν
                            ἐκείνοις ἀπὸ τῶν σφυγμῶν, καὶ ζητητέον, τίνες <br class="lb"/>αἰτίαι ταχεῖαν
                            εἰσπνοὴν ἐργάζονται. ταχὺν μὲν γὰρ σφυγμὸν <br class="lb"/>
                            <span class="milestone">223</span>ἀπεδείξαμεν, ἐπειγούσης μὲν τῆς
                            χρείας, ἐῤῥωμένης <br class="lb"/>δὲ τῆς δυνάμεως, εὐπειθῶν δ’ ὄντων γίγνεσθαι τῶν
                            ὀργάνων. <br class="lb"/>ἐοίκαμεν δὲ κᾀνταῦθα τὰς αὐτὰς ἐρεῖν αἰτίας, εἴ γε μὴ
                            κακῶς <br class="lb"/>ἐν τῷ περὶ χρείας σφυγμῶν ἐδείξαμεν τὴν αὐτὴν ὠφέλειαν,
                            <br class="lb"/>παρὰ μὲν τῆς ἀναπνοῆς τῷ κατὰ τὴν καρδίαν θερμῷ, παρὰ δὲ <br class="lb"/>τῶν
                            σφυγμῶν τῷ καθ’ ὅλον γίγνεσθαι τὸ ζῶον. ἐν ἐκείνῳ <br class="lb"/>δ’ αὐτῷ λόγῳ τῷ
                            περὶ τῶν ἐν τοῖς σφυγμοῖς αἰτίων αὐτάρκως ﻿
<a class="pb" href="#pb763" id="pb763">[p. 763]</a>
 εἴρηται καὶ
                            περὶ τῆς Ἀρχιγένους πρὸς Μάγνον ἀντιλογίας, ὡς <br class="lb"/>οὐχ ὑπὸ ῥώμης
                            δυνάμεως ὁ ταχὺς γίνεται σφυγμὸς, ἀλλὰ μᾶλλον <br class="lb"/>ὑπὸ ἀῤῥωστίας, καὶ οὐ
                            χρὴ δὶς περὶ τῶν αὐτῶν λέγειν, <br class="lb"/>ἑνὸς καὶ ταὐτοῦ τρόπου τῆς
                            ἀποδείξεως ἐσομένου. καὶ εἴπερ <br class="lb"/>οὕτω περὶ δυσπνοίας, ὡς περὶ
                            σφυγμῶν, οἱ νεώτεροι τῶν <br class="lb"/>ἰατρῶν ἐπραγματεύσαντο, καὶ μὴ τελέως
                            αὐτῆς ὠλιγώρησαν, <br class="lb"/>οἰκειότερον ἂν ἦν ἐνταῦθα ζητεῖσθαι τὸν περὶ τῆς
                            ταχείας κινήσεως <br class="lb"/>λόγον, ὡς ἂν καὶ σαφεστέρας τῆσδε τῆς πραγματείας
                            <br class="lb"/>οὔσης, καὶ διὰ τοῦτο προτέρας ὀφειλούσης διδάσκεσθαι. ἀλλ’ <br class="lb"/>οὐκ
                            οἶδ’ ὅπως περὶ μὲν αὐτῆς τῆς ἀναπνοῆς ἐπὶ πλεῖστον ἐζήτησαν, <br class="lb"/>οὔτε
                            χρείαν ἧς ἕνεκα γίγνεται παραλιπόντες ἄσκεπτον <br class="lb"/>οὔτε δύναμιν ὑφ’ ἧς
                            δημιουργεῖται, ἐπολυπραγμονήσαντο δὲ <br class="lb"/>καὶ περὶ τῶν ὀργάνων αὐτῶν
                            ἐπιμελῶς, πόσα τε καὶ τίνα καὶ <br class="lb"/>ὅπως εἴη κινούμενα, περὶ δὲ τῆς
                            δυσπνοίας, ὥσπερ οὐκ <br class="lb"/>ἀναγκαιότερον ὄντα τὸν λό<span class="milestone">168</span>γον, ἢ οὐ ποικιλώτερον, ἢ <br class="lb"/>οὐ
                            χαλεπώτερον εὑρεθῆναι, παντάπασιν ἀργῶς παρέδραμον, <br class="lb"/>οἱ μὲν μηδ’
                            ὅλως μηδὲ τοὐλάχιστον ὑπὲρ αὐτῆς εἰπόντες, <br class="lb"/>οἱ δὲ ἐπὶ βραχὺ κομιδῆ
                            προσαψάμενοι, καί τοι γράψαντος 
<a class="pb" href="#pb764" id="pb764">[p. 764]</a>
 Ἱπποκράτους ἐν τοῖς περὶ
                            τῶν ἐπιδημιῶν, ὥσπέρ τινα <br class="lb"/>μύωπα, τὰς διαφορὰς τῶν δυσπνοιῶν, ὑφ’ οὗ
                            νυττομένους <br class="lb"/>αὐτοὺς ἐχρῆν ἐξεγερθῆναί ποτε τοῦ βαθέος ὕπνου, καὶ
                            ζητῆσαι, <br class="lb"/>τίς ἐφ’ ἑκάστης αὐτῆς ὁ πεπονθὼς τόπος ἐστὶν, καὶ τίς
                            <br class="lb"/>ὁ τρόπος τῆς διαθέσεως, καὶ τίς ἡ αἰτία, καὶ εἰ παραλέλειπται
                            <br class="lb"/>ταῦτα τελέως ὑφ’ Ἱπποκράτους, ἢ τινὰ μὲν εἴρηται πρὸς <br class="lb"/>αὐτοῦ,
                            τινὰ δ’ οὔ; καὶ ποῦ τῶν συγγραμμάτων καὶ πῶς; <br class="lb"/>ἆρά γε τελέως καὶ
                            σαφῶς, ἢ ἐλλιπῶς τε καὶ οἱονεὶ σπερματικῶς; <br class="lb"/>οὐδὲν γὰρ τούτων
                            ἐζήτησεν οὐδεὶς, οὔτ’ αὐτοῦ τοῦ <br class="lb"/>πράγματος ἀξίως τῶν θ’
                            Ἱπποκρατείους ἑαυτοὺς ὀνομαζόντων, <br class="lb"/>ἐξηγητικά τε γραφόντων
                            ὑπομνήματα τῶν συγγραμμάτων <br class="lb"/>αὐτοῦ, τὸν περὶ τῆς δυσπνοίας οὐδεὶς
                            τελέως ἐπεξῆλθε <br class="lb"/>λόγον. ἀλλ’ ἡμεῖς τά τε καθ’ ἕκαστον εἰρημένα τῶν
                            βιβλίων <br class="lb"/>εἰς ταὐτὸν ἀθροίσωμεν ἅπαντα, καὶ δείξωμεν, ὡς κᾀν τούτοις
                            <br class="lb"/>ὁ ἀνὴρ πολὺ δή τι ὑπὲρ τοὺς ἄλλους ἐστίν. οὐ μὴν ἤδη <br class="lb"/>γε τοῦτο
                            ποιητέον. οὐ γάρ μοι πρόκειται μόνον ἐξηγήσασθαι <br class="lb"/>τὴν Ἱπποκράτους
                            γνώμην, ἀλλὰ καὶ τὰς οἰκείας ἀποδείξεις 
<a class="pb" href="#pb765" id="pb765">[p. 765]</a>
 τῶν δογμάτων
                            προσθεῖναι, καὶ τῆς ἐν αὐτοῖς ἀληθείας ἀκρίβειαν <br class="lb"/>παρασχεῖν τοῖς
                            ἐντυγχάνουσιν. εἰς δὲ τοῦτο πολὺ κάλλιόν <br class="lb"/>ἐστι μὴ προκαταλαμβάνειν
                            τὸν καιρὸν τῇ δόξῃ τοῦ παλαιοῦ. <br class="lb"/>καὶ τοίνυν ὅδε μὲν ὁ πρότερός μοι
                            λόγος διδασκαλία <br class="lb"/>μετὰ ἀποδείξεως ἔσται τῶν ἀληθῶν· ὁ δ’ ἑξῆς
                            δεύτερος ἐξήγησις <br class="lb"/>ὧν Ἱπποκράτης ἐγίγνωσκε περὶ δυσπνοίας. </p>
                  </section>
                  <section id="body-1-1-5" class="div textpart chapter level4">
                    <p class="p autofirst">Αὖθις οὖν ἀναλάβωμεν ὅθεν λέγοντες ἀπελίπομεν, <br class="lb"/>ὡς ἡ περὶ τάχους
                            κινήσεως ζήτησις ἐν τοῖς <br class="lb"/>
                            <span class="milestone">224</span>περὶ σφυγμῶν ἡμῖν ἅπασα περαίνεται,
                            διὰ τὸ σπουδασθῆναι <br class="lb"/>μὲν ἐκείνην τὴν πραγματείαν τοῖς πλείστοις τῶν
                            <br class="lb"/>νεωτέρων ἰατρῶν, ἀμεληθῆναι δὲ τὴν νῦν προκειμένην σχεδὸν
                            <br class="lb"/>ἅπασι, καίτοι σαφεστέραν τε μακρῷ, καὶ οὐχ ἧττον ἐκείνης
                            <br class="lb"/>χρησίμην ὑπάρχουσαν· ἀλλὰ καὶ αὐτὸς ταύτην τὴν αἰτίαν εἴποιμι
                            <br class="lb"/>ἂν ἐπὶ προήκοντι τῷ λόγῳ, νυνὶ δὲ τὸ συνεχὲς περαντέον, <br class="lb"/>ὡς
                            ἅπασιν ἡ ταχεῖα κίνησις διά τε τὴν ἐπείγουσαν <br class="lb"/>χρείαν γίνεται καὶ
                            προσέτι τὴν δύναμιν ὑπηρετεῖν αὐτῇ δυναμένην, <br class="lb"/>ὅπερ ἐστὶν ἐῤῥωμένην,
                            καὶ τῶν ὀργάνων οὐδενὸς 
<a class="pb" href="#pb766" id="pb766">[p. 766]</a>
 ἀντιπράττοντος, ὧν τὰς ἀποδείξεις
                            ἐν τοῖς περὶ σφυγμῶν <br class="lb"/>ἐλέγομεν εἰρῆσθαι. εἴρηται δ’ ἐν ἐκείνοις καὶ
                            ὡς ἐνδέχεταί <br class="lb"/>ποτε τῆς χρείας ἱκανῶς ἐπειγούσης, κᾂν ἡ δύναμις
                            ἀῤῥωστοτέρα <br class="lb"/>μετρίως ᾖ, τὴν κίνησιν γίνεσθαι ταχεῖαν· εἰ δ’ ἐπὶ
                            πλέον <br class="lb"/>ἀσθενείας ἥκοι, μηκέτ’ ἐγχωρεῖν γενέσθαι ταχέως, ἀλλὰ
                            τηνικαῦτα <br class="lb"/>πυκνὴν μᾶλλον ἀντὶ ταχείας γίνεσθαι τὴν ἐνέργειαν.
                            <br class="lb"/>ἁπάσης γὰρ πυκνότητος ἐνεργειῶν μίαν ὑπάρχειν αἰτίαν, τὸ <br class="lb"/>τῆς
                            προτέρας ἐνεργείας ἐνδεές. ἀναγκάζονται γὰρ ἐπειγούσης <br class="lb"/>ἐκείνης
                            μηκέθ’ ἡσυχάζειν ἐπὶ πλέον. ἅπαντα δὲ ταῦτα δι’ <br class="lb"/>ἐκείνων μὲν
                            ἀποδέδεικται, κοινὸς δ’ αὐτῶν ὁ λόγος ἐστὶ καὶ <br class="lb"/>πρὸς τὴν ἀναπνοήν·
                            πρῶτον μὲν, ὅτι περὶ κινήσεως ἁπάσης <br class="lb"/>ἐν τῷ καθόλου λέλεκται· ἔπειτα
                            καὶ ἡ ἀναπνοὴ ὀλίγου δεῖν <br class="lb"/>ἅπασα τῇ τῶν σφυγμῶν ἀναλογίᾳ ἀνάλογον
                            ἔχει. σύνθετος <br class="lb"/>γάρ ἐστιν ἐξ ἐναντίων κινήσεων ἠρεμίαις
                            διαιρουμένων, καὶ <br class="lb"/>χρείας ἕνεκα τῆς αὐτῆς γίνεται, καὶ τῶν μορίων δ’
                            αὐτῆς ἡ <br class="lb"/>μὲν εἰσπνοὴ παραπλήσιος οὖσα τῇ διαστολῇ τῶν σφυγμῶν
                            <br class="lb"/>ἀναψύχει τὴν ἔμφυτον θερμασίαν· ἡ δ’ ἐκπνοὴ, καθάπερ ἡ <br class="lb"/>συστολὴ
                            τῶν σφυγμῶν, ἐκκρίνει τὸ καπνῶδες τῆς συγκαύσεως. 
<a class="pb" href="#pb767" id="pb767">[p. 767]</a>
 ἀλλὰ καὶ
                            τὸ τῇ θρέψει τοῦ ψυχικοῦ πνεύματος ἀμφοτέρας τὰς <br class="lb"/>ἐνεργείας
                            συντελεῖν, καὶ τὸ τῶν ἠρεμιῶν τὴν μὲν ἐπὶ τῇ διαστολῇ <br class="lb"/>βραχυτέραν
                            ὑπάρχειν, τὴν δὲ ἐπὶ συστολῇ μακροτέραν, <br class="lb"/>ἀμφοτέρων κοινά. τάχος μὲν
                            οὖν ταῖς ἀναπνευστικαῖς <br class="lb"/>κινήσεσιν ὅπως προσγίνεται, καὶ δὴ
                            λέλεκται. </p>
                  </section>
                  <section id="body-1-1-6" class="div textpart chapter level4">
                    <p class="p autofirst">Περὶ τοῦ μεγέθους δὲ ἑξῆς δίειμι. χρὴ τοίνυν <br class="lb"/>κᾀν τούτῳ καλεῖν μὲν
                            τὴν χρείαν εἰς τοὔργον, ὑπηρετεῖν <br class="lb"/>δ’ αὐτῇ τὴν δύναμιν ἐῤῥωμένην,
                            ἑτοιμότητα δὲ ὑπάρχειν τοῖς <br class="lb"/>ὀργάνοις. τῆς αὐτῆς γάρ τοι συνοδίας
                            τῶν αἰτίων δεῖται μέγεθος <br class="lb"/>ἀναπνοῆς ἧσπερ καὶ τάχος. τά γε μὴν
                            ἐναντία τούτων <br class="lb"/>βραδύτης τε καὶ μικρότης, οὐ πάντη γε δεῖται τῶν
                            ἐναντίων <br class="lb"/>ἁπάντων ὁμοῦ, ἀλλ’ ἕν μὲν ἐξ αὐτῶν χρὴ παρεῖναι πάντως,
                            <br class="lb"/>πλείω δὲ οὐκ ἀναγκαῖον. ἄν τε γὰρ ἡ χρεία μεγάλως <br class="lb"/>ἐκλυθῇ,
                            συνεκλύεται καὶ τὸ τάχος τῆς κινήσεως καὶ τὸ μέγεθος <br class="lb"/>τῆς διαστολῆς,
                            κᾂν ὅτι μάλιστα ῥώμης ἔχῃ καλῶς ἡ δύναμις· <br class="lb"/>ἀργὴν γὰρ ἕξει ταύτην,
                            ἔστ’ ἂν μὴ δεήσεται τὸ ζῶον ἐνεργούσης <br class="lb"/>αὐτῆς· ἄν τε μεγάλη μὲν ἡ
                            χρεία, ἐκλύηται δέ πως ὁ τόνος <br class="lb"/>τῆς δυνάμεως, ἄν τε ταῦτα μὲν
                            ὑπάρχῃ, βλάβη δέ τις συμβῇ ﻿
<a class="pb" href="#pb768" id="pb768">[p. 768]</a>
 τοῖς ὀργάνοις, οἵαν ἐν τοῖς
                            περὶ σφυγμῶν διήλθομεν· ὅ τι <br class="lb"/>γὰρ ἂν εἴη τούτων, κωλυθήσεται τὸ
                            τάχος καὶ τὸ μέγεθος τῆς <br class="lb"/>ἀναπνοῆς. </p>
                  </section>
                  <section id="body-1-1-7" class="div textpart chapter level4">
                    <p class="p autofirst"><span class="milestone">225</span>Κατὰ μὲν δὴ ταῦτα πάντως ἐοίκασιν
                            <br class="lb"/>οἱ σφυγμοὶ ταῖς ἀναπνοαῖς, ὥστε εἰ καὶ τὰς αἰτίας πρῶτα
                            <br class="lb"/>προχειριζόμενοι, τὰς ἀκολουθούσας αὐταῖς ἀλλοιώσεις τῆς
                            <br class="lb"/>ἀναπνοῆς ἐπισκοποίμεθα, παραπλησίους εὑρήσομεν. οἷον εἰ <br class="lb"/>καὶ
                            τῆς θερμασίας αὐξηθείσης, τῶν ἄλλων αἰτίων τῆς ἀναπνοῆς <br class="lb"/>ἀτρέπτων
                            μενόντων, ὁποῖόν τι τὸ τῆς δυσπνοίας εἶδος <br class="lb"/>ἔσται, ζητοῦμεν·
                            εὑρήσομεν γὰρ, ὡς κᾀν τῷ πρώτῳ δέδεικται <br class="lb"/>τῶν ἐν τοῖς σφυγμοῖς
                            αἰτίων, ὅτι βραχὺ μὲν αὐξηθείσης αὐτῆς, <br class="lb"/>μείζων μὲν σαφῶς, οὐ μὴν
                            καὶ θάττων· ἐπὶ πλεῖστον <br class="lb"/>δὲ καὶ μεγίστη καὶ ταχεῖα καὶ ἤδη πυκνὴ
                            γίγνοιτ’ ἂν ἡ εἰσπνοή· <br class="lb"/>κατὰ ταὐτὰ δὲ καὶ εἰ μειωθείη τὸ κατὰ φύσιν
                            θερμὸν, τῶν <br class="lb"/>ἄλλων αἰτίων ἀτρέπτων μενόντων, ὅτι μικρὰν οὕτω καὶ
                            <br class="lb"/>βραδεῖαν καὶ ἀραιὰν ἀνάγκη γίνεσθαι τὴν εἰσπνοὴν, ἀλλ’ <br class="lb"/>ὀλίγῳ
                            μέν τινι τοῦ κατὰ φύσιν μικροτέραν, πολὺ δὲ βραδυτέραν, <br class="lb"/>πάμπολυ δ’
                            ἀραιοτέραν. ἐῤῥωμένης γὰρ τῆς δυνάμεως 
<a class="pb" href="#pb769" id="pb769">[p. 769]</a>
 οὔσης οὐκ ἐνδέχεται
                            πολλῷ μικροτέραν γίνεσθαι τὴν διαστολήν. <br class="lb"/>ἀλλ’ εἴπερ ἐκλυθείη τὰ τῆς
                            χρείας ἱκανῶς, ἐπὶ πλεῖστον <br class="lb"/>ἡσυχάζειν εἰκὸς, οὐ μὴν οὐδὲ κινεῖσθαι
                            διὰ ταῦτα παντάπασι <br class="lb"/>βραδέως, ἐῤῥωμένης τῆς δυνάμεως. ἃ δὲ ἐπὶ τῆς
                            θερμασίας <br class="lb"/>αὐξανομένης, ταῦτα κᾀπὶ τῆς τοῦ ψυχικοῦ πνεύματος
                            ἐπειγούσης <br class="lb"/>θρέψεως εἴδη δυσπνοιῶν ἔσται, δηλονότι τῶν περὶ <br class="lb"/>τὴν
                            εἰσπνοὴν συνισταμένων. ὥσπέρ γε καὶ ἡ ἀμετρία τῆς <br class="lb"/>λιγνυώδους τῶν
                            χυμῶν συγκαύσεως τὰς αὐτὰς τῆς ἐκπνοῆς <br class="lb"/>δυσπνοίας ἐργάσεται ταῖς ἐπὶ
                            τῆς εἰσπνοῆς εἰρημέναις. ταχεῖαι <br class="lb"/>μὲν γὰρ ἔσονται καὶ μεγάλαι καὶ
                            πυκναὶ, πολλοῦ τοιούτου <br class="lb"/>περιττώματος ἠθροισμένου· βραδεῖαι δὲ καὶ
                            μικραὶ καὶ <br class="lb"/>ἀραιαὶ κατὰ τὰς ἐναντίας διαθέσεις. ἆρ’ οὖν ὁ μὲν λόγος
                            <br class="lb"/>οὕτως ἀξιοῖ, μάχεται δέ τι τῶν ἐναργῶς φαινομένων; ἐγὼ <br class="lb"/>μὲν
                            ὁμολογοῦντα ταῦτα πάντα κατά τε τὰς ἡλικίας καὶ τὰς <br class="lb"/>χώρας καὶ ὅλως
                            τὰς καταστάσεις ἁπάσας τοῦ περιέχοντος <br class="lb"/>ἡμᾶς ἀέρος εὑρίσκω· μαρτυρεῖ
                            δ’ οὐχ ἥκιστα καὶ τὰ <br class="lb"/>ἐν τοῖς ἐπιτηδεύμασιν ἅπασι καὶ τὰ ἐν τοῖς
                            νοσήμασιν. 
<a class="pb" href="#pb770" id="pb770">[p. 770]</a>
 ἄνθα μὲν γὰρ τὸ θερμὸν πλεονεκτεῖ, ταχείας καὶ
                            μεγάλας <br class="lb"/>καὶ πυκνὰς ἔστιν ἰδεῖν γιγνομένας εἰσπνοάς· ἔνθα δ’ αὖ τὸ
                            <br class="lb"/>ψυχρὸν, τὰς ἐναντίας, βραδεῖς τε καὶ μικρὰς καὶ ἀραιάς. <br class="lb"/>καὶ
                            μὴν ὅσοις μὲν κενοῦται τὸ ψυχικὸν πνεῦμα, καὶ διὰ τοῦτο <br class="lb"/>τάχα δεῖται
                            τῆς ἀναθρέψεως, οὐ μόνον μέγα, <span class="milestone">169</span>ἀλλὰ
                            <br class="lb"/>καὶ ταχὺ καὶ πυκνὸν εἰσπνέουσιν· οἷς δ’ οὐδὲν κενοῦται, <br class="lb"/>τὸ
                            ἐναντίον τούτοις εἶδος τῆς εἰσπνοῆς· εἰ δ’ ἄμφω συνδράμοι, <br class="lb"/>καὶ
                            θερμασίας αὔξησις καὶ πνεύματος ἀνάλωσις, <br class="lb"/>οὗτοι τὴν μεγίστην ἁπασῶν
                            καὶ ταχίστην καὶ πυκνοτάτην <br class="lb"/>εἰσπνοὴν ἴσχουσι, καὶ μάλιστ’ εἰ
                            σφοδρῶς ἑκάτερα αὐξηθείη, <br class="lb"/>ὥσπέρ γε καὶ μειωθέντων ἀμφοῖν ἰσχυρῶς,
                            μικρόταται <br class="lb"/>καὶ βραδύταται καὶ ἀραιόταται γίνονται εἰσπνοαί.
                            <br class="lb"/>καὶ μὲν δὴ καὶ τὸ τῶν ἐκπνοῶν εἶδος, εἰ μὲν ἀθροισθείη <br class="lb"/>πολλὰ
                            καπνώδη περιττώματα, μέγιστόν τε καὶ τάχιστον <br class="lb"/>καὶ πυκνότατον· εἰ δ’
                            ὀλίγιστα παντελῶς εἴη, <br class="lb"/>μικρότατόν τε καὶ βραδύτατον καὶ ἀραιότατον.
                            ἡλικιῶν <br class="lb"/>μέν γε τὰς μὲν ἐν αὐξήσει πάσας καὶ μέγα καὶ ταχὺ <br class="lb"/>καὶ
                            πυκνὸν εἰσπνεούσας ὁρῶμεν· τὰς δ’ ἐν παρακμῇ 
<a class="pb" href="#pb771" id="pb771">[p. 771]</a>

                            <span class="milestone">226</span>τοὐναντίον, ἀραιὸν μὲν καὶ μικρὸν καὶ
                            βραδύ· ὅτι <br class="lb"/>ταῖς μὲν θερμὸν πλέον, ταῖς δ’ ἔλαττον· καὶ ταῖς μὲν
                            <br class="lb"/>συναύξεσθαι τῷ σώματι τὴν οὐσίαν τοῦ ψυχικοῦ πνεύματος <br class="lb"/>ἀνάγκη,
                            ταῖς δὲ συμμαραίνεσθαι. δι’ ἀμφοτέρας οὖν τὰς <br class="lb"/>αἰτίας πολὺ
                            παραλλάττουσιν ἐν ταῖς τῆς εἰσπνοῆς ἰδέαις οἱ <br class="lb"/>νέοι τῶν πρεσβυτέρων·
                            δι’ ἄλλας δ’ αὖ δύο αἰτίας ἐν ταῖς <br class="lb"/>ἐκπνοαῖς. ἐπεὶ γὰρ ταῖς
                            αὐξανούσαις ἡλικίαις διά τε τὴν <br class="lb"/>τῆς ἐμφύτου θερμασίας ῥώμην καὶ δι’
                            αὐτὴν τὴν αὔξησιν <br class="lb"/>πάμπολύ τι πλῆθος ἀναλίσκεται χυμῶν, ταῖς δὲ
                            παρακμαστικαῖς <br class="lb"/>ὅσον εἰς αὐτὸ τὸ ζῇν μόνον, ὡς μήτε αὐξανομέναις ἔτι
                            <br class="lb"/>καὶ ἀποψυχομέναις ἤδη, κατὰ λόγον ταῖς μὲν ταχεῖα καὶ μεγάλη
                            <br class="lb"/>καὶ πυκνὴ, ταῖς δὲ ἐναντίως διακειμένη κατὰ πᾶν ἡ ἐκπνοὴ
                            <br class="lb"/>φαίνεται. τὴν αὐτὴν δὲ ταύτην ἰδέαν καὶ οἱ σφυγμοὶ <br class="lb"/>κατὰ τὰς
                            τῶν ἡλικιῶν διαφορὰς ἔχοντες εὑρίσκονται, καθάπερ <br class="lb"/>καὶ τοῦτ’ ἐν
                            τρίτῳ τῶν ἐν αὐτοῖς αἰτίων διήλθομεν. ὡς δ’ <br class="lb"/>ἐν ταῖς ἡλικίαις, οὕτω
                            κᾀν ταῖς ὥραις καὶ ταῖς χώραις καὶ <br class="lb"/>πάσαις ταῖς τοῦ περιέχοντος ἡμᾶς
                            ἀέρος καταστάσεσιν οἵ τε <br class="lb"/>σφυγμοὶ ταῖς ἀναπνοαῖς αἵ τ’ ἀναπνοαὶ τοῖς
                            σφυγμοῖς ἀνάλογον 
<a class="pb" href="#pb772" id="pb772">[p. 772]</a>
 ἔχουσιν, ἐν μὲν ταῖς θερμαῖς εἰς μέγεθος
                            καὶ τάχος <br class="lb"/>καὶ πυκνότητα τρεπόμεναι, κατὰ δὲ τὰς ψυχρὰς εἰς
                            τἀναντία. <br class="lb"/>καὶ εἴρηται περὶ τούτων ἁπάντων ἐν ἐκείνοις, ὥσπέρ
                            <br class="lb"/>γε καὶ περὶ τῶν ἐπιτηδευμάτων. ἐν μὲν γὰρ τῷ τρέχειν καὶ
                            <br class="lb"/>παλαίειν καὶ ὁπωσοῦν ἄλλως ἀνδρίζεσθαι μέγα καὶ ταχὺ καὶ
                            <br class="lb"/>πυκνὸν ἀναπνέομεν, ἡσυχάζοντες δὲ μικρὸν καὶ βραδὺ καὶ <br class="lb"/>ἀραιόν·
                            ὅτι ταῖς μὲν συντόνοις κινήσεσιν αὐξάνεται μὲν τὸ <br class="lb"/>θερμὸν, δαπανᾶται
                            δὲ τὸ πνεῦμα τὸ ψυχικόν· ἠρεμούντων <br class="lb"/>δὲ καὶ ἀκινήτων μενόντων, τὸ
                            μὲν θερμὸν μαραίνεται, πνεῦμα <br class="lb"/>δ’ οὐδ’ ὅλως ἢ παντελῶς ὀλίγον
                            ἀναλίσκεται. καὶ τοίνυν <br class="lb"/>καὶ τῶν λουτρῶν τὰ μὲν θερμὰ ταχεῖάν τε καὶ
                            μεγάλην καὶ <br class="lb"/>πυκνὴν ἐργάζεται τὴν ἀναπνοὴν, τὰ δὲ ψυχρὰ τὴν
                            ἐναντίαν. <br class="lb"/>ἐν τοῖς ὕπνοις δὲ καὶ πάνυ δεῖ προσέχειν τὸν νοῦν τῷ
                            γινομένῳ. <br class="lb"/>πλεονεκτεῖ γὰρ καὶ κατὰ μέγεθος καὶ τάχος κινήσεως <br class="lb"/>ἡ
                            ἐκπνοὴ τῆς εἰσπνοῆς, ὅτε τῶν σιτίων τε καὶ χυμῶν ἁπάντων <br class="lb"/>αἱ
                            κατεργασίαι, καὶ αἱ πέψεις μάλιστα γίνονται. πλεῖστον <br class="lb"/>οὖν εἰκὸς ἐν
                            αὐτοῖς καὶ τὸ καπνῶδες ἀθροίζεσθαι <br class="lb"/>περίττωμα. </p>
                  </section>
                  <a class="pb" href="#pb773" id="pb773">[p. 773]</a>
                  <section id="body-1-1-8" class="div textpart chapter level4">
                    <p class="p autofirst">Καὶ τῶν νοσημάτων δὲ, καὶ γὰρ καὶ περὶ <br class="lb"/>τούτων ἤδη λεκτέον, ἐν μὲν
                            τοῖς πυρετώδεσιν ἅπασι, καὶ <br class="lb"/>μάλιστα ὅσοις περί τι τῶν ἀναπνευστικῶν
                            ὀργάνων ἢ τὴν <br class="lb"/>καρδίαν ἤθροισταί τι πολὺ πλῆθος θερμότητος, ἡ
                            ἀναπνοὴ <br class="lb"/>πᾶσα μεγάλη καὶ ταχεῖα καὶ πυκνὴ φαίνεται γιγνομένη· ἐν
                            <br class="lb"/>οἷς δὲ ἀπέψυκται τὸ θερμὸν, ἡ ἐναντία, ὥστε καί τισιν ἤδη
                            <br class="lb"/>τελέως ἔδοξεν ἀπολωλέναι, καὶ ἣν ὁ Ποντικὸς Ἡρακλείδης <br class="lb"/>ἄπνουν
                            ἔγραψεν, ἥδε ἐστιν. τὸ ἀνάλογον γὰρ ἔχειν ἔοικεν, <br class="lb"/>ὥσπερ ἐν τοῖς
                            ἄλλοις ἅπασιν ἀναπνοή τε καὶ σφυγμὸς, οὕτω <br class="lb"/>κᾀν τῷδε. παντελῶς γὰρ
                            οὐδέτερον αὐτῶν ἀπολέσθαι δυνατὸν, <br class="lb"/>ἔστ’ ἂν περιείη τὸ ζῶον,
                            ἀπολωλέναι μέντοι δόξαι διὰ <br class="lb"/>σμικρότητα, θαυμαστὸν οὐδέν. οὐδὲ γὰρ
                            τούτοις γε δὴ μόνον, <br class="lb"/>ἀλλὰ καὶ τοῖς ἄλλοις ἅπασι τοῖς ἐσχάτως
                            μικροῖς τὸ <br class="lb"/>διαφεύγειν τὰς αἰσθήσεις κοινόν. </p>
                  </section>
                  <section id="body-1-1-9" class="div textpart chapter level4">
                    <p class="p autofirst"><span class="milestone">227</span>Ἀλλ’ ἐπεὶ καὶ περὶ τῶν ὡσαύτως
                            <br class="lb"/>ὑπαρχόντων ἀναπνοαῖς τε καὶ σφυγμοῖς αὐτάρκως εἴρηται,
                            <br class="lb"/>ζητήσομεν ἤδη καὶ ὅσον ἐν αὐτοῖς οὐχ ὡσαύτως ἔχει. τὸ γὰρ <br class="lb"/>ἀπὸ
                            τῆς τῶν δυνάμεων ἑτερότητος ἐν ἑκάστῳ τῶν ἐνεργειῶν 
<a class="pb" href="#pb774" id="pb774">[p. 774]</a>
 ἴδιον
                            εἰκός ἐστι πολλαχῶς καὶ τὰς ἰδέας αὐτῶν διαφερούσας <br class="lb"/>ἐργάσασθαι.
                            τοῦτ’ οὖν χρὴ σκοπῆσαι καὶ ζητῆσαι καὶ ἀνευρίσκειν <br class="lb"/>μεθόδῳ. δοκῶ δή
                            μοι καθορᾷν εὐθὺς ἀπ’ αὐτῆς τῆς <br class="lb"/>οὐσίας τῶν πραγμάτων μεγίστην τινὰ
                            διαφορὰν ἁπάντων τῶν <br class="lb"/>ψυχικῶν ἔργων πρὸς τὰ ζωτικά. τῶν μὲν γὰρ ἡ
                            προαίρεσις <br class="lb"/>ἐξουσίαν ἔχει τῆς γενέσεως καὶ δύναταί ποτε, κᾂν ἡ χρεία
                            <br class="lb"/>καλῇ καὶ ἡ δύναμις εὐεκτῇ κᾂν τῶν ὀργάνων ἕκαστον ἐπιτήδειον <br class="lb"/>ᾖ
                            πρὸς τὴν ἐνέργειαν, ὅμως ἴσχειν τε καὶ κωλύειν αὐτὰ <br class="lb"/>τῆς κινήσεως·
                            ὅπου δ’ ἴσχειν μέγα οὕτως, ἦπού γε καὶ τὸ <br class="lb"/>βραδέως κινεῖν ἢ ταχέως,
                            καὶ ἐπιπλέον ἢ ἐπ’ ἔλαττον ἐξαίρειν, <br class="lb"/>καὶ διὰ πλείονος ἢ ἐλάττονος
                            χρόνου, ῥᾷστον αὐτῇ. <br class="lb"/>τοῖς ζωτικοῖς δ’ ἔργοις οὐχ οὕτως ἔχει, ἀλλ’
                            ὅταν ἡ χρεία <br class="lb"/>καλῇ, τῆς γε δυνάμεως ἐῤῥωμένης καὶ τῶν ὀργάνων
                            ἐπιτηδείων <br class="lb"/>ὑπαρχόντων εἰς τὰς κινήσεις, οὔτε βραδεῖαν οὔτε μικρὰν
                            <br class="lb"/>γενέσθαι οἷόν τε τὴν ἐνέργειαν. ἐπὶ γοῦν τῶν κατὰ τὰ φλεγμαίνοντα
                            <br class="lb"/>μόρια σφυγμῶν ἐναργέστατα φαίνεται διὰ τὴν τῶν <br class="lb"/>ἐν αὐτοῖς
                            ἀρτηριῶν κίνησιν ὀδύνη μὲν σφοδρὰ προσγινομένη <br class="lb"/>διὰ τὸ μὴ ἐφ’ ἡμῶν
                            εἶναι τὴν κίνησιν ἐλάττονα ποιῆσαι τῷ 
<a class="pb" href="#pb775" id="pb775">[p. 775]</a>
 μεγέθει ἢ βραδυτέραν
                            τῷ τάχει· καίτοι γε εἴπερ ἦν ἐφ’ ἡμῖν <br class="lb"/>ἐλάττονά τε καὶ βραδυτέραν
                            αὐτὴν ἐργάσασθαι, οὐδὲν ἂν <br class="lb"/>προὐργιαίτερον ἐποιησάμεθα, μέλλοντές γε
                            ἐκ τούτου παρηγορήσειν <br class="lb"/>τὴν ὀδύνην. παντὶ μὲν γὰρ τῷ φλεγμαίνοντι
                            τελέας <br class="lb"/>ἡσυχίας δεῖ· κινουμένων γὰρ καὶ τριβομένων πρὸς ἄλληλα
                            <br class="lb"/>τῶν ἐν αὐτοῖς μορίων, θλίβεταί τε καὶ ῥευματίζεται καὶ παντοίως
                            <br class="lb"/>ὀδυνᾶται. εἰ δ’ ἄρα ποτὲ καὶ διὰ τὴν τῆς χρείας ἔπειξιν
                            <br class="lb"/>ἀναγκάζοιτο, τὴν μικροτέραν τε καὶ βραδυτέραν κίνησιν <br class="lb"/>ῥᾷον
                            φέρει τῆς μείζονός τε καὶ ὠκυτέρας. οὕτω καὶ τὸ σκέλος, <br class="lb"/>ὅταν
                            φλεγμαίνῃ τι μέρος ἐν αὐτῷ, μάλιστα μὲν ἀναπαύεσθαι <br class="lb"/>ποθεῖ· εἰ δ’
                            ἀναγκαζοίμεθα κινεῖν αὐτὸ χρείας τινὸς <br class="lb"/>ἐπειγούσης, ἔλαττόν τε καὶ
                            βραδύτερον βαδίζομεν· ἀλλ’ οὐχ <br class="lb"/>οἷόν τε τοῦτ’ ἐπὶ τῶν ἀρτηριῶν
                            ἐργάσασθαι. οὐ γάρ ἐστιν <br class="lb"/>ἐφ’ ἡμῖν ἡ κίνησις αὐτῶν, οὔθ’ ὥστε
                            καταπαύειν γιγνομένην, <br class="lb"/>ὥστε βραδυτέραν ἐξ ὠκυτέρας ἢ ἐκ μείζονος
                            ἐλάττω ποιεῖν, <br class="lb"/>ἀλλ’ ἀνάγκῃ στέργειν τῇ παρούσῃ, κᾂν ὠκεῖα κᾂν
                            μεγάλη <br class="lb"/>κᾂν ὁπωσοῦν ᾖ βιαία. διὰ τοῦτο ἐν τοῖς φλεγμαίνουσι μορίοις
                            <br class="lb"/>τῶν ἀρτηριῶν κινουμένων ὀδυνώμεθα μὲν, ἀλλ’ οὔτε 
<a class="pb" href="#pb776" id="pb776">[p. 776]</a>

                            ἀμυδροτέραν οὔτε ἐλάττω τὴν κίνησιν οὔτε βραδυτέραν ἐργάσασθαι
                            <br class="lb"/>δυνάμεθα, καίτοι τῶν γε κατὰ τὴν προαίρεσιν ἐνεργειῶν <br class="lb"/>ἢ
                            παντελῶς ἀναπαύοντες τὸ σκέλος, ἢ μικρὰν κομιδῆ <br class="lb"/>καὶ βραδεῖαν
                            ποιοῦντες. ὅταν δὲ λέγωμεν μικρὰν καὶ μεγάλην <br class="lb"/>κίνησιν, ὅτι μὴ
                            κυρίως, ἀλλ’ ἀπὸ τῶν διαστημάτων φαμὲν, <br class="lb"/>καθ’ ὧν τὸ κινούμενον
                            φέρεται, παντί που δῆλον. οὐκοῦν <br class="lb"/>ἐπειδὴ καὶ ὁ θώραξ ἕν τι τῶν τοῦ
                            ζώου μορίων ἐστὶν ὄργανον <br class="lb"/>ἀναπνοῆς, ὡς ἡ μὲν <span class="milestone">170</span>ἀρτηρία σφυγμῶν, τὸ δὲ σκέλος <br class="lb"/>βαδίσεως,
                            εἰ μέν ἐστι τῶν ζωτικῶν ἔργων ἡ ἀναπνοὴ, <br class="lb"/>ταῖς ἀρτηρίαις ἀνάλογον,
                            εἰ δὲ τῶν ψυχικῶν, τοῖς σκέλεσιν <br class="lb"/>ὁμοίως κινηθήσεται· ἀλ<span class="milestone">228</span>λὰ μὴν τῶν ψυχικῶν, ὡς ἐν <br class="lb"/>ἄλλοις
                            ἀποδέδεικται, δῆλον ἄρα ὡς τοῖς σκέλεσιν ὁμοίως κινηθήσεται. <br class="lb"/>εἰ
                            τοίνυν φλεγμαίνων εἴη ἀναγκάζοιτό τε κινεῖσθαι, <br class="lb"/>βραδύτερόν τε καὶ
                            πολὺ ἧττον τοῦ δέοντος διαστήσεται. <br class="lb"/>ἀλλ’ εἰ τοῦτο ποιήσει, ἐνδεῶς
                            ἀναπνεύσει. εἰ δὲ καὶ δεύτερον <br class="lb"/>ἔτι καὶ τρίτον ταὐτὸ τοῦτ’
                            ἐργάσεται, τὸ καθ’ ἑκάστην <br class="lb"/>ἐνδεὲς ἓν ἀξιόλογόν ποτε κεφάλαιον
                            γενόμενον, ἐγγὺς ἄξει τοῦ 
<a class="pb" href="#pb777" id="pb777">[p. 777]</a>
 πνίγεσθαι τὸ ζῶον. ἵν’ οὖ μὴ
                            γένηται τοῦτο, πυκνοτέρας <br class="lb"/>ποιεῖται τὰς ἐνεργείας, μηκέτι ἡσυχάζων
                            τοσοῦτον, ὅσον ὁπότε <br class="lb"/>εἶχε κατὰ φύσιν, ὅμοιόν τι ποιῶν τοῖς διὰ τὸ
                            μὴ δύνασθαι <br class="lb"/>τὴν αὐτάρκη τροφὴν εἰς ἅπαξ προσενέγκασθαι, συνεχῶς
                            <br class="lb"/>ὀλίγον τρεφομένοις. ἀλλ’ ἐν τούτῳ ἀναγκαῖον τὴν ὅλην ἀναπνοὴν
                            <br class="lb"/>γενέσθαι μικρὰν καὶ βραδεῖαν καὶ πυκνὴν, καὶ πλέονί <br class="lb"/>γε
                            μικροτέραν τοῦ προσήκοντος, ἢ βραδυτέραν. οὐχ οὕτω <br class="lb"/>γὰρ ἰσχυρὸς ὁ
                            πόνος τῷ θώρακι διὰ τὸ τάχος τῆς κινήσεως, <br class="lb"/>ὡς διὰ τὸ μέγεθος τῆς
                            διαστολῆς. τὸ μὲν γὰρ τάχος, εἰ καὶ <br class="lb"/>κατ’ αὐτὴν τὴν ἐνέργειαν
                            ὀδυνηρὸν, ἀλλὰ τῷ γε βραχυχρόνιον <br class="lb"/>ἐργάζεσθαι τὴν ὅλην κίνησιν ἧττον
                            λυπεῖ τὸν θώρακα· συντόμως <br class="lb"/>γὰρ ἐφ’ ὃ σπεύδει παραγίνεται· σπεύδει
                            δὲ δήπουθεν <br class="lb"/>ἐπὶ τὴν ἡσυχίαν καὶ ταύτης ὅτι τάχιστα γλίχεται τυχεῖν,
                            ὡς <br class="lb"/>ἂν μόνης αὐτῷ τὴν ἐκ φλεγμονῆς ὀδύνην παραμυθουμένης. <br class="lb"/>τὸ δὲ
                            μέγεθος τῆς διαστολῆς πάντως χαλεπὸν, αὐτῷ τε τῷ <br class="lb"/>βιαίῳ τῆς κινήσεως
                            καὶ τῷ θλίβειν τε ἅμα καὶ τείνειν τὰ <br class="lb"/>φλεγμαίνοντα, καὶ παντοίως
                            ὀδυνᾷν τὸν θώρακα. ταῦτ’ ἄρα <br class="lb"/>καὶ πλέον ἀφαιρεῖ τοῦ μεγέθους ἢ τοῦ
                            τάχους, καὶ ὅταν γε ﻿
<a class="pb" href="#pb778" id="pb778">[p. 778]</a>
 τοῦτ’ αὐτὸ μόνον ᾖ τὸ πάθημα, πόνος
                            τις τῶν κατὰ τὸν θώρακα <br class="lb"/>μορίων, μὴ μέντοι τά γε τῆς χρείας ἐπείγει,
                            μενούσης <br class="lb"/>δηλονότι τῆς ἐν τῇ καρδίᾳ θερμασίας ἐν τοῖς κατὰ φύσιν
                            <br class="lb"/>ὅροις, ἐναργῶς ἡ κίνησις τοῦ θώρακος βραδυτέρα γίνεται·
                            <br class="lb"/>πυρώσεως δέ τινος ἐν αὐτῇ γενομένης, τὸ μὲν τάχος οὐκ ἐκλύεται
                            <br class="lb"/>δι’ ἃς ἔμπροσθεν εἴπομεν αἰτίας, καθαιρεῖται δὲ κᾀνταῦθα <br class="lb"/>τὸ
                            μέγεθος ἱκανῶς, ἀλλ’ ἀντ’ αὐτοῦ πυκνότης γεννᾶται, <br class="lb"/>διὰ τὴν τῆς
                            χρείας ἔπειξιν. </p>
                  </section>
                  <section id="body-1-1-10" class="div textpart chapter level4">
                    <p class="p autofirst">Ὥστε κᾀκ τῶν εἰρημένων ἤδη πρόδηλον <br class="lb"/>ὑπάρχει, ὡς αὐτὴ μὲν καθ’ ἑαυτὴν
                            ὀδύνη περί τι τῶν ἀναπνευστικῶν <br class="lb"/>ὀργάνων γενομένη μικρὸν καὶ βραδὺ
                            καὶ πυκνὸν <br class="lb"/>ἐργάσεται τὸ πνεῦμα· μετὰ φλογώσεως δὲ μικρὸν μὲν ἔτι
                            καὶ <br class="lb"/>νῦν ὁμοίως, ἀλλὰ πυκνότερόν γε τοῦ διὰ μόνην τὴν ὀδύνην
                            <br class="lb"/>καὶ ἤδη κατά τι ταχύτερον· ἡ δὲ διὰ μόνην τὴν πύρωσιν γιγνομένη
                            <br class="lb"/>δύσπνοια πρόσθεν ἐδείχθη μέγα καὶ ταχὺ καὶ πυκνὸν <br class="lb"/>ἐργαζομένη
                            τὸ πνεῦμα. ὥστε σαφής ἐστι καὶ εὐδιόριστος τῶν <br class="lb"/>θ’ ἁπλῶν ἑκατέρα καὶ
                            ἡ ἐξ ἀμφοῖν σύνθετος. ἡ μὲν γὰρ <br class="lb"/>ἐπὶ μόνῳ τῷ πλήθει τῆς θερμασίας,
                            εἰ καὶ πυκνὸν ἐργάζεται 
<a class="pb" href="#pb779" id="pb779">[p. 779]</a>
 τὸ πνεῦμα παραπλησίως τῇ διὰ μόνην
                            τὴν ὀδύνην, ἀλλὰ τῷ <br class="lb"/>μεγέθει καὶ τῷ τάχει σαφῶς διορίζεται· ἡ δ’ ἐξ
                            ἀμφοῖν τῶν <br class="lb"/>αἰτίων συνελθόντων τῆς μὲν διὰ τὴν φλόγωσιν μόνῃ τῇ
                            <br class="lb"/>μικρότητι διαφέρει, τῆς δὲ διὰ τὴν ὀδύνην μεγέθει καὶ τάχει·
                            <br class="lb"/>καὶ μὲν δὴ καὶ ἡ διὰ τὴν κατάψυξίν γε τῆς κατὰ φύσιν θερμασίας
                            <br class="lb"/>δύσπνοια σαφέσι τισὶ γνωρίσμασιν ἁπασῶν τούτων <br class="lb"/>
                            <span class="milestone">229</span>διορίζεται. μικρὸν γὰρ αὕτη γε ὡς
                            ἐδείκνυτο καὶ βραδὺ <br class="lb"/>καὶ ἀραιὸν ἐργάζεται τὸ πνεῦμα· τῶν δ’ ἄλλων
                            οὐδεμιᾷ συμβέβηκεν <br class="lb"/>ἅμα βραδύτης καὶ ἀραιότης. ἀλλ’ ὅσον μὲν ἐπὶ
                            ταῖς <br class="lb"/>ἐνδείαις τε καὶ πλεονεξίαις τῆς θερμασίας, ἡ τῆς ἀναπνοῆς
                            <br class="lb"/>ἰδέα τοῦ κατὰ φύσιν ἐξίσταται ῥυθμοῦ, ταῦτα καὶ τοῖς σφυγμοῖς
                            <br class="lb"/>ὡσαύτως ἔχει· τὰ δ’ ἐπὶ ταῖς ὀδυνηραῖς τῶν ὀργάνων <br class="lb"/>διαθέσεσιν
                            οὐκέθ’ ὡσαύτως, ἀλλ’ ὅπη παραλλάττει σαφῶς, <br class="lb"/>οἶμαι, δέδεικται. αἱ
                            λοιπαὶ μέντοι διαθέσεις τῶν ὀργάνων, <br class="lb"/>ὅσαι χωρὶς ἀλγήματος ἐπ’
                            ἐμφράξεσιν ἢ σκιῤῥώσεσιν ἢ θλίψεσιν <br class="lb"/>ἢ ὅλως στενοχωρίαις τισὶ
                            γίνονται, παραπλησίως ἐργάζονται <br class="lb"/>τὰς ἀλλοιώσεις ἑκατέραις ταῖς
                            ἐνεργείαις ψυχικαῖς τε <br class="lb"/>καὶ ζωτικαῖς. μικρὸν γὰρ ἐπ’ αὐτοῖς καὶ ταχὺ
                            καὶ πυκνὸν 
<a class="pb" href="#pb780" id="pb780">[p. 780]</a>
 γίνεται τὸ πνεῦμα· μικρὸν μὲν, ὅτι διὰ τὴν
                            στενοχωρίαν τῶν <br class="lb"/>ὑποδεχομένων ἔλαττον τοῦ δέοντος ἕλκεται· πυκνὸν
                            δὲ, ὅτι <br class="lb"/>τὰ τῆς χρείας οὐ πληροῦται· διὰ δὲ τὴν αὐτὴν αἰτίαν καὶ
                            <br class="lb"/>ταχύ. δέδεικται δὲ ἐν τοῖς περὶ σφυγμῶν ὑπομνήμασιν, ὅτι <br class="lb"/>τὸ
                            μέγεθος τῆς διαστολῆς, ὅταν μὲν ἱκανῶς πληροῖ τὴν χρείαν, <br class="lb"/>οὐδὲν
                            δεῖται τάχους, ὅταν δ’ ἀπολείπηται κατά τι, τηνικαῦτα <br class="lb"/>ἤδη καὶ εἰς
                            τάχος ἡ τροπὴ γίνεται, τῆς δυνάμεως ἐῤῥωμένης, <br class="lb"/>καὶ ὅταν μηδὲ τοῦθ’
                            ἱκανὸν ᾖ, τότε καὶ εἰς πυκνότητα. διὰ <br class="lb"/>ταῦτα μὲν δὴ μικρὸν καὶ ταχὺ
                            καὶ πυκνὸν γίνεται τὸ πνεῦμα <br class="lb"/>κατὰ τοὺς σφυγμοὺς καὶ τὰς ἀναπνοὰς ἐν
                            ταῖς προειρημέναις <br class="lb"/>διαθέσεσιν, ἐῤῥέθη δ’ ἐν τοῖς περὶ σφυγμῶν, ὅτι
                            καὶ ἀνώμαλον, <br class="lb"/>καὶ τοῦτ’ ἔστι μάλιστα τὸ ἴσιον αὐτῶν γνώρισμα, καὶ
                            <br class="lb"/>ὁ τῆς αἰτίας λογισμὸς ἐν ἐκείνοις εἴρηται, καὶ ὅτι γε κατὰ μὲν
                            <br class="lb"/>αὐτὰ τὰ τὰς ἐμφράξεις ἔχοντα μόρια, καὶ ὅσα τούτοις κοινωνεῖ,
                            <br class="lb"/>τὰ τῆς ἀνωμαλίας μάλιστα εὔδηλα, καὶ ἡ μικρότης <br class="lb"/>τῶν σφυγμῶν ἢ
                            διὰ παντὸς ἢ ὡς τὸ πολὺ συνεδρεύει· <br class="lb"/>κατὰ δὲ τἄλλα τὸ μέγεθος
                            μᾶλλον. εἰ δὲ <br class="lb"/>πλησίον τῆς ἀρχῆς εἴη τὸ πάθημα, κοινὸν οὕτω γίνεται
                                
<a class="pb" href="#pb781" id="pb781">[p. 781]</a>
 πάσαις ταῖς ἀρτηρίαις. ταῦτα μὲν οὖν ἐν ἐκείνοις
                            εἴρηταί <br class="lb"/>τε καὶ δέδεικται. </p>
                  </section>
                  <section id="body-1-1-11" class="div textpart chapter level4">
                    <p class="p autofirst">Τὰ δὲ τῶν ἀναπνευστικῶν ὀργάνων ἴδια <br class="lb"/>νῦν ἐπέξιμεν, ὡς μηδὲν
                            ἐλλείπειν τῷ λόγῳ. ὅταν οὖν ἤτοι <br class="lb"/>φυμάτων ἀπέπτων ἐν αὐτοῖς
                            συστάντων, ἢ γλίσχρων καὶ παχέων <br class="lb"/>χυμῶν καταλαβόντων τὰς ὁδοὺς τοῦ
                            πνεύματος, ἤ τινος <br class="lb"/>ὄγκου σκιῤῥώδους ἐν αὐτοῖς ὑποτραφέντος, ἢ τῶν
                            ὁμιλούντων <br class="lb"/>αὐτοῖς σωμάτων ὅτου δὴ καθ’ ὁντιναοῦν τρόπον εἰς
                            <br class="lb"/>ὄγκον ἀμετρότερον ἀρθέντος, ἔλαττον τοῦ δέοντος εἰσπνέηται <br class="lb"/>διὰ
                            στενοχωρίαν τὸ πνεῦμα, προσγίνεται ἐξ ἀνάγκης αὐτῷ διὰ <br class="lb"/>τὰς
                            εἰρημένας αἰτίας τάχος καὶ πυκνότης. ἰδέαι δέ τινες ἐν <br class="lb"/>τῷ γένει τῆς
                            δυσπνοίας ταύτης πλείους συνίστανται, ἄλλων <br class="lb"/>ἄλλοτε μορίων
                            στενοχωρουμένων ἐν τοῖς ἀναπνευστικοῖς ὀργάνοις. <br class="lb"/>οἱ μὲν γὰρ κατὰ
                            τὴν γαστέρα καὶ ἧπαρ, ἤδη δὲ καὶ <br class="lb"/>τὸν σπλῆνα καὶ τὸ κῶλον καὶ τὰ
                            τούτοις συνάπτοντα, συνιστάμενοι <br class="lb"/>παρὰ φύσιν ὄγκοι στενοχωρίᾳ τοῦ
                            διαφράγματος <br class="lb"/>μικρὸν καὶ ταχὺν καὶ πυκνὸν ἐργάζονται τὸ πνεῦμα· κατὰ
                            δὲ <br class="lb"/>τὸν αὐτὸν τρόπον καὶ τοῖς ὑδερικοῖς καὶ ταῖς κυούσαις καὶ 
<a class="pb" href="#pb782" id="pb782">[p. 782]</a>
 τοῖς ὑπερεμπεπλησμένοις καὶ τοῖς προγάστορσι τοιοῦτον
                            γίνεται <br class="lb"/>τὸ τῆς ἀναπνοῆς εἶδος· ἐν δὲ ταῖς καλουμέναις ὀρθοπνοίαις,
                            <br class="lb"/>γλίσχρων καὶ παχέων ὑγρῶν ἐν ταῖς κατὰ τὸν πνεύμονα <br class="lb"/>τραχείαις
                                <span class="milestone">230</span>ἀρτηρίαις ἀθροιζομένων. οὕτω δὲ
                            καὶ <br class="lb"/>εἰ σκιῤῥωθείη τι κατ’ αὐτὸν, ἢ φῦμα γένοιτο, θλῖβον καὶ
                            <br class="lb"/>στενοχωροῦν τὸ τῶν τραχειῶν ἀρτηριῶν γένος, αὗται γὰρ
                            <br class="lb"/>ὑποδέχονται τὸν εἰσπνεόμενον ἀέρα, μικρὸν καὶ πυκνὸν καὶ <br class="lb"/>ταχὺ
                            ἔσται τὸ πνεῦμα. κατὰ τὸν αὐτὸν δὲ τρόπον, εἰ κᾀν <br class="lb"/>τῷ θώρακι
                            τοιοῦτον συσταίη φῦμα, οἷς δὴ πολλάκις κυφοῦνται <br class="lb"/>καὶ λορδοῦνται καὶ
                            σκολιοῦνται τὰ κατὰ <span class="milestone">171</span>τὴν ῥάχιν,
                            <br class="lb"/>μικρὸν καὶ πυκνὸν καὶ ταχὺ τὸ πνεῦμα γενήσεται, καταλαμβάνοντος
                            <br class="lb"/>δηλονότι τοῦ παρὰ φύσιν ὄγκου τὴν χώραν τοῦ <br class="lb"/>πνεύμονος, εἰς ἣν
                            διαστελλόμενον ἐξετείνετο. πολλάκις δὲ <br class="lb"/>καὶ αὐτὸν ὅλον τὸν θώρακα
                            στενώτερον αἱ τοιαῦται διαθέσεις <br class="lb"/>ἀπέφηναν, ἢ κυουμέναις εὐθέως
                            συμπεσοῦσαι, ἢ καὶ <br class="lb"/>μετὰ ταῦτα ὕστερον ἀπαντήσασαι. διαφέρει δ’
                            οὐδὲν πρός <br class="lb"/>γε τὸ στενοχωρούμενον τὸν πνεύμονα μὴ δύνασθαι τὸν
                            ἱκανὸν <br class="lb"/>ἕλκειν ἀέρα, ἢ στενὸν ὅλον γενέσθαι τὸν θώρακα καθ’
                            ἡντιναοῦν ﻿
<a class="pb" href="#pb783" id="pb783">[p. 783]</a>
 διάθεσιν, ἢ τὴν μεταξὺ χώραν ἀπολέσαι
                            καταληφθεῖσαν <br class="lb"/>ὑπό τινων παρὰ φύσιν ἐν αὐτῷ συστάντων σωμάτων, ἢ
                            <br class="lb"/>καὶ σκιῤῥωθέντος αὐτοῦ ἢ φραχθέντος ἢ ἀνοιδήσαντος, ὡς ἐν <br class="lb"/>τοῖς
                            καλουμένοις πνευμονώδεσί τε καὶ περιπνευμονικοῖς γίνεται <br class="lb"/>πάθεσιν·
                            ἓν γὰρ ἐπὶ πάντων ἐστὶ τοῦτο τὸ συνεκτικὸν αἴτιον <br class="lb"/>τοῦ μικρὰν
                            γίνεσθαι τὴν εἰσπνοὴν, ἡ στενοχωρία τῶν τραχειῶν <br class="lb"/>ἀρτηριῶν· διότι δ’
                            αὐτὴ μικρὰ, διὰ τοῦτο, ὡς πολλάκις <br class="lb"/>εἴρηται, προσέρχεται πυκνότης
                            καὶ τάχος. ἀλλ’ ὅταν <br class="lb"/>μὲν κατ’ αὐτὸν τὸν πνεύμονα τὸ πάθημα συμπέσῃ,
                            καίτοι <br class="lb"/>διαστέλλειν δυναμένου μέχρι πλείστου τοῦ θώρακος, μικρὸν
                            <br class="lb"/>ὅμως εἰσπνέουσιν· οὕτω δὲ καὶ ὅταν αἱ μεταξὺ τῶν ὀργάνων <br class="lb"/>χῶραι
                            καταληφθῶσιν· ὅταν δ’ ὅλος ὁ θώραξ, ἤτοι κυουμένων <br class="lb"/>ἢ καὶ ἄλλως,
                            μικρὸς καὶ στενὸς γένηται, δῆλον ὡς καὶ <br class="lb"/>τὴν διαστολὴν ἀνάλογον
                            ἑαυτῷ μικρὰν ἐργαζόμενος αἰτία <br class="lb"/>τῷ πνεύμονι τῆς περὶ τὴν εἰσπνοὴν
                            ταχύτητος καθίσταται· <br class="lb"/>οὕτως δὲ καὶ ὅταν αἱ φρένες ὑπό του
                            θλίβωνται, κατ’ αὐτὸ <br class="lb"/>τὸ κάτω πέρας ἰδίᾳ τοῦ θώρακος, ὡς ἐν τοῖς
                            ἀνωδύνοις παθήμασι. 
<a class="pb" href="#pb784" id="pb784">[p. 784]</a>
 τούτου γὰρ χρὴ μεμνῆσθαι μάλισθ’, ὅτι
                            ποτὲ μὲν <br class="lb"/>ἡ τοῦ θώρακος μόνου διάθεσις, ποτὲ δὲ ἡ τοῦ πνεύμονος,
                            <br class="lb"/>ποτὲ δὲ ἡ τῆς μεταξὺ χώρας ἀμφοῖν, εἰς μικρότητα, καὶ διὰ
                            <br class="lb"/>τοῦτο εἰς τάχος καὶ εἰς πυκνότητα τὴν τροπὴν τῆς ἀναπνοῆς
                            <br class="lb"/>ἐργάζεται, τῆς γε δυνάμεως ἐῤῥωμένης. καὶ γὰρ καὶ τούτου <br class="lb"/>χρὴ
                            μεμνῆσθαι πολλάκις ἤδη καὶ πρόσθεν εἰρημένου. μὴ τοίνυν <br class="lb"/>ἔτι τῶν
                            πλευριτικῶν, ἢ τῶν ἀποστάσεις τινὰς ἢ ὅλως <br class="lb"/>ὄγκους ὀδυνηροὺς ἐχόντων
                            κατὰ τὸν θώρακα μνημονεύσωμεν <br class="lb"/>ἐν τῷδε τῷ λόγῳ, περὶ δὲ τῶν ἀνωδύνων
                            παθημάτων, ὅσα <br class="lb"/>τῷ θλίβειν τε τὸν πνεύμονα καὶ στενοχωρεῖν τὰς ἐν
                            αὐτῷ <br class="lb"/>τραχείας ἀρτηρίας μικροτέραν ἐργάζεται τὴν εἰσπνοὴν, ὁ
                            <br class="lb"/>προειρημένος ἅπας ἐπεραίνετο λόγος, ἀλλ’ ἐκεῖνα μὲν τοῖς <br class="lb"/>πρὸ
                            τούτων γεγραμμένοις πάθεσι τοῦ θώρακος προσνείμωμεν, <br class="lb"/>ἐφ’ ὧν
                            ἐλέγομεν διὰ τὴν ὀδύνην ἧττον διιστάμενον <br class="lb"/>τὸν θώρακα, μικρὸν
                            ἐργάζεσθαι τὸ πνεῦμα· τὴν δὲ τῶν <br class="lb"/>ἐμπύων καλουμένων διάθεσιν, κᾂν
                            ὅτι μάλιστα πολλάκις ἐκ <br class="lb"/>πλευρίτιδος ἡ γένεσις αὐτῆς συμπίπτῃ,
                            τούτοις τοῖς νῦν εἰρημένοις <br class="lb"/>συγκαταριθμήσωμεν, ὅσα χωρὶς ἀλγήματος
                            στενοχωρίαν 
<a class="pb" href="#pb785" id="pb785">[p. 785]</a>
 ἐργαζόμενα κατὰ τὸν πνεύμονα, μικρὰν ἀποφαίνει
                            τὴν ἀναπνοήν. <br class="lb"/>τὸ γάρ τοι περιεχόμενον ἐν αὐτῷ πύον κατὰ τὰς
                            <br class="lb"/>τοιαύτας διαθέσεις αἴτιον γίγνεται τῆς περὶ τὴν διάστασιν
                            <br class="lb"/>μικρότητος. ὡς οὖν μηκέτ’ αὐτὸς κατὰ φύσιν διαστελλόμενος,
                            <br class="lb"/>οὐδὲ τὴν ὁλκὴν <span class="milestone">231</span>ἴσην ποιεῖται τοῦ
                            πνεύματος. πῇ <br class="lb"/>ποτ’ οὖν ταῦτα χωρὶς ἀλγήματος πάθη τῶν ἀναπνευστικῶν
                            <br class="lb"/>ὀργάνων, τοῦτο γὰρ ἔτι λείπει τῷ παρόντι λόγῳ διορισθήσεται
                            <br class="lb"/>τῶν μετ’ ἀλγήματος, εἴ γε καὶ μικρὸν ὡσαύτως ἀμφοτέροις <br class="lb"/>καὶ
                            πυκνὸν γίνεται τὸ πνεῦμα; ἢ τῷ τάχει τῆς κινήσεως; <br class="lb"/>ἐν γὰρ τοῖς μετ’
                            ὀδύνης ὀλίγον μὲν ἀναπνέουσι καὶ πυκνὸν, <br class="lb"/>οὐ μὴν ταχέως, ὅταν γε
                            χωρὶς πυρετοῦ τὸ τοιοῦτον συμπίπτῃ <br class="lb"/>πάθημα· μετὰ μέντοι πυρετοῦ κᾂν
                            εἰ τῇ μικρότητι καὶ τῷ <br class="lb"/>τάχει παραπλήσιον ἀναπνέουσιν, ἀλλὰ τῇ γε
                            πυκνότητι διορίζονται. <br class="lb"/>οὐ μετρίως γὰρ αὐτοῖς πυκνοῦται τὸ πνεῦμα·
                            τοῦτο <br class="lb"/>δ’ οὐχ ὑπάρχει τοῖς διὰ στενοχωρίαν τῶν ἀναπνευστικῶν
                            <br class="lb"/>δυσπνοοῦσιν, ἀλλ’ εἰ καὶ πυκνότερον αὐτοῖς γίγνοιτο τὸ <br class="lb"/>πνεῦμα,
                            μετρίως τοῦτο πάσχει καὶ πολὺ κατωτέρω τῆς ἄκρας 
<a class="pb" href="#pb786" id="pb786">[p. 786]</a>

                            πυκνότητος. ἀλλὰ καὶ ἡ ἐκπνοὴ τοῖς πυρέττουσι μείζων τε <br class="lb"/>ἅμα καὶ
                            θερμοτέρα, ὅπερ οὐχ ὑπῆρχε τοῖς διὰ στενοχωρίαν <br class="lb"/>μικρὸν καὶ πυκνὸν
                            ἐκπνέουσιν. ὅπως δὲ χρὴ διαγινώσκειν <br class="lb"/>ἀκριβῶς μικρότητά τε καὶ
                            μέγεθος ἑκατέρων τῶν μορίων τῆς <br class="lb"/>ὅλης ἀναπνοῆς, ὀλίγον ὕστερον
                            εἰρήσεται, τελεσάντων πρότερον <br class="lb"/>ἡμῶν ἅπαντα τὸν περὶ τῶν ὀργάνων
                            λόγον. ὅτι μὲν γὰρ <br class="lb"/>διαφέρουσιν αἱ χωρὶς ὀδύνης αὐτῶν δύσπνοιαι τῶν
                            μετ’ ὀδύνης, <br class="lb"/>καὶ δὴ λέλεκται. </p>
                  </section>
                  <section id="body-1-1-12" class="div textpart chapter level4">
                    <p class="p autofirst">Πότερον δὲ, ὥσπερ ἁπλῶς ἀπεφηνάμεθα <br class="lb"/>τὴν στενοχωρίαν δεῖν εἰς τὸν
                            πνεύμονα διήκειν, καὶ τούτου <br class="lb"/>τὰς τραχείας μάλιστα ἀρτηρίας, ἵνα
                            δυσπνοήσῃ τὸ ζῶον, <br class="lb"/>οὕτω καὶ τὴν ὀδύνην ἐν τοῖς ἀναπνευστικοῖς
                            ὀργάνοις χρῆναι <br class="lb"/>γίγνεσθαι, καὶ μάλιστά γε τῷ θώρακι, λεκτέον, ὁ γὰρ
                            πνεύμων <br class="lb"/>ὀλίγου δεῖν ἀναίσθητος, ἤ τινα ἑτέραν ἡμῖν ἐπὶ τῶν τοιούτων
                            <br class="lb"/>δυσπνοιῶν ζητητέον ἀπόφανσιν; οὐδὲ γὰρ ἂν, οἶμαι, δόξειεν <br class="lb"/>ὅ γε
                            τοῖς τῶν ἀναπνευστικῶν ὀργάνων ἀλγήμασι μόνοις τὸ <br class="lb"/>τοιοῦτον εἶδος
                            ἕπεσθαι τῆς δυσπνοίας λέγων ἐγνωκέναι καλῶς <br class="lb"/>ὑπὲρ αὐτῶν τὸ σύμπαν,
                            οὐδὲ μεμνῆσθαι τῶν ἔμπροσθεν 
<a class="pb" href="#pb787" id="pb787">[p. 787]</a>
 λογισμῶν, ἐν οἷς οὐ διὰ τὸ
                            πάθημα, διὰ δὲ τὴν τῆς ἐνεργείας <br class="lb"/>δύναμιν ψυχικὴν οὖσαν ἐδείκνυτο
                            μικρὸν καὶ πυκνὸν γινόμενον <br class="lb"/>τὸ πνεῦμα. τὸ μέντοι ταῖς στενοχωρίαις
                            τοῦ πνεύμονος <br class="lb"/>εἶδος τῆς δυσπνοίας ἑπόμενον οὐδὲν προσδεῖται τῆς
                            δυνάμεως <br class="lb"/>εἰς τὴν γένεσιν, ὅθεν ἐπὶ μὲν τούτου καλῶς ἀπεφηνάμεθα
                            <br class="lb"/>καθ’ ὅλου τοῦ πράγματος τὸν λόγον ποιησάμενοι· περὶ δὲ <br class="lb"/>τῶν
                            ὀδυνηρῶν παθῶν οὐχ ἁπλῶς ἐχρῆν λέγειν, ὅταν γ’ ἐν <br class="lb"/>τοῖς
                            ἀναπνευστικοῖς συνίσταται μορίοις. οὐ γὰρ δι’ αὐτὴν <br class="lb"/>τῶν μορίων τὴν
                            φύσιν ἰδίως, ἀλλ’ ὅτι ψυχικὴ δύναμις ἐπετρόπευεν <br class="lb"/>αὐτῶν τῆς
                            κινήσεως, εἰς μικρότητα τὴν ἀναπνοὴν <br class="lb"/>τρέπεσθαι συνέβαινεν, ὑπὲρ τοῦ
                            μὴ μειζόνως ὀδυνᾶσθαι τὸ <br class="lb"/>ζῶον, ἔλαττον τοῦ προσήκοντος διϊστάσης
                            αὐτῆς τὸν θώρακα. <br class="lb"/>αὕτη δ’ ἡ τοῦ μειζόνως ὀδυνᾶσθαι πρόνοια καὶ
                            <br class="lb"/>τοῖς ἄλλοις δήπου ἅπασίν ἐστι μορίοις, ὅσα κινουμένοις τοῖς
                            <br class="lb"/>ἀναπνευστικοῖς συγκινεῖται, στομάχῳ καὶ γαστρὶ καὶ ἥπατι <br class="lb"/>καὶ
                            σπληνὶ καὶ περιτοναίῳ καὶ τῷ κώλῳ τε καὶ τῶν λεπτῶν <br class="lb"/>ἐντέρων τοῖς
                            ἄνω καὶ τοῖς καθ’ ὑποχόνδριον μυσί. ﻿
<a class="pb" href="#pb788" id="pb788">[p. 788]</a>

                            <span class="milestone">232</span>ταῦτα γὰρ ταῖς τοῦ θώρακος κινήσεσι,
                            καὶ μάλιστ’ ἐὰν <br class="lb"/>μείζους ὦσι, συγκινεῖται. πρόδηλον οὖν, ὅτι
                            μειζόνως μὲν <br class="lb"/>ἐπὶ ταῖς μεγάλαις τοῦ θώρακος ὀδυνῶνται κινήσεσιν,
                            ἔλαττον <br class="lb"/>δὲ ἐπὶ ταῖς μικραῖς· καὶ διὰ τοῦτο μικρὸν καὶ πυκνὸν οὐ
                            τοῖς <br class="lb"/>πλευριτικοῖς μόνον, ἀλλὰ καὶ τοῖς τὸν στόμαχον ἢ τὴν γαστέρα
                            <br class="lb"/>διακειμένοις ὀδυνωδῶς ἔσται τὸ πνεῦμα· ἧττον μὲν, <br class="lb"/>ὅτι καὶ τὰ
                            τῆς αἰσθήσεως ἐλάττω· παραπλησίως μέντοι δυσπνοοῦσιν, <br class="lb"/>ὅσοι τὸ ἧπαρ
                            ἢ τὸν σπλῆνα ἢ τῶν ἑτέρων τι τῶν <br class="lb"/>προειρημένων ὀδυνῶνται. ἅπαντα γὰρ
                            τὰ τοιαῦτα, τὰ μὲν <br class="lb"/>ἐξηρτημένα, τὰ δὲ συμπεφυκότα τοῖς
                            ἀναπνευστικοῖς ὀργάνοις, <br class="lb"/>συσσείεται κινουμένοις αὐτοῖς, καὶ διὰ
                            τοῦτ’ ἀναπνεόντων <br class="lb"/>ἄχθεται. καὶ οὕτως οὐχ ὡς ἔμπροσθεν ἐπὶ τῶν
                            ἀναπνευστικῶν <br class="lb"/>μορίων, ἀλλ’ ἐπὶ πάντων τῶν ἁπλῶς κινουμένων <br class="lb"/>ἐν
                            ταῖς ἀναπνοαῖς ὁ λόγος ἡμῖν γιγνέσθω, καὶ τολμήσωμεν <br class="lb"/>ἀποφήνασθαι
                            καθόλου, τὸ μικρὸν καὶ πυ<span class="milestone">172</span>κνὸν πνεῦμα
                            <br class="lb"/>σημεῖον ὑπάρχειν ὀδύνης ἁπάντων τῶν τοῦ ζώου μορίων, ὅσα
                            <br class="lb"/>κινεῖται κατὰ τὰς ἀναπνοάς. ἆρ’ οὖν ταύτῃ μόνον ἀνομοίως
                            <br class="lb"/>ἔχουσιν οἱ σφυγμοὶ ταῖς ἀναπνοαῖς, ἢ καὶ κατ’ αὐτὴν ἰδίᾳ τὴν 
<a class="pb" href="#pb789" id="pb789">[p. 789]</a>
 ἀπὸ τῆς δυνάμεως αἰτίαν, ἄνευ τοῦ συμπεπλέχθαι τοῖς
                            ὀργάνοις, <br class="lb"/>ἔνεστιν εὑρεῖν τινὰ διαφοράν; αἱ μὲν γὰρ φυσικαὶ δυνάμεις
                            <br class="lb"/>πᾶσαι διαπαντὸς σχολάζουσι τοῖς ἀναγκαίοις σφίσιν <br class="lb"/>ἔργοις, καὶ
                            οὐδέποτε ῥᾳθυμοῦσιν οὐδ’ ἀμελοῦσιν· ὅσα δὲ <br class="lb"/>ὑπὸ τὴν τῆς προαιρέσεως
                            ἐξουσίαν ἔρχεται, ταῦτα πολλάκις, <br class="lb"/>ἀσχολουμένης αὐτῆς περὶ πράξεις
                            ἑτέρας, ἀμελέστερον ἀποτελεῖται. <br class="lb"/>βαδίζοντες γοῦν ἐνίοτε συντόνως
                            ἐπί τινα πρᾶξιν, <br class="lb"/>εἶτα μεταξὺ κατὰ τὴν ὁδὸν ἐννοήσαντές τι, κᾄπειτα
                            ἐπισκοπούμενοι <br class="lb"/>τοῦτο καὶ φροντίζοντες ἀμφ’ αὐτοῦ, πολὺ τῆς κατὰ
                            <br class="lb"/>τὸν περίπατον συντονίας ἐκλύομεν, οὐ μὴν συνίεμέν γε οὐδὲ
                            <br class="lb"/>γινώσκομεν αὐτὸ τοῦτο, μέχρι περ ἂν τῷ φροντίσματι προσέχωμεν.
                            <br class="lb"/>τὸν νοῦν, ὁπόταν δὲ παυσώμεθα καὶ περὶ μηδὲν ἔτι <br class="lb"/>τὴν διάνοιαν
                            ἔχωμεν ἀλλ’ ἢ περὶ τὸ βαδίζειν μόνον, τότε, <br class="lb"/>ὥσπερ ἐξ ὕπνου τινὸς
                            ἐπεγερθέντες, ἐγνωρίσαμέν τε τὸ καταδεέστερον <br class="lb"/>τῆς παρούσης
                            ἐνεργείας ὡς πρὸς τὴν ἐξ ἀρχῆς ὁρμὴν, <br class="lb"/>αὖθίς τε πρὸς τοὔργον
                            ἐπηγείραμεν ἡμᾶς, οὕτω καὶ οἱ <br class="lb"/>παραπαίοντες, ὡς ἂν, οἶμαι, τὸν νοῦν
                            ἐν τοῖς φαντάσμασιν 
<a class="pb" href="#pb790" id="pb790">[p. 790]</a>
 ἔχοντες, καθάπερ τισὶ φροντίσμασιν,
                            ἀμελοῦσι τῶν ψυχικῶν <br class="lb"/>ἐνεργειῶν, καὶ οὔτε οὐροῦσιν, εἰ μὴ ὑπομνήσειέ
                            τις, οὔτ’ <br class="lb"/>ἀποπατοῦσιν, οὔτε πιεῖν οὔτε φαγεῖν αἰτοῦσιν, οὔτ’ ἄλλο
                            <br class="lb"/>οὐδὲν τῶν τοιούτων· εἰ δὲ τύχοιεν αἰτήσαντές ποτε, μεταξὺ
                            <br class="lb"/>προσενεχθέντος ἐπελάθοντο, καὶ αὖθις τῶν ὑπομνημάτων <br class="lb"/>δέονται.
                            παμπόλλους γοῦν ἴσμεν αἰτήσαντας ἀμίδα, δοθείσης <br class="lb"/>δὲ μηκέτ’
                            οὐροῦντας, ἀλλ’ ἀργῶς ἐν ταῖν χεροῖν κατέχοντας· <br class="lb"/>ἑτέρους δὲ
                            διαναστάντας μὲν ὡς ἀποπατήσοντας, <br class="lb"/>ἐπεὶ δ’ ἐκάθισαν, ἐπιλαθομένους
                            τελέως καὶ μηδὲν ἐνεργοῦντας, <br class="lb"/>ἄχρις αὐτοὺς οἱ παρόντες ἀναμνήσωσιν.
                            ὥσπερ δὲ διὰ <br class="lb"/>πολλοῦ χρόνου ποιοῦσι τὰς ἐνεργείας οὗτοι πάντες, οὕτω
                            καὶ <br class="lb"/>μεγάλας· ἀθρόως γοῦν οὐροῦσι πάμπολυ, καὶ πίνουσιν εἰς
                            <br class="lb"/>ἅπαξ ὑπὲρ τὸ σύμμετρον, ἕκαστόν τε τῶν ἄλλων ὡσαύτως <br class="lb"/>δρῶσιν.
                            καὶ οὐδὲν, οἶμαι, θαυμαστόν· ὃ γὰρ ἐχρῆν πολλάκις <br class="lb"/>ἐν τοῖς
                            προσήκουσι χρόνοις δρᾷν, ἀθρόως ἐπειξάσης τῆς χρείας <br class="lb"/>ἀναγκάζονται
                            πληροῦν, καὶ μάλισθ’ ὅταν ἀναγκαῖον ᾖ πρὸς <br class="lb"/>τὴν ζωήν. ἧττον μὲν γάρ
                            τις πιὼν τοῦ δέοντος οὐχ 
<a class="pb" href="#pb791" id="pb791">[p. 791]</a>

                            <span class="milestone">233</span>ἡμέραις μόνον, ἀλλὰ καὶ μησὶν ὅλοις
                            ἱκανὸς ἐξαρκεῖν, <br class="lb"/>ἧττον δ’ ἀναπνέων οὐδ’ εἰς ἐλάχιστον μόριον τῆς
                            ἡμέρας <br class="lb"/>ἐξίκοιτ’ ἄν. ὅθεν εἰ καὶ πλεῖστον εἰς ἅπαξ οἱ παραπαίοντες
                            <br class="lb"/>πίνουσιν, ἀλλὰ τῷ γε διὰ πολλοῦ χρόνου προσφέρεσθαι τὸ <br class="lb"/>σύμπαν
                            αὐτοῖς πόμα πολὺ τοῦ συμμέτρου ἀπολείπεται· ἡ δὲ <br class="lb"/>τῆς ἀναπνοῆς χρεία
                            μὴ πληρουμένη τῷ τὸν κίνδυνον ὑπόγυόν <br class="lb"/>θ’ ἅμα καὶ ἀνιαρὸν ἔχειν
                            ἐπεγείρει τε πρὸς τὴν ἐνέργειαν καὶ <br class="lb"/>οὐκ ἐᾷ ῥᾳθυμεῖν οὐδὲ εἰς πάνυ
                            μικρὸν, ἀπολαμβάνει δὲ εὐθὺς <br class="lb"/>ἅπαν, ὅσον ἐκ τοῦ τῆς ἠρεμίας
                            ἀπεστέρηται χρόνου, καὶ οὕτως <br class="lb"/>οὐκ ἀραιὸν μόνον, ἀλλὰ καὶ μέγα
                            γίνεται, καὶ τοσοῦτόν γε <br class="lb"/>μεῖζον τοῦ προσήκοντος, ὅσῳ καὶ
                            ἀραιότερον, ὅπερ ἐπὶ τοῦ <br class="lb"/>ποτοῦ οὐ γίνεται· πολλῷ μὲν γὰρ
                            ἀραιότερον, ὀλίγῳ δὲ <br class="lb"/>πλέον πίνουσιν, ὅθεν Ἱπποκράτης βραχυπότας
                            αὐτοὺς ἐκάλεσεν. <br class="lb"/>ὁ μὲν δὴ λόγος οὗτος ἀποδεικνύει, τῶν παραπαιόντων
                            <br class="lb"/>εἰς ἀραιότητα καὶ μέγεθος τρέπεσθαι τὴν ἀναπνοήν· μαρτυρεῖ <br class="lb"/>δ’
                            οὐχ ἥκιστα καὶ ἡ αὐτοψία τοῖς γε βουλομένοις ἐπ’ αὐτῶν <br class="lb"/>τῶν ἔργων
                            τῆς τέχνης ἐξετάζειν τὴν θεωρίαν. ὅσοι δὲ ἐν <br class="lb"/>ταῖς μετὰ τῶν νέων
                            διατριβαῖς ἐφ’ ὑψηλῶν θρόνων ὑψηλοὶ 
<a class="pb" href="#pb792" id="pb792">[p. 792]</a>
 καὶ περίβλεπτοι
                            καθεζόμενοι, τῶν μὲν ἔργων τῆς τέχνης ἠμελήκασιν, <br class="lb"/>ὅ τι δ’ ἂν ἐπὶ
                            γλῶτταν ἔλθῃ, τοῦτο ληροῦσιν, τούτοις <br class="lb"/>οὐδὲν μᾶλλον πιστὰ τὰ
                            μαρτυρούμενα πρὸς τῶν ἐναργῶς <br class="lb"/>φαινομένων ἢ τοῖς μηδὲ τὴν ἀρχὴν οὐδ’
                            εἰ φαίνεται τόδε τι <br class="lb"/>γινώσκουσιν. ἀλλά τις ἐμοί ποτε τῶν τοιούτων
                            σοφιστῶν ἠμφισβήτησε <br class="lb"/>περὶ τοῦ γίγνεσθαι μέγα καὶ ἀραιὸν τὸ πνεῦμα
                            <br class="lb"/>τοῖς παραπαίουσι. ὑπετίθετο μὲν γὰρ ἕν τι τῶν ζωτικῶν <br class="lb"/>ἔργων
                            εἶναι τὴν ἀναπνοὴν, οὐχ ὡμολόγει δὲ πρὸς τὴν τοιαύτην <br class="lb"/>ὑπόθεσιν τὸ
                            φαινόμενον, ὅθεν ὁμόσε χωρεῖν αὐτῷ δεῖν <br class="lb"/>ἔγνωκε. τὴν ἀρχὴν γὰρ ἔφη
                            μὴ φαίνεσθαι τὸ τοιοῦτον εἶδος <br class="lb"/>ἀναπνοῆς ἐν παραφροσύναις. ἃ γὰρ
                            οὐδεπώποτε ἐπεχείρησαν <br class="lb"/>ἐπ’ αὐτῶν τῶν νοσούντων οἱ σοφισταὶ
                            παραφυλάξαι, περὶ <br class="lb"/>τούτων ὡς μυριάκις ἑωρακότες ἀναιδῶς
                            διατείνονται, καὶ μακρὰν <br class="lb"/>ἔχειν ἐμπειρίαν οὐκ ὀκνοῦσιν ἐπαγγέλλεσθαι
                            τῶν μηδ’ <br class="lb"/>ὄναρ αὐτοῖς ἑωραμένων. ἀλλ’ ὅσοι γε παραφυλάττουσι τὰ
                            <br class="lb"/>φαινόμενα καὶ τὰ συμπίπτοντα τοῖς νοσοῦσιν, οὕτω γράφουσιν
                            <br class="lb"/>ὥσπερ καὶ Ἱπποκράτης. ἑωράκασι γὰρ, οἶμαι, πολλοὺς <br class="lb"/>ἀῤῥώστους
                            ὁμοίους οἷς ἐκεῖνος ἔγραψε, μαρτυροῦντας τῷ ﻿
<a class="pb" href="#pb793" id="pb793">[p. 793]</a>
 προειρημένῳ
                            λόγῳ, καὶ παρεθέμην ἂν ἤδη τοὺς ἐν ταῖς ἐπιδημίαις <br class="lb"/>ὑπ’ αὐτοῦ
                            γεγραμμένους, εἰ μή μοι προὔκειτο τὸν <br class="lb"/>ἑξῆς μοι λόγον ἅπαντα τὸν
                            δεύτερον εἰς τὴν τούτων ἐξήγησιν, <br class="lb"/>ὡς καὶ πρόσθεν εἶπον,
                            ἀναβάλλεσθαι, τουτονὶ δὲ μόνον αὐτὸν <br class="lb"/>καθ’ ἑαυτὸν ἅμα ταῖς οἰκείαις
                            ἀποδείξεσι συμπεραίνεσθαι. <br class="lb"/>καὶ τοίνυν ὁ μὲν τῶν παραπαιόντων λόγος
                            ἐνταυθοῖ <br class="lb"/>τελευτάτω. </p>
                  </section>
                  <section id="body-1-1-13" class="div textpart chapter level4">
                    <p class="p autofirst">Πῶς δ’ ἄν τις διαγινώσκοι κάλλιστα μεγάλην <br class="lb"/>τε καὶ μικρὰν ἀναπνοὴν,
                            οἶδα γὰρ καὶ τοῦτ’ ἀναβαλλόμενος <br class="lb"/>ἐν τοῖς ἔμπροσθεν, ἤδη λεγέσθω.
                            πρόχειρον μὲν γὰρ ἦν, <br class="lb"/>οὐδὲν διαφέρειν, ἢ τῷ μεγέθει τῆς διαστάσεως
                            τῶν ἀναπνευστικῶν <br class="lb"/>ὀργάνων, ἢ τῷ πλήθει τῆς εἰσπνεομένης οὐσίας
                            διαγιγνώσκεσθαι <br class="lb"/>τὴν μεγάλην εἰσπνοὴν, ὥσπερ ἀμέλει καὶ λέγουσί
                            <br class="lb"/>τινες, ἀνάλογον ἀεὶ δεῖν ἔχειν ἡγούμενοι <span class="milestone">234</span>τῷ ποσῷ τῆς <br class="lb"/>ὀργάνων τὸ ποσὸν τῆς εἰσπνοῆς· οὐ μὴν ἔν
                            γε τῷ καθόλου <br class="lb"/>τὸ τοιοῦτον ἀληθές ἐστιν, ἀλλὰ δεῖταί τινος
                            διορισμοῦ. ἐχόντων <br class="lb"/>γὰρ κατὰ φύσιν τῶν ὀργάνων, ἀνάλογος ἀεὶ ταῖς
                            διαστολαῖς 
<a class="pb" href="#pb794" id="pb794">[p. 794]</a>
 αὐτῶν ἡ ποσότης τοῦ πνεύματος· οὐ μὴν ὅταν γε
                            καὶ <br class="lb"/>παρὰ φύσιν ᾖ διακείμενα, ἀλλ’ ἐνδέχεταί ποτε διΐστασθαι
                            <br class="lb"/>μὲν ἐπὶ πλεῖστον τὸν θώρακα, βραχὺ δ’ εἰσπνεῖσθαι τὸν ἔξωθεν
                            <br class="lb"/>ἀέρα. πολλαὶ γάρ εἰσιν διαθέσεις, εἴ τι μεμνήμεθα τῶν
                            <br class="lb"/>προειρημένων, ὑφ’ ὧν ὁ πνεύμων στενοχωρούμενος ἀδυνατεῖ <br class="lb"/>τὸν
                            ἱκανὸν ἀέρα δέξασθαι· οὔκουν ἀνάλογον πάντων τῶν <br class="lb"/>ἀναπνευστικῶν
                            ὀργάνων ταῖς διαθέσεσιν, ἀλλὰ μόνον τῶν <br class="lb"/>τραχειῶν ἀρτηριῶν αἱ
                            εἰσπνοαὶ γίγνονται. ἀλλὰ τούτων οὐδὲ <br class="lb"/>μιᾷ τῶν αἰσθήσεων οἷόν τε
                            διαγνῶναι τὴν διαστολήν· οὐκ <br class="lb"/>οὖν οὐδὲ προσέχειν χρὴ τὸν νοῦν τοῖς
                            ἀναπνευστικοῖς ὀργάνοις, <br class="lb"/>ὁπόταν τὸ ποσὸν τῆς εἰσπνοῆς διαγνῶναι
                            βουλώμεθα. <br class="lb"/>ἀρκεῖ γὰρ μόνον αὐτὸν ἐπισκοπεῖσθαι τὸν ἀέρα, πόσος μὲν
                            <br class="lb"/>εἰσπνέεται, πόσος δ’ αὖ ἐκπνέεται. οὐδὲ γὰρ τοῖς τῆς γαστρὸς
                            <br class="lb"/>ὄγκοις τεκμαιρόμεθά τι περὶ πλήθους ἐδεσμάτων, ἀλλ’ <br class="lb"/>ἀρκεῖ
                            κᾀνταῦθα τὸ ποσὸν μόνον ἐπισκοπεῖσθαι τῶν ἐσθιομένων. <br class="lb"/>ἐπεὶ δ’ ἐν
                            ταῖς ἐκπνοαῖς ποτὲ μὲν ἀργοῦσι παντελῶς <br class="lb"/>οἱ μύες, ἐπιτρέποντες τῷ
                            θώρακι καταπίπτοντι τὴν οἰκείαν <br class="lb"/>ἀπολαμβάνειν κατάστασιν, ποτὲ δ’
                            ἐνεργοῦντες ἐπὶ πλέον 
<a class="pb" href="#pb795" id="pb795">[p. 795]</a>
 αὐ<span class="milestone">173</span>τὸν συστέλλουσιν, ἀπεδείχθη γὰρ ἡμῖν πολλάκις περὶ <br class="lb"/>τούτων, αἱ μὲν
                            χωρὶς τῆς τούτων συντονίας συστολαὶ τοῦ <br class="lb"/>θώρακος οὐκ ἄν ποτε μεγάλην
                            ἐκπνοὴν ἐργάσαιντο, αἱ δὲ <br class="lb"/>μετὰ ταύτης, αἵπερ δὴ καὶ ἐκφυσήσεις
                            εἰσὶ, ὡς καὶ τοῦτ’ <br class="lb"/>ἐδείχθη, δημιουργοὶ τοῦ μεγέθους εἰσίν. ἀλλ’
                            οὐδ’ ἐπὶ τούτων <br class="lb"/>γυμνοῦντας τὸν ἄνθρωπον ὁρᾷν ἀξιῶ τὴν τάσιν τῶν
                            <br class="lb"/>μυῶν, ἀλλ’ ἀρκεῖ τὸ μετ’ ἐκφυσήσεως εἶδος τῆς ἐκπνοῆς γνώρισμα
                            <br class="lb"/>τίθεσθαι μέγιστον. ἐπειγούσης γοῦν τῆς χρείας ἀθρόον <br class="lb"/>ἐκπνεῖν
                            ἀναγκαζόμεθα, ὥσπερ καὶ ὅταν ἡ τῆς εἰσπνοῆς ἐπείγῃ <br class="lb"/>χρεία, πολὺν καὶ
                            ἀθρόον ἕλκομεν τὸν ἔξωθεν ἀέρα. </p>
                  </section>
                  <section id="body-1-1-14" class="div textpart chapter level4">
                    <p class="p autofirst">Ἐπειδὴ δὲ καὶ περὶ τούτων αὐτάρκως διήλθομεν, <br class="lb"/>τὰ κεφάλαια τῶν ἀπ’
                            ἀρχῆς εἰρημένων ἀναλαβόντες, <br class="lb"/>ἐπὶ τὰ λείποντα τραπώμεθα. κεφάλαια δ’
                            ἦν, ὡς οἶμαι, <br class="lb"/>ταῦτα, τὰς ἁπλᾶς δυσπνοίας ἐξευρόντας συνάψαι τοῖς
                            συνεκτικοῖς <br class="lb"/>αἰτίοις τῆς ἀναπνοῆς, καὶ δεῖξαι ἑκάστης αὐτῶν τὴν
                            <br class="lb"/>ποιοῦσαν αἰτίαν, αὖθις δὲ καθ’ ἑκάστην τῶν αἰτιῶν τὴν
                            <br class="lb"/>ἀκολουθοῦσαν δύσπνοιαν, ἐν ᾧ δὴ καὶ συνθέτων ἠναγκάσθημεν 
<a class="pb" href="#pb796" id="pb796">[p. 796]</a>
 μνημονεῦσαι δυσπνοιῶν. ἀλλὰ πῇ μὲν ὁμολογεῖ τὰ κατὰ
                            <br class="lb"/>τοὺς σφυγμοὺς ταῖς ἀναπνοαῖς, πῇ δὲ καὶ διαφέρεται, καὶ <br class="lb"/>τοῦτ’
                            ἦν οὐ μικρὸν ὧν διήλθομεν κεφάλαιον. </p>
                  </section>
                  <section id="body-1-1-15" class="div textpart chapter level4">
                    <p class="p autofirst">Ἐπεὶ δ’ ἅπαντα ταῦτα πεπέρανται, τὰς <br class="lb"/>συνθέτους ἑξῆς σκοπώμεθα
                            δυσπνοίας, αὗται γὰρ ἔτι λεί<span class="milestone">235</span>πουσιν
                            <br class="lb"/>εἴς γε τὸ πρότερον ὧν προὐθέμεθα ὑπομνημάτων. <br class="lb"/>εὑρημένων δὲ τῶν
                            ἁπλῶν, οὐδὲν ἔτι χαλεπὸν οὐδὲ <br class="lb"/>ταύτας εὑρεῖν, ἐξ ἐκείνων
                            συντεθείσας. μεγάλης γάρ τινος <br class="lb"/>οὔσης εἰσπνοῆς, ὡσαύτως δὲ καὶ
                            ταχείας, καὶ τῶν ἐναντίων <br class="lb"/>αὐταῖς μικρᾶς καὶ βραδείας, ἀνάγκη
                            τέτταρας γίγνεσθαι τὰς <br class="lb"/>ἁπάσας δυσπνοίας συνθέτους περὶ τὴν
                            εἰσπνοὴν, τήν τε μεγάλην <br class="lb"/>ἅμα καὶ βραδεῖαν, καὶ μεγάλην καὶ ταχεῖαν,
                            καὶ μικρὰν <br class="lb"/>καὶ ταχεῖαν, καὶ τετάρτην μικρὰν καὶ βραδεῖαν. οὕτω
                            <br class="lb"/>δὲ καὶ κατὰ τὴν ἐκπνοὴν τὰς αὐτὰς τέτταρας συζυγίας ἀναγκαῖον
                            <br class="lb"/>ὑπάρχειν, διττὰς μὲν τὰς μεγάλας, διττὰς δὲ τὰς μικρὰς, <br class="lb"/>τάχει
                            καὶ βραδυτῆτι διαιρουμένας. ἐν μέντοι ταῖς <br class="lb"/>ἠρεμίαις οὐκ ἐνδέχεται
                            σύνθετον ἰδέαν γενέσθαι δυσπνοίας. 
<a class="pb" href="#pb797" id="pb797">[p. 797]</a>
 οὐδὲ γὰρ δύο ἀντιθέσεις
                            αὐταῖς ὑπῆρχον, ὥσπερ ταῖς κινήσεσιν, <br class="lb"/>ἀλλὰ μία μόνη, κατὰ πυκνότητα
                            καὶ ἀραιότητα <br class="lb"/>συνισταμένη. </p>
                  </section>
                  <section id="body-1-1-16" class="div textpart chapter level4">
                    <p class="p autofirst">Καὶ μὲν δὴ καὶ αὐτῶν τῶν κινήσεων ἀλλήλαις <br class="lb"/>παραβαλλομένων, τῆς
                            εἰσπνοῆς λέγω πρὸς τὴν ἐκπνοὴν, <br class="lb"/>ὥσπερ ἐν τοῖς σφυγμοῖς τῆς
                            διαστολῆς πρὸς τὴν συστολὴν, <br class="lb"/>ἰδέαι τινὲς ἔσονται ῥυθμῶν τῆς ὅλης
                            ἀναπνοῆς. ἐνδέχεται <br class="lb"/>γὰρ εἰσπνοὴν μὲν γενέσθαι μεγάλην, ἐκπνοὴν δὲ
                            μικράν· <br class="lb"/>ἢ ἔμπαλιν εἰσπνοὴν μὲν μικρὰν, ἐκπνοὴν δὲ μεγάλην· <br class="lb"/>ἢ
                            ἀμφοτέρας σμικρὰς, ἢ ἀμφοτέρας μεγάλας. οὕτω δὲ καὶ <br class="lb"/>ταχείας, ἢ
                            βραδείας ἀμφοτέρας, ἢ τὴν μὲν ταχεῖαν, τὴν δὲ <br class="lb"/>βραδεῖαν. </p>
                  </section>
                  <section id="body-1-1-17" class="div textpart chapter level4">
                    <p class="p autofirst">Καὶ μὲν δὴ καὶ ἀνώμαλός τίς ἐστιν ἀναπνοὴ, <br class="lb"/>καθάπερ καὶ σφυγμὸς, ἥ τ’
                            ἐν ἀθροίσματι τῶν κινήσεων <br class="lb"/>καὶ κατὰ μίαν κίνησιν· ὡσαύτως δὲ καὶ
                            τεταγμένη καὶ <br class="lb"/>ἄτακτος ἀναπνοὴ γίγνοιτ’ ἂν, ὥσπερ καὶ σφυγμὸς, ὅσαι
                            τε <br class="lb"/>διαφοραὶ τῶν ἀνωμάλων σφυγμῶν τῶν τε κατὰ μίαν κίνησιν <br class="lb"/>καὶ
                            τῶν ἐν πλείοσι συνισταμένων, τοσαῦται καὶ τῶν ἀναπνοῶν. ﻿
<a class="pb" href="#pb798" id="pb798">[p. 798]</a>

                            ἀλλ’ ὅπερ ἔφην ἐν ἀρχῇ εὐθὺς τοῦ λόγου, παντάπασιν <br class="lb"/>ὀλιγώρως ὑπὲρ
                            ἀναπνοῆς ἐπραγματεύσαντο πάντες, καὶ <br class="lb"/>τὴν αἰτίαν τῆς περὶ ταύτην
                            ῥᾳθυμίας αὐτῶν εἴποιμι ἂν ἐπὶ <br class="lb"/>προήκοντι τῷ λόγῳ. νυνὶ δὲ τὸ
                            προκείμενον ἡμῖν περαντέον, <br class="lb"/>ἀπὸ τῆς κατὰ μίαν κίνησιν ἀνωμαλίας
                            ἀρξαμένοις, ὅτι καὶ <br class="lb"/>κατὰ φύσιν δόξειεν ἂν ἥδε μεταξὺ τετάχθαι τῶν
                            ἀκριβῶς <br class="lb"/>ἁπλῶν καὶ τῶν ὁμολογουμένως συνθέτων. ἠμφισβήτει γοῦν
                            <br class="lb"/>ποτέ τις ὑπὲρ αὐτῆς πρὸς ἡμᾶς, ὡς οὐ σύνθετος, οὐκ ἂν ἄλλως
                            <br class="lb"/>τοῦτο παθὼν, εἰ μὴ πλησίον ἦν τῶν ἀπλῶν. ἀλλ’ ὅτι <br class="lb"/>μὲν σύνθετός
                            ἐστιν ἐνθένδε δῆλον, εἴ τις ἀρχόμενος μὲν εἰσπνεῖν <br class="lb"/>ταχέως ἐπισπᾶται
                            τὸν ἀέρα, τελευτῶν δὲ βραδέως, ἢ <br class="lb"/>ἔμπαλιν ἐκ βραδείας τῆς ἀρχῆς εἰς
                            ταχὺ μεθίσταται τὸ τέλος, <br class="lb"/>οὐκ ἂν οὔτε ταχεῖαν οὔτε βραδεῖαν ἁπλῶς
                            ταύτην φαίημεν <br class="lb"/>εἶναι τὴν εἰσπνοὴν, ἀλλὰ σύνθετον δηλονότι, τὸ μέν
                            τι μόριον <br class="lb"/>ἑαυτῆς ἔχουσαν ὠκὺ, τὸ δέ τι βραδύ. κατὰ ταὐτὸν δὲ
                            <br class="lb"/>καὶ τὴν ἐκπνοὴν, εἰ παντοίως ἀλλοιοῦται, μεταπιπτούσης τῆς
                            <br class="lb"/>κινήσεως ἢ ἐκ βραδυτῆτος εἰς τάχος, ἢ ἔμπαλιν ἐκ τάχους εἰς 
<a class="pb" href="#pb799" id="pb799">[p. 799]</a>
 βραδυτῆτα, συγκεῖσθαι φήσομεν <span class="milestone">236</span>ἐξ ἐναντίως ἐχόντων <br class="lb"/>πρὸς ἄλληλα τῶν μορίων, καὶ διὰ
                            τοῦτο μηδ’ ἁπλῆν ἀλλὰ <br class="lb"/>σύνθετον ὑπάρχειν. ὡσαύτως δὲ καὶ ὅταν ἡσυχία
                            τις σχίζῃ <br class="lb"/>τε καὶ διακόπτῃ τὴν ἑτέραν τῶν κινήσεων, ἤτοι τὴν
                            εἰσπνοὴν <br class="lb"/>ἢ τὴν ἐκπνοὴν, σύνθετον καὶ τότε φήσομεν εἶναι τὴν
                            διῃρημένην, <br class="lb"/>ἥ τις ἂν εἴη. ὦπται δέ ποτε σπανίως οὐ θάτερον
                            <br class="lb"/>μόνον, ἀλλ’ ἀμφότερα τὰ μόρια τῆς ὅλης ἀναπνοῆς κατὰ τὸν <br class="lb"/>αὐτὸν
                            ἄνθρωπον οὕτως ἔχοντα, καὶ γίγνεσθαι μάλιστα τὸ <br class="lb"/>τοιοῦτον, ὅταν
                            ὑγρῶν πλῆθος ἠθροισμένον ἐν ταῖς τραχείαις <br class="lb"/>ἀρτηρίαις ἀποπνίγῃ τὸν
                            ἄνθρωπον, ἐκ πλευρίτιδος ὀλεθρίας <br class="lb"/>ἢ περιπνευμονίας μὴ ἐκκαθαρθείσης
                            ἢ ἐμπυήματος αὐτόθι <br class="lb"/>συστάντος, ὥστε κατὰ τοῦτο τὰς ἀναπνοὰς
                            ὁμολογεῖν τοῖς <br class="lb"/>σφυγμοῖς. ἐδείκνυτο γὰρ οὖν καὶ ἐπ’ ἐκείνων
                            ἐμφράξεσιν <br class="lb"/>ὀργάνων καὶ θλίψεσι καὶ ὅλως στενοχωρίαις ἡ ἀνωμαλία
                            γιγνομένη. <br class="lb"/>καὶ τοίνυν ὅσα περὶ τῶν ἄλλων ἀρτηριῶν τῶν <br class="lb"/>καθ’
                            ὅλον τὸ ζῶον ἐν τῷ δευτέρῳ περὶ τῶν ἐν σφυγμοῖς αἰτίων <br class="lb"/>εἴρηται
                            μαθών τις εὐπορώτερος ἂν εἴη περὶ τῶν ἐν <br class="lb"/>πνεύμονι τραχειῶν
                            καλουμένων λέγειν τὰ παραπλήσια. τὰς 
<a class="pb" href="#pb800" id="pb800">[p. 800]</a>
 μὲν γὰρ, ἵν’ ἀνώμαλος
                            ὁ σφυγμὸς γίνηται, στενοχωρεῖσθαι <br class="lb"/>χρὴ, τὰς τραχείας δὲ ἀρτηρίας,
                            ἵν’ ἡ ἀναπνοή. ἐῤῥέθη δ’ <br class="lb"/>ἐν ἐκείνοις, ὅτι καὶ δι’ ἀῤῥωστίαν
                            δυνάμεως ἀνωμαλότης <br class="lb"/>σφυγμῶν γένοιτ’ ἂν, ὅταν ἀδυνατῇ τελέως
                            διαστέλλειν εἰς <br class="lb"/>ἅπαξ τὰς ἀρτηρίας. ἵστανται γὰρ ἐν τῷ μεταξὺ καὶ
                            διαναπαύονται, <br class="lb"/>καθάπερ οἱ πρεσβῦται κατὰ τὰς ὁδοιπορίας.
                            <br class="lb"/>γένοιτο δ’ ἄν ποτε καὶ κατὰ τὴν ἀναπνοὴν ἀνωμαλία τις, <br class="lb"/>ἥ τε
                            κατὰ μίαν μόνην ἐνέργειαν καὶ ἡ συστηματικὴ καλουμένη <br class="lb"/>δι’ ἀσθένειάν
                            τινα τῆς δημιουργούσης αὐτὴν δυνάμεως. </p>
                  </section>
                  <section id="body-1-1-18" class="div textpart chapter level4">
                    <p class="p autofirst">Οὔσης δὲ ταύτης μὲν ψυχικῆς, ζωτικῆς δὲ <br class="lb"/>τοὺς σφυγμοὺς ἐργαζομένης,
                            γένοιτ’ ἄν τις ἐπὶ τὰς προγνώσεις <br class="lb"/>ἐξ αὐτῶν διαφορὰ, τῶν μὲν σφυγμῶν
                            ἀνάλογον ἀεὶ τῇ <br class="lb"/>καθ’ ἑαυτοὺς βλάβῃ τὴν τῆς δυνάμεως ἀῤῥωστίαν
                            ἐνδεικνυμένων, <br class="lb"/>τῶν δ’ ἀναπνοῶν οὐκέθ’ ὡσαύτως, εἰ μὴ προσδιορίσοιτό
                            <br class="lb"/>τις τοῦ κάμνοντος τὴν προαίρεσιν. εἰ γὰρ ἐκ κοσμίου <br class="lb"/>καὶ τὴν
                            ἀπόκρισιν τὴν θρασεῖαν κακὸν εἶναί φησιν ὁ Ἱπποκράτης, <br class="lb"/>οὐ μέντοι
                            ἐπὶ τῶν θρασέων φύσει μὴ ὅτι τὴν τοιαύτην <br class="lb"/>ἀπόκρισιν, ἀλλὰ μηδ’
                            αὐτὴν τὴν παραφροσύνην μέγα τι 
<a class="pb" href="#pb801" id="pb801">[p. 801]</a>
 δηλοῦν νόμιζε. οὕτως ἔχει
                            καὶ ἐπὶ τῆς ἀναπνοῆς. οἱ μὲν <br class="lb"/>γὰρ ἀταλαίπωροι καὶ μαλακοὶ καθ’ ἅπαν
                            ἔργον ἀνωμάλως <br class="lb"/>ἀναπνέουσι, κᾂν μηδὲν αὐτοὺς μέγα βιάζοιτο· ὅσοι δὲ
                            φιλόπονοι <br class="lb"/>καὶ γενναῖοι τὴν γνώμην, οὐκ ἄν ποτε, πρὶν εἰς ἐσχάτην
                            <br class="lb"/>ἀῤῥωστίαν ἀφικέσθαι τὴν δύναμιν, ἀνωμάλως ἀναπνεύσειαν. <br class="lb"/>ἐπὶ δὲ
                            τῆς κατὰ τοὺς σφυγμοὺς ἀνωμαλίας ἡ αὐτὴ <br class="lb"/>πρόγνωσις τῆς διαθέσεως ἔν
                            τε τοῖς <span class="milestone">174</span>βελτίοσι τὴν γνώμην <br class="lb"/>καὶ
                            τοῖς χείροσι. καθόλου γὰρ εἰπεῖν, ὅλως ὅπου μηδὲν <br class="lb"/>συντελεῖ πρὸς τὴν
                            ἐνέργειαν ἡ προαίρεσις, ἐνταῦθα τὸ <br class="lb"/>δηλούμενον ἴσον ἅπασιν· ἐν οἷς
                            δ’ ἤτοι τὸ πᾶν ἢ τὸ πλεῖστον, <br class="lb"/>ἐπὶ τούτοις προσεπισκοπεῖσθαι χρὴ τὸ
                            ἦθος τοῦ κάμνοντος. <br class="lb"/>ὥσπερ δὲ τῶν δημιουργουσῶν τὰς ἐνεργείας
                            δυνάμεων διαφορὰ <br class="lb"/>
                            <span class="milestone">237</span>κατά τε τοὺς σφυγμοὺς καὶ τὰς
                            ἀναπνοὰς διαφόρους <br class="lb"/>ἐργάζεται τὰς προγνώσεις, οὕτω καὶ παρ’ αὐτὴν
                            τὴν τῶν <br class="lb"/>ὀργάνων φύσιν ἔσται τις ἐνδείξεως ἑτερότης. οἱ μὲν γὰρ
                            <br class="lb"/>σφυγμοὶ διὰ τῶν λείων ἀρτηριῶν, ἀναπνοαὶ δὲ οὐ διὰ <br class="lb"/>μόνων
                            γίγνονται τῶν τραχειῶν ἀρτηριῶν, ἀλλ’ οὐχ ἧττον <br class="lb"/>αὐτῶν, εἰ μὴ ἄρα
                            καὶ μᾶλλον διὰ τοῦ μυώδους γένους. 
<a class="pb" href="#pb802" id="pb802">[p. 802]</a>
 τοῦτο γάρ ἐστιν ὃ
                            πρῶτον ἡ ψυχικὴ κινεῖ δύναμις εἰς γένεσιν <br class="lb"/>ἀναπνοῆς· ὑπὸ δὲ τοῦδε ὁ
                            θώραξ ὅλως κινηθεὶς αὐτὸς πάλιν <br class="lb"/>τὸν πνεύμονα συγκινεῖ καθ’ ὃν ἐν
                            τοῖς περὶ αὐτῶν ἐδείξαμεν <br class="lb"/>λογισμοῖς τρόπον. τοῦ πνεύμονος δ’ εἰσὶ
                            μέρος αἱ τραχεῖαι <br class="lb"/>ἀρτηρίαι, εἰς ἃς πρώτας ὁ ἀναπνεόμενος ἀὴρ
                            ἔρχεται. ὥσπερ <br class="lb"/>οὖν τὰ τούτων παθήματα τὴν ἀναπνοὴν ὅλην ἀνώμαλον
                            ἐργάζεται <br class="lb"/>πολλάκις, οὕτω καὶ τὰ τῶν μυῶν, αἱ μὲν ὅτι χῶραι <br class="lb"/>τοῦ
                            πνεύματός εἰσιν, οἱ μύες δ’ ὅτι τὸ πρῶτον ὄργανον τῆς <br class="lb"/>κινήσεως.
                            ἀλλ’ οὐ ταὐτὸ πάθος ἐν ἑκατέρῳ τῷ γένει τῶν <br class="lb"/>ὀργάνων ἀνώμαλον
                            ἐργάζεται τὴν ἀναπνοὴν, ὅτι μηδὲ τὰ <br class="lb"/>τῆς χρείας αὐτῶν ὅμοια. εἴπερ
                            οὖν ἕκαστον τῶν ὀργάνων <br class="lb"/>εἰς ἅπερ ὑγιαῖνον ὠφελεῖ τὴν ἐνέργειαν, εἰς
                            ταῦτα καὶ νοσῆσαν <br class="lb"/>βλάπτει, τῶν μὲν τραχειῶν ἀρτηριῶν ἡ βλάβη
                            στενοχωρία <br class="lb"/>τίς ἐστι, τῶν δὲ μυῶν πλημμελὴς καὶ ἄτακτος κίνησις·
                            <br class="lb"/>τῶν μὲν γὰρ ὡς χωρίων τοῦ πνεύματος, τῶν δ’ ὡς ὀργάνων
                            <br class="lb"/>κινήσεως ἡ βλάβη. τῆς μὲν οὖν ἐν ταῖς τραχείαις στενοχωρίας
                            <br class="lb"/>τοὺς παρὰ φύσιν ὄγκους ᾐτιασάμην, τῶν δ’ ἐν τοῖς μυσὶ ﻿
<a class="pb" href="#pb803" id="pb803">[p. 803]</a>
 πλημμελῶν κινήσεων τὰς προφάσεις νῦν ἐροῦμεν. ἔστιν οὖν <br class="lb"/>ἴδια
                            παθήματα μυῶν σπασμοὶ καὶ παλμοὶ καὶ τρόμοι, ὡς <br class="lb"/>δι’ ἑτέρων
                            ἀποδέδεικται· ἀλλὰ καὶ ὅτι πλημμελεῖς κινήσεις εἰσὶν, <br class="lb"/>οὐ δεῖται
                            λόγου. εἴπερ δ’ ἄμφω ταῦθ’ ὑπάρχοι τοῖς <br class="lb"/>παθήμασιν, ὥστε καὶ
                            πλημμελέσι κινήσεσιν εἶναι καὶ μυῶν, <br class="lb"/>αὐτὰ δὲ ταῦτ’ εἴη τὰ
                            ζητούμενα, ἤδη πέρας ἂν ἡμῖν ἔχοι καὶ <br class="lb"/>ὅδε ὁ λόγος· ἔσται γάρ ποτ’
                            ἀνώμαλος ἡ ἀναπνοὴ καὶ διά τι <br class="lb"/>τούτων. ὡς γὰρ καὶ ἡ βάδισις ἀνώμαλος
                            γίνεται τῶν ἐν <br class="lb"/>τοῖς σκέλεσι μυῶν ἤτοι τρεμόντων ἢ παλλομένων ἢ
                            σπωμένων, <br class="lb"/>οὕτω καὶ ἀναπνοὴ γίνοιτ’ ἄν ποτε ἀνώμαλος διὰ τοὺς
                            κινοῦντας <br class="lb"/>τὸν θώρακα μῦς, ὡς εἴρηται, βεβλαμμένους. ὥστε καὶ
                            <br class="lb"/>πασῶν τῶν ἀνωμαλιῶν, τῶν τε κατὰ μίαν ἐνέργειαν καὶ τῶν <br class="lb"/>κατὰ
                            πολλὰς ἑξῆς συνισταμένων, ἤτοι στενοχωρία τῶν τραχειῶν <br class="lb"/>ἀρτηριῶν, ἢ
                            τῶν τοῦ θώρακος μυῶν πλημμελὴς κίνησις, <br class="lb"/>ἢ ἀῤῥωστία τῆς
                            δημιουργούσης αὐτὴν δυνάμεως αἴτιον <br class="lb"/>γενήσεται. </p>
                  </section>
                  <section id="body-1-1-19" class="div textpart chapter level4">
                    <p class="p autofirst">Γέγραπται δ’, ὡς ἔφην, ἐπὶ πλείστου ὑπὲρ 
<a class="pb" href="#pb804" id="pb804">[p. 804]</a>
 ἁπασῶν ἀνωμαλιῶν
                            ἐν τῷ δευτέρῳ τῶν ἐν σφυγμοῖς αἰτίων, <br class="lb"/>καὶ διὰ τοῦτο μὲν ὅσα κοινὰ
                            πρὸς ἐκεῖνον τὸν λόγον, ἅπαντα <br class="lb"/>παραλείπομεν, ὑπομιμνήσκοντες αὐτῶν
                            μόνον· ὅσα δὲ ἴδια <br class="lb"/>τῆς ἀναπνοῆς, ἐπέξιμεν ἐν τῷδε τῷ γράμματι. τὰ
                            μὲν οὖν <br class="lb"/>τῆς χρείας, ὡς καὶ πρόσθεν εἴρηται, κοινὰ, καὶ τὰ τῶν
                            ἀρτηριῶν <br class="lb"/>δὲ τῶν τραχειῶν ταῖς λείαις ἀνάλογον· ἴδιον δὲ ἐξαίρετον
                            <br class="lb"/>ταῖς ἀναπνοαῖς παρὰ τοὺς σφυγμοὺς τὸ τῶν μυῶν <br class="lb"/>ὑπάρχει γένος.
                            αἱ δημιουργοὶ δ’ αὐτῶν δυνάμεις ἔστι μὲν <br class="lb"/>ᾗ ἀναλόγως, ἔστι δὲ ᾗ καὶ
                            οὐχ οὕτως ἔχουσιν. ᾗ μὲν γὰρ <br class="lb"/>αἰτίαι δραστικαί εἰσι, ταύτῃ μὲν
                            ἀνάλογον ἔχουσιν, <span class="milestone">238</span>ᾗ <br class="lb"/>δὲ τῆς
                            ἀναπνευστικῆς δυνάμεως ἡ προαίρεσις ἐπιτροπεύει, <br class="lb"/>τῆς ζωτικῆς δὲ
                            οὐδεὶς ἀνώτερος κύριος, ἀλλ’ ἐλευθέρα τελείως <br class="lb"/>ἐστὶν, ταύτῃ
                            διαφέρουσιν. καὶ τοίνυν περιττόν τι εἰς ἀνωμαλίας <br class="lb"/>γένεσιν ἕξει ἡ
                            ἀναπνοὴ πρὸς τοὺς σφυγμοὺς, ὃ μηδὲ <br class="lb"/>τοῦτο παραλείπωμεν. ἔστι δὲ
                            διττὸν, τὸ μὲν ἀπ’ αὐτῆς τῆς <br class="lb"/>ψυχικῆς δυνάμεως μόνης ὁρμώμενον, τὸ
                            δ’ ἀπὸ τῆς πρὸς τὰς <br class="lb"/>ὀδύνας συμπλοκῆς· ὀλίγον μὲν καὶ δυσγνώριστον
                            τὸ ἀπὸ τῆς 
<a class="pb" href="#pb805" id="pb805">[p. 805]</a>
 δυνάμεως μόνον, πλεῖον δὲ καὶ σαφέστερον καὶ
                            ποικιλώτερον <br class="lb"/>τὸ διὰ τὰς ὀδύνας. ἐν γὰρ ταῖς παραφροσύναις ἐπικρατεῖ
                            <br class="lb"/>μὲν ἡ ἀραιότης καὶ τὸ μέγεθος, ἐμφαίνεται δέ τις ἀνωμαλία <br class="lb"/>καὶ
                            ἀταξία κατά τε πλείους ἀναπνοὰς καὶ κατὰ μίαν ἐνίοτε <br class="lb"/>μόνην, ὡς ἂν,
                            οἶμαι, καὶ τῶν φαντασμάτων ποτὲ μὲν μᾶλλον, <br class="lb"/>ποτὲ δ’ ἧττον
                            ἐξιστάντων τοῦ κατὰ φύσιν τὸν λογισμόν. ἐν <br class="lb"/>γὰρ ταῖς τοιαύταις
                            φαντασίαις εὔλογον καὶ τὴν ἀναπνοὴν <br class="lb"/>μεταβάλλεσθαί τι καὶ
                            ποικίλλεσθαι πρὸς τὴν τῆς ἀνωμαλίας <br class="lb"/>τε καὶ ἀταξίας γένεσιν καὶ παρὰ
                            τὸ τῆς χρείας ποσόν. ἕως <br class="lb"/>μὲν γὰρ ὀλίγον αὐτῆς ἑκάστη τῶν ἐνεργειῶν
                            ἀπολείπεται, μικρὰ <br class="lb"/>τοῦ κατὰ φύσιν ἡ ἐναλλαγή· ἐπειδὰν δὲ τοῦ κατὰ
                            φύσιν <br class="lb"/>ἔλλειμμά τι ἱκανῶς πολὺ γένηται, τότ’ ἀναγκαῖον ἤδη τῶν
                            <br class="lb"/>μὲν ἡσυχιῶν τὸ ποσὸν, τῶν δὲ κινήσεων οὐ τὸ ποσὸν μόνον, <br class="lb"/>ἀλλ’
                            ἤδη καὶ τὸ ποιὸν ἀλλοιοῦσθαι, κᾀν τούτῳ τὴν ὅλην ἀναπνοὴν <br class="lb"/>ἀνώμαλόν
                            τε καὶ ἄτακτον γενέσθαι. ταυτὸν δὲ τοῦτο <br class="lb"/>καὶ ταῖς ὀδύναις
                            συμπίπτειν ἀναγκαῖον. οὐδὲ γὰρ οὐδ’ ἐπ’ <br class="lb"/>ἐκείνων ἡ χρεία πληροῦται
                            καθ’ ἑκάστην ἐνέργειαν· οὔτε γὰρ 
<a class="pb" href="#pb806" id="pb806">[p. 806]</a>
 ταχέως οὔτε πυκνῶς οὔτ’
                            ἐπὶ πλεῖστον δύναται διαστέλλειν <br class="lb"/>τὸν θώρακα· πάντα γὰρ ταῦτ’ αὐτοῖς
                            ἀνιαρὰ, μάλιστα μὲν <br class="lb"/>τὸ μέγεθος, δεύτερον δὲ τὸ τάχος, ἤδη δὲ καὶ
                            πυκνότης· <br class="lb"/>ἀλυπότερον γὰρ τοῖς ἀλγοῦσι τὸ διὰ πλείονος χρόνου
                            κινεῖσθαι <br class="lb"/>τοῦ δι’ ἐλάττονος. διὰ τοῦτ’ οὖν τοῦ μὲν μεγέθους
                            <br class="lb"/>ἀφαιροῦσι πάμπολλα, τάχους δ’ ἐλάχιστα, πυκνότητος δὲ
                            <br class="lb"/>ἀφαιροῦσι μὲν οὐδὲν, ἀλλὰ τὶ καὶ προστιθέασι, τὴν ἐκ τῶν <br class="lb"/>κατὰ
                            φύσιν τῆς σμικρότητος ἔνδειαν ἐπανορθούμενοι. οὐ <br class="lb"/>μέντοι γε τοσοῦτόν
                            ἐστι τὸ προστιθέμενον, ὡς ἀναπληρῶσαι <br class="lb"/>τὸ λεῖπον ἅπαν. ὅσον οὖν
                            ἀπλήρωτον τῆς χρείας ἀπολείπεται, <br class="lb"/>τοῦτ’ ἐν πολλαῖς ἑξῆς ἐνεργείαις
                            ἀθροιζόμενον, ὅταν <br class="lb"/>ἐγγὺς ἤδη τοῦ πνίγεσθαι τὸ ζῶον ἀφίκηται, τότε
                            καὶ τὴν <br class="lb"/>προαίρεσιν ἀναγκάζει, μέχρι γοῦν χρόνου τινὸς, μείζονά τε
                            <br class="lb"/>ποιήσασθαι τὴν ἀναπνοὴν καὶ θάττονα πολὺ καὶ τῆς ἔμπροσθεν
                            <br class="lb"/>πυκνοτέραν. ἀλλ’ ἐν ταῖς ταύτης ἐνεργείαις, τῆς <br class="lb"/>μὲν χρείας
                            πληρουμένης, ἀποκναιομένου δὲ τοῖς ἀλγήμασι τοῦ <br class="lb"/>ζώου, πάλιν ἡ
                            προαίρεσις ἀφαιρεῖ καὶ τοῦ μεγέθους καὶ τοῦ <br class="lb"/>τάχους καὶ τῆς
                            πυκνότητος, ἄλλοτε ἄλλου πλέον, ὡς ἂν ἀπορουμένη 
<a class="pb" href="#pb807" id="pb807">[p. 807]</a>
 τε καὶ
                            μήτε στῆσαι τὴν ἐνέργειαν δυναμένη, φόβῳ <br class="lb"/>πνίξεως, μήθ’ εὑρίσκουσά
                            τινα τῆς ὀδύνης ἴασιν. ἄλλοτε <br class="lb"/>γοῦν ἐπ’ ἄλλο μετέρχεται, τὸ μὲν, ὡς
                            τὴν χρείαν πληρῶσον, <br class="lb"/>τὸ δ’ ὡς τὴν ὀδύνην παραμυθησόμενον. ἁπάντων
                            δὲ, τῶν <br class="lb"/>μὲν τὴν χρείαν πληρούντων παροξυνόντων τὰς ὀδύνας, τῶν
                            <br class="lb"/>δὲ ταύτας παρηγορούντων αὐξανόντων τὴν χρείαν, οὐδενὸς <br class="lb"/>δ’
                            ἀμφοτέρων ἰάματος εὑρισκομένου κοινοῦ, πολυειδῶς ἐπὶ <br class="lb"/>πάντα
                            μετέρχεται δι’ ἀπορίαν, ἀεὶ δυσαρεστουμένη τῷ παρόντι. <br class="lb"/>κᾀνθένδε τό
                            τ’ ἀνώμαλον ἑκάστῳ τε καταμόνας καὶ <br class="lb"/>ἁπάσαις ἑξῆς ταῖς ἀναπνοαῖς,
                            καὶ τὸ πολυει<span class="milestone">239</span>δῶς ἄτακτον
                            <br class="lb"/>ὑπάρχει. ἐν γὰρ τῇ τῆς ἰσότητος διαφθορᾷ τῶν τε <br class="lb"/>ἀνωμαλιῶν
                            ἁπασῶν καὶ τῶν ἀταξιῶν ἡ γένεσις. ἐδείχθη γὰρ <br class="lb"/>καὶ τοῦτο ἐν τοῖς
                            περὶ διαφορᾶς σφυγμῶν, ὡς ἡ μὲν ἐφεξῆς <br class="lb"/>ἰσότης ὁμαλότης ἐστὶν, ἡ δὲ
                            κατὰ περιόδους τάξις· καὶ <br class="lb"/>ὡς τῆς μὲν ἐφεξῆς ἰσότητος
                            διαφθειρομένης, ἡ ἀνωμαλία, <br class="lb"/>τῆς δὲ κατὰ περιόδους, ἡ ἀταξία
                            γίγνεται. ἀλλ’ ὅμως πολλῆς <br class="lb"/>μὲν ἀνωμαλίας, πολλῆς δὲ ἀταξίας ταῖς
                            τοιαύταις διαθέσεσι ﻿
<a class="pb" href="#pb808" id="pb808">[p. 808]</a>
 συμπιπτούσης, ἐπικρατεῖ τὸ κατὰ
                            μικρότητα <span class="milestone">175</span>καὶ πυκνότητα <br class="lb"/>γένος
                            τῆς δυσπνοίας. εἰ γὰρ καὶ μέγα ποτ’ ἀπαπνεύσειαν <br class="lb"/>εἰς ἅπαξ, οἷον
                            ἀποπειρώμενοι τῆς τοιαύτης ἀναπνοῆς, <br class="lb"/>ἀφίστανται παραχρῆμα διὰ τὴν
                            ὀδύνην, καὶ χρόνῳ γε παμπόλλῳ <br class="lb"/>μικρὸν πάνυ ἀναπνέουσιν, ἄχρι περ ἂν
                            ὑπὸ τῆς χρείας <br class="lb"/>ἐπειγούσης ἀναγκασθέντες ἐφ’ ἑτέραν αὖθις πεῖραν
                            τράπωνται <br class="lb"/>μεγάλης ἀναπνοῆς. τὸ συνεχὲς οὖν τῆς ἀνωμαλίας καὶ
                            <br class="lb"/>ἀτάκτου μεταβολῆς αὐτοῖς ἐν τάχει καὶ βραδυτῆτι καὶ ταῖς <br class="lb"/>τῆς
                            πυκνότητος ἐξαλλαγαῖς μάλιστα συνίσταται, μηδέποτε <br class="lb"/>μὲν ἁπλῶς ἀραιᾶς
                            γιγνομένης τῆς ἀναπνοῆς διὰ τὴν τῆς χρείας <br class="lb"/>ἔπειξιν, ἧττον μέντοι
                            καὶ μᾶλλον πυκνῆς, κᾀν τούτῳ τὴν <br class="lb"/>ἀνωμαλίαν κτωμένης. ὥστ’ ἔστι
                            πυκνὸν μὲν ἀεὶ τοῖς οὕτω <br class="lb"/>διακειμένοις τὸ πνεῦμα, μέγα δὲ σπανίως,
                            βραδὺ δ’ οὐδὲν <br class="lb"/>μᾶλλον ἢ ταχὺ, διὰ τὴν εἰς ἑκάτερον αὐτῶν ὀξύῤῥοπον
                            μετάπτωσιν. <br class="lb"/>ὀρθῶς οὖν ἔμπροσθεν ἐῤῥέθη πᾶσι τοῖς ὀργάνοις
                            <br class="lb"/>ὀδυνωμένοις, ὅσα κινεῖται κατὰ τὰς ἀναπνοὰς, μικρὸν καὶ <br class="lb"/>πυκνὸν
                            ἕπεσθαι τὸ πνεῦμα· κατὰ δὲ τὸν αὐτὸν λόγον ἐν ταῖς <br class="lb"/>παραφροσύναις
                            μέγα τε γίγνεσθαι καὶ ἀραιὸν, εἰ καὶ ὅτι μάλιστα 
<a class="pb" href="#pb809" id="pb809">[p. 809]</a>
 καὶ
                            ταύταις ἀνωμαλία τις ἕπεται. πλεονεκτεῖ γὰρ ἐν <br class="lb"/>αὐταῖς ἥ τε ἀραιότης
                            καὶ τὸ μέγεθος· μᾶλλον μὲν γὰρ καὶ ἧττον <br class="lb"/>ἀραιὸν καὶ μᾶλλον καὶ
                            ἧττον μέγα τοῖς παραφρονοῦσι <br class="lb"/>γίγνεται τὸ πνεῦμα, μικρὸν δὲ καὶ
                            πυκνὸν οὐδέποτε. τοσαῦτα <br class="lb"/>ἀρκεῖν μοι δοκεῖ περὶ τῶν ἀνωμαλιῶν
                            εἰδέναι τῶν τε <br class="lb"/>κατὰ μίαν ἐνέργειαν καὶ τῶν ἐν πλείοσι συνισταμένων.
                            καὶ <br class="lb"/>γὰρ καὶ περὶ τούτων εἴρηται τὰ εἰκότα τῇ κοινωνίᾳ τοῦ λόγου.
                            <br class="lb"/>καὶ μέντοι σαφῶς μὲν αὗται σύνθετοι, παμπόλλων ἐνεργειῶν <br class="lb"/>εἰς
                            γένεσίν τε καὶ διάγνωσιν δεόμεναι· αἱ δὲ κατὰ μίαν, ὡς <br class="lb"/>καὶ πρόσθεν
                            εἴρηται, τάχ’ ἄν τῳ δόξειαν ὑπάρχειν ἁπλαῖ. <br class="lb"/>οὐ μόνον δὲ περὶ τῶν
                            συστηματικῶν ἀνωμαλιῶν, ἀλλὰ καὶ <br class="lb"/>περὶ τῶν ἀταξιῶν ἐν ταὐτῷ
                            διήλθομεν. ἐν εἴδει γάρ τινι τῶν <br class="lb"/>ἀνωμαλιῶν εἰσιν, ὡς κᾀν τοῖς περὶ
                            σφυγμῶν ἐδείχθη. </p>
                  </section>
                  <section id="body-1-1-20" class="div textpart chapter level4">
                    <p class="p autofirst">Ἐπὶ τὰς ἐπιλοίπους οὖν αὖθις ἐπανέλθωμεν <br class="lb"/>δυσπνοίας συνθέτους, καὶ
                            πρώτας γε αὐτῶν προχειρισώμεθα <br class="lb"/>τὰς κατὰ μίαν ἐνέργειαν ἡντιναοῦν
                            συνισταμένας. ἡ <br class="lb"/>μὲν δὴ μεγάλη τε καὶ ἅμα ταχεῖα εἰσπνοὴ τῆς μὲν
                            χρείας ἐπειγούσης <br class="lb"/>γίνεται, τῶν δ’ ὀργάνων εὐπειθῶν ὑπαρχόντων, τῆς
                                
<a class="pb" href="#pb810" id="pb810">[p. 810]</a>
 δυνάμεως δὲ ἤτοι τὴν ἰδίαν εὐρωστίαν εὐρωστούσης, ἢ
                            μικρὸν <br class="lb"/>μεταβεβλημένης. ἀποδείξεως δὲ οὐ δεῖ τῷ λόγῳ πρὸς <br class="lb"/>τοὺς
                            μεμνημένους τῶν ἔμπροσθεν. ἡ δ’ αὖ μεγάλη μὲν, <br class="lb"/>
                            <span class="milestone">240</span>βραδεῖα δὲ μόνοις τοῖς παραπαίουσι
                            γίνεται, καὶ τούτοις <br class="lb"/>οὐκ ἀεί. καὶ πρόδηλος τῆς αἰτίας ὁ λογισμὸς
                            κᾀνταῦθα <br class="lb"/>ἐκ τῶν προειρημένων, ὥσπερ καὶ ὅταν μικρὸν εἰσπνέωσι καὶ
                            <br class="lb"/>βραδέως, οἷς ἱκανῶς ἔψυκται τὸ ἔμφυτον θερμόν. ἡ δὲ λοιπὴ <br class="lb"/>καὶ
                            τετάρτη συζυγία μικρότης ἦν ἅμα τῷ τάχει καὶ γίγνεται <br class="lb"/>διὰ παντὸς
                            μὲν ἐπ’ οὐδεμιᾷ διαθέσει ἁπλῇ, καθάπερ οὐδὲ <br class="lb"/>ἡ μεγάλη τε ἅμα καὶ
                            βραδεῖα, ἣν ἔσθ’ ὅτε τοῖς παραπαίουσι <br class="lb"/>συμπίπτειν ἔφαμεν· ἕπεται
                            μέντοι κᾂν εἰ μὴ διηνεκῶς, ἀλλ’ <br class="lb"/>ὡς τὸ πολύ γε, συνελθόντων εἰς
                            ταὐτὸν ἀλγήματός τε καὶ <br class="lb"/>χρείας αὐξήσεως. μικρὸν μὲν γὰρ ἐν τοῖς
                            ἀλγήμασιν ἐξ ἀνάγκης <br class="lb"/>ἀναπνέουσιν, ἀπληρώτου δὲ τῆς χρείας μενούσης,
                            διά τε <br class="lb"/>τὴν αὐτὴν ταύτην μικρότητα καὶ ὅτι πλεονεκτεῖν ὑπέκειτο
                            <br class="lb"/>καθ’ ἑαυτὴν, οὐκ ἀρκεῖ πυκνωθῆναι μόνον τὰς ἐνεργείας, <br class="lb"/>ἀλλ’
                            ἀναγκάζονται πολλάκις ἐσπασμένως εἰσπνεῖν. ἀνάλογον 
<a class="pb" href="#pb811" id="pb811">[p. 811]</a>
 δὲ
                            τοῖς εἰρημένοις κᾀπὶ τῶν κατὰ τὰς ἐκπνοὰς συζυγιῶν <br class="lb"/>τὰς διαθέσεις
                            ἐξευρίσκειν χρή. καὶ γὰρ οὖν κᾀπὶ τούτων ἤτοι <br class="lb"/>τὴν δύναμιν, ἢ τῶν
                            ὀργάνων τι πεπονθὸς εὑρήσομεν, ἢ τῆς <br class="lb"/>θερμασίας τὸ μέτρον
                            ὑπηλλαγμένον. ἃ γὰρ οἷον αἰθαλώδη <br class="lb"/>τε καὶ λιγνυώδη καὶ καπνώδη
                            περιττώματα καλοῦμεν ἐν τῷ <br class="lb"/>τῆς θερμασίας γένει, γεώδη εἰσὶ ταῦτα
                            πάντα καὶ οἷον ἡμίπεπτα <br class="lb"/>τῷ συμφύτῳ θερμῷ, καθάπερ καπνὸς τῷ πυρί.
                            φαίνεται <br class="lb"/>γὰρ ἐναργῶς ἐπὶ τούτου δριμέα πάντα καὶ θερμὰ τὰ
                            <br class="lb"/>καπνώδη τῆς ὕλης περιττώματα, ἐνδεικνύμενα δεδέχθαι μὲν <br class="lb"/>εἰς
                            ἑαυτὰ τὴν τοῦ πυρὸς δύναμιν, οὐ μὴν πάντα γε ὑπ’ αὐτοῦ <br class="lb"/>κεκρατῆσθαι·
                            φλὸξ γὰρ ἂν οὕτως ἐγεγόνει καὶ οὐκέτι <br class="lb"/>καπνός. ὥστε εἴ τις θερμασίας
                            καπνώδους ἐν τοῖς σώμασι <br class="lb"/>τῶν ζώων πλεονεκτούσης, τὴν ἐκπνοὴν λέγοι
                            μεγάλην τε ἅμα <br class="lb"/>γίνεσθαι καὶ ταχεῖαν, οὐκ ἂν ἁμάρτοι· δῆλον δ’ ὅτι
                            καὶ τὴν <br class="lb"/>δύναμιν ἐῤῥῶσθαι χρὴ τηνικαῦτα, καὶ τῶν ὀργάνων μηδὲν
                            <br class="lb"/>πεπονθέναι· κατὰ ταὐτὰ δὲ καὶ τὴν μεγάλην τε ἅμα καὶ βραδεῖαν
                            <br class="lb"/>ἐνίοις τῶν παραφρονούντων, ὥσπερ εἶχε κᾀπὶ τῆς εἰσπνοῆς· <br class="lb"/>οὕτω
                            δὲ καὶ τὴν μικρὰν ἅμα καὶ βραδεῖαν, οἷς μηδὲν 
<a class="pb" href="#pb812" id="pb812">[p. 812]</a>
 συνήθροιστο
                            καπνῶδες περίττωμα, καὶ τὴν μικρὰν καὶ ταχεῖαν, <br class="lb"/>οἷς ἤθροιστο, καὶ
                            ὀδυνᾶται τῶν μορίων ὅσα δηλονότι <br class="lb"/>κινεῖται κατὰ τὰς ἀναπνοάς. ἀεὶ
                            γὰρ χρὴ τούτων μεμνῆσθαι, <br class="lb"/>κᾂν τῇ λέξει ποτὲ παραλειφθῇ. </p>
                  </section>
                  <section id="body-1-1-21" class="div textpart chapter level4">
                    <p class="p autofirst">Αὗται μὲν οὖν αἱ τέτταρες συζυγίαι τῶν <br class="lb"/>δυσπνοιῶν καθ’ ἑκάτερον ἰδίᾳ
                            τῆς ὅλης ἀναπνοῆς μόριον <br class="lb"/>συνίστανται· ἕτεραι δὲ κατὰ τὸν οἷον
                            ῥυθμὸν αὐτῆς, οὐ <br class="lb"/>καθ’ ἑκάτερον, ὅταν δὲ παραβάλλωμεν εἰσπνοὴν
                            ἐκπνοῇ, <br class="lb"/>καθάπερ ἐν τοῖς σφυγμοῖς διαστολὴν συστολῇ, ῥυθμὸν τὸ
                            <br class="lb"/>τοιοῦτον ὀνομάζομεν. δῆλον δ’ ὅτι τὴν αὐτὴν θεωρίαν ὁ <br class="lb"/>τόπος
                            ἐκδέξεται τῇ περὶ τῶν ἐν τοῖς σφυγμοῖς ῥυθμῶν <br class="lb"/>ὑφ’ Ἡροφίλου
                            γεγραμμένῃ. εἴρηται μὲν οὖν ἡμῖν περὶ <br class="lb"/>αὐτῶν ὅσα χρὴ κᾀν ταῖς περὶ
                            τῶν σφυγμῶν πραγματείαις· <br class="lb"/>εἰρήσεται δὲ καὶ νῦν ὅσον οἷόν τε διὰ
                            βραχυτάτων, <br class="lb"/>οἷς χρὴ προσέχοντα τὸν νοῦν οἷον σκοποῖς τισιν
                            <br class="lb"/>ἐξευρίσκειν τὰς αἰτίας ῥᾳδίως τῆς ἐν ταῖς ἀναπνοαῖς ἀῤῥυθμίας.
                            <br class="lb"/>τὰ γὰρ ἄρτι καθ’ ἑκάτερον τῆς ὅλης ἀναπνοῆς ﻿
<a class="pb" href="#pb813" id="pb813">[p. 813]</a>

                                μό<span class="milestone">241</span>ριον, τήν τε εἰσπνοὴν λέγω καὶ
                            τὴν ἐκπνοὴν, ἅπερ <br class="lb"/>ἐν τῷ πρόσθεν λόγῳ φθάνομεν εἰρηκότες, αὐτὰ ταῦτα
                            καὶ <br class="lb"/>νῦν ἀξιῶ σκοπεῖσθαι κατὰ τὰς ἀῤῥυθμίας αὐτῶν. οἷον, <br class="lb"/>οὐδὲν
                            γὰρ χεῖρον ἐφ’ ἑνός τινος ὡς ἐπὶ παραδείγματος ἐπιδεῖξαι <br class="lb"/>τὸ
                            λεγόμενον, βραδυτέρα μὲν ἔστω καὶ μικροτέρα τοῦ <br class="lb"/>κατὰ φύσιν εἰσπνοὴ,
                            θάττων δὲ καὶ μείζων ἡ ἐκπνοή· μεμειῶσθαι <br class="lb"/>φήσομεν τοῖς οὕτω
                            διακειμένοις τὸ κατὰ φύσιν θερμὸν, <br class="lb"/>ηὐξῆσθαι δὲ τὸ καπνῶδες. ἐφ’
                            ἑτέρας δ’ αὖθις ἔμπαλιν <br class="lb"/>ἀῤῥυθμίας ἐχούσης, ὡς τὴν μὲν εἰσπνοὴν
                            εἶναι μεγάλην <br class="lb"/>καὶ ταχεῖαν, τὴν δ’ ἐκπνοὴν μικρὰν καὶ βραδεῖαν,
                            ηὐξῆσθαι <br class="lb"/>μὲν τὸ κατὰ φύσιν θερμὸν, μηδὲν δ’ εἶναι καπνῶδες
                            περίττωμα. <br class="lb"/>διττὸν γὰρ ἀεὶ χρὴ νοεῖν τῷ γένει τὸ θερμὸν, τὸ μὲν
                            <br class="lb"/>οἰκεῖον καὶ σύμφυτον σώματι, τὸ δ’ ἐπίκτητόν τε καὶ νόθον.
                            <br class="lb"/>δῆλον οὖν ὡς οὐδὲν ἡ τοιαύτη σύζευξις ὑπαλλάττει τῶν ἑκατέρᾳ
                            <br class="lb"/>κατὰ μόνας ὑπαρχόντων. εἰ γὰρ ἡ εἰσπνοὴ μικρὰ καὶ <br class="lb"/>βραδεῖα
                            τύχοι γενομένη, κατάψυξιν δηλοῖ τῆς κατὰ φύσιν θερμασίας, <br class="lb"/>ὅπως ἂν
                            ἔχῃ ἡ ἐκπνοή· εἰ δὲ ἡ ἐκπνοὴ κατὰ ταὐτὸ 
<a class="pb" href="#pb814" id="pb814">[p. 814]</a>
 ᾖ διακειμένη,
                            ἐνδείξεται ταὐτόν· καὶ γὰρ εἰ μεγάλη ποτὲ καὶ <br class="lb"/>ταχεῖα γένοιτο,
                            πλεονεκτοῦσαν δηλώσει καὶ παρὰ φύσιν θερμασίαν, <br class="lb"/>ὅπως ἂν ἔχῃ τὰ τῆς
                            εἰσπνοῆς· ὅθεν οὐδὲν πλέον εἰς <br class="lb"/>τὰς προγνώσεις ἡ τοιαύτη συμπλοκὴ
                            διδάσκει τῶν ἤδη κατὰ <br class="lb"/>μόνας ὑπὲρ ἑκατέρας αὐτῶν ἐγνωσμένων. </p>
                  </section>
                  <section id="body-1-1-22" class="div textpart chapter level4">
                    <p class="p autofirst">Μόναις γοῦν προσεκτέον ἡμῖν τὸν νοῦν <br class="lb"/>ἐκείναις τῶν συνθέτων
                            δυσπνοιῶν, ἐν αἷς αἱ μὲν ἁπλαῖ κοιναὶ <br class="lb"/>πλειόνων εἰσὶ διαθέσεων, καὶ
                            διὰ τοῦτο σαφὲς οὐδὲν ἐνδείκνυται· <br class="lb"/>συνεζευγμέναι δ’ ἑτέραις τισὶν
                            εἰς διορισμὸν ἥκου<span class="milestone">176</span>σιν <br class="lb"/>ἀσφαλῆ. τὸ
                            γὰρ μέγεθος τῆς ἀναπνοῆς αὐτὸ μὲν <br class="lb"/>καθ’ ἑαυτὸ δύσπνοιά τίς ἐστιν
                            ἁπλῆ· γνώρισμα δ’ οὐδενὸς <br class="lb"/>ὑπάρχει βέβαιον, εἴ γε καὶ τῆς χρείας
                            ἐπειγούσης γίνεται καὶ <br class="lb"/>τῆς διανοίας βεβλαμμένης· ἀλλ’ εἰ μὲν ἅμα
                            πυκνότητι συσταίη, <br class="lb"/>τῆς χρείας ἔπειξιν, εἰ δὲ σὺν ἀραιότητι,
                            παραφροσύνην <br class="lb"/>ἐνδείκνυται. ὡσαύτως δὲ καὶ ἡ σμικρότης αὐτὴ μὲν καθ’
                            <br class="lb"/>ἑαυτὴν ἢ ὀδυνᾶσθαί τι μόριον, ἢ τὴν χρείαν ἐκλύεσθαι δηλοῖ,
                            <br class="lb"/>ὥστ’ οὐδὲν οὐδ’ αὐτὴ σαφὲς ἐνδείκνυται· σύνθετος δὲ γενομένη,
                            <br class="lb"/>μετὰ μὲν πυκνότητος ἄλγημα, σὺν ἀραιότητι δὲ τῆς 
<a class="pb" href="#pb815" id="pb815">[p. 815]</a>

                            χρείας ἔκλυσιν δηλοῖ· κᾂν εἰ τὴν πυκνότητα δι’ αὐτὴν μόνην, <br class="lb"/>ἢ τὴν
                            ἀραιότητα προχειρίσαιο, καὶ τούτων ἂν εὕροις οὐδετέραν <br class="lb"/>οὐδὲν σαφὲς
                            δηλοῦσαν ἄνευ τοῦ διορισθῆναι συμπλακεῖσαν <br class="lb"/>ἑτέρῳ τινὶ δυσπνοίας
                            εἴδει. πυκνὴ γὰρ ἅμα καὶ μεγάλη, <br class="lb"/>τῆς δυνάμεως αὔξησιν ἐνδείκνυται·
                            πυκνὴ δὲ ἅμα καὶ μικρὰ, <br class="lb"/>τινὸς τῶν ταῖς ἀναπνοαῖς συγκινουμένων
                            ὀργάνων ἄλγημα· <br class="lb"/>καὶ ἡ ἀραιὰ δὲ παραφροσύναις ἑπομένη καὶ
                            καταψύξεσιν, εἰ <br class="lb"/>μὲν μετὰ μεγέθους εἴη, τὸ πρότερον τῶν εἰρημένων·
                            εἰ δὲ <br class="lb"/>μετὰ σμικρότητος, τὸ δεύτερον ἐνδείκνυται. καὶ διὰ τοῦτο
                            <br class="lb"/>πασῶν τῶν συνθέτων δυσπνοιῶν αἱ τοιαῦται συζυγίαι χρη<span class="milestone">242</span>σιμώταται, <br class="lb"/>καὶ σαφῶς καὶ βεβαίως μίαν
                            ἑκάστην διάθεσιν <br class="lb"/>ἐνδεικνύμεναι, πυκνότης μὲν ἅμα μικρότητος, πόνον,
                            <br class="lb"/>εἰ δὲ σὺν μεγέθει γένηται, τῆς χρείας αὔξησιν· ἀραιότης δὲ
                            <br class="lb"/>μετὰ μὲν μεγέθους παραφροσύνην, μετὰ δὲ σμικρότητος <br class="lb"/>τῆς χρείας
                            ἔκλυσιν. γίγνονται δὲ τέτταρες αὗται συζυγίαι, <br class="lb"/>τῶν ἐν ταῖς
                            ἐνεργείαις κατὰ μέγεθος καὶ μικρότητα διαφορῶν <br class="lb"/>ταῖς τῶν ἠρεμιῶν
                            διαφοραῖς μιγνυμένων. δύο γὰρ ἀντιθέσεις 
<a class="pb" href="#pb816" id="pb816">[p. 816]</a>
 ἀλλήλαις
                            ἐπαλλαττόμεναι, τέτταρας ποιοῦσι τὰς συζεύξεις. <br class="lb"/>ὥστε κᾀνταῦθα δῆλον
                            ἤδη γέγονεν, ὡς οὔτε πλείους οὔτ’ <br class="lb"/>ἐλάττους ἐνδέχεται τὰς ἐκ τῶν
                            ἀντιθέσεων τούτων συμπλοκὰς <br class="lb"/>γενέσθαι. ἀλλ’ ἐπὶ μὲν ταῖς ἠρεμίαις
                            ἀντίθεσις μία μόνη <br class="lb"/>συμβέβηκεν ἡ κατὰ πυκνότητα καὶ ἀραιότητα, ταῖς
                            δ’ ἐνεργείαις <br class="lb"/>οὐχ ἡ κατὰ μέγεθος καὶ μικρότητα μόνον, ἀλλὰ καὶ
                            <br class="lb"/>ἡ κατὰ τάχος καὶ βραδυτῆτα. τέτταρες δὲ δηλονότι καὶ κατὰ <br class="lb"/>τὰς
                            τούτων ἐπαλλάξεις γενήσονται αἱ συζυγίαι· πρώτη μὲν <br class="lb"/>πυκνὴ καὶ
                            ταχεῖα; δευτέρα πυκνὴ ἅμα καὶ βραδεῖα, τρίτη <br class="lb"/>ἀραιὰ ἅμα καὶ ταχεῖα,
                            καὶ τετάρτη βραδεῖά τε ἅμα καὶ ἀραιά. <br class="lb"/>γνωρίζουσι δ’ οὐδὲν ἁπλῶς ἐξ
                            ἀνάγκης, ὡς αἱ πρότεραι τέτταρες, <br class="lb"/>ἀλλ’ ὧδε χρὴ διορίζεσθαι· πολλῆς
                            μὲν εἰς πυκνότητα <br class="lb"/>μεταπτώσεως γινομένης, ὀλίγης δὲ τῆς εἰς τάχος,
                            ὀδύνης τε <br class="lb"/>ἅμα καὶ χρείας ἐστὶν αὔξησις· εἰ δ’ ἔμπαλιν εἰς τάχος μὲν
                            <br class="lb"/>πλέον, εἰς πυκνότητα δὲ ἔλαττον ἐξίσταται τοῦ κατὰ φύσιν, <br class="lb"/>τὴν
                            χρείαν μόνην ἐπιτετάσθαι δηλώσει. συνδραμεῖται <br class="lb"/>δὲ τῇ μὲν τοιαύτῃ
                            δυσπνοίᾳ πάντως καὶ μέγεθος, 
<a class="pb" href="#pb817" id="pb817">[p. 817]</a>
 τῇ δὲ ἑτέρᾳ τῇ πρὸ αὐτῆς
                            εἰρημένῃ σμικρότης, ὥστ’ οὐδὲν <br class="lb"/>δεησόμεθα τάχους μνημονεύειν. εἰ γὰρ
                            ἡ ἀδιόριστος μὲν κατὰ <br class="lb"/>τάχος καὶ πυκνότητα συζυγία μηδὲν ἡμῖν δηλοῖ
                            σαφὲς, εἰς <br class="lb"/>διορισμὸν δ’ ἐλθοῦσα, τοῦ μὲν τάχους πλεονεκτοῦντος,
                            εὐθὺς <br class="lb"/>καὶ μετὰ μεγέθους γίγνεται, τῆς δὲ πυκνότητος κρατούσης,
                            <br class="lb"/>ἐξ ἀνάγκης ἑπομένην ἔχει τὴν μικρότητα, πυκνὴ μὲν <br class="lb"/>ἅμα καὶ
                            μεγάλη κατὰ τὸν ἕτερον ἔσται διορισμὸν, πυκνὴ δ’ <br class="lb"/>ἅμα καὶ μικρὰ κατὰ
                            τὸν ἕτερον. οὕτω δὲ καὶ πυκνὴ καὶ βραδεῖα <br class="lb"/>συζυγία δειχθήσεται·
                            πλεονεκτούσης μὲν γὰρ τῆς πυκνότητος, <br class="lb"/>ἄλγημα μόνον ἐνδείξεται·
                            τοσοῦτον δὲ ἐξισταμένη τοῦ <br class="lb"/>κατὰ φύσιν, ὅσον καὶ κατὰ βραδυτῆτα,
                            συνθέτου διαθέσεως <br class="lb"/>ἔσται γνώρισμα. καὶ γὰρ τὴν δύναμιν μεμειῶσθαι
                            δηλώσει <br class="lb"/>καὶ ὀδυνᾶσθαί τι μόριον. οὕτω δὲ καὶ εἰ πλεονεκτεῖ τῆς
                            πυκνότητος <br class="lb"/>ἡ βραδυτὴς, ἔσται γνώρισμα διαθέσεως τῆς ἤδη λελεγμένης,
                            <br class="lb"/>ἀλλ’ ἔλαττον μὲν ὀδυνᾶσθαι δηλώσει τοὺς οὕτως <br class="lb"/>ἔχοντας,
                            μειζόνως δὲ τὴν δύναμιν μεμειῶσθαι. οὔκουν οὐδὲ <br class="lb"/>ταύτης εἰς τὰς
                            προγνώσεις δεόμεθά τι τῆς συζυγίας. ἐν μὲν <br class="lb"/>γὰρ ταῖς πρώταις
                            ῥηθείσαις τέτταρσιν, ἃς χρησιμωτάτας 
<a class="pb" href="#pb818" id="pb818">[p. 818]</a>
 ἐλέγομεν ὑπάρχειν,
                            ἔχομεν γνωρίσματα καὶ πόνου καὶ χρείας <br class="lb"/>μειώσεως μεγάλα. καὶ ἡ τρίτη
                            δὲ ῥηθεῖσα συζυγία, ἡ ἀραιά <br class="lb"/>τε ἅμα καὶ ταχεῖα, δηλώσει μὲν οὐδὲν ἐξ
                            ἀνάγκης, συνεδρεύει <br class="lb"/>δ’ ἤτοι παραφροσύναις τισὶν, ἢ καὶ σὺν αὐταῖς
                            ταῖς τῆς <br class="lb"/>χρείας αὐξήσεσιν. εἴρηται δὲ καὶ πρόσθεν, ὡς τῶν
                            παραπαιόντων <br class="lb"/>ἀραιὰ μὲν πάντως ἐστὶν ἡ ἀναπνοὴ καὶ μεγάλη,
                            <br class="lb"/>ταχεῖα δὲ οὐ πάντως, ὥσπερ οὐδὲ βραδεῖα· γίγνεσθαι γὰρ
                            <br class="lb"/>ἑκάτερον αὐτῶν ἀτάκτως τε καὶ ἀνωμάλως· ὅταν μέντοι <br class="lb"/>συνέλθῃ
                            καὶ ἡ τῆς χρείας αὔξησις, ἀναγκάζονται τηνικαῦτα καὶ <br class="lb"/>πολὺ μεῖζον
                            ἀναπνεῖν ἢ εἰ παρέπαιον μόνον, καὶ ἤδη τε καὶ <br class="lb"/>θᾶττον, ὥστε καὶ
                            ταύτης τῆς συζυγίας οὐδὲν εἰς τὰς προγνώσεις <br class="lb"/>δεόμεθα, <span class="milestone">243</span>τὰ δι’ αὐτῆς δηλούμενα μετὰ τοῦ διορισμοῦ
                            <br class="lb"/>φθάνοντες ἔχειν ἐν ταῖς πρώταις συζυγίαις τέτταρσι. <br class="lb"/>λοιπὸν δ’
                            ἦν ἡ τετάρτη τῶν κατὰ τοῦτο τὸ γένος συνθέτων <br class="lb"/>δυσπνοιῶν, ἡ βραδεῖά
                            τε ἅμα καὶ ἀραιὰ, ἥ τις καὶ αὐτὴ παραφροσύναις <br class="lb"/>τέ τισι συνεδρεύει
                            καὶ χρείας μειώσεσιν. οὐκοῦν οὐδὲ <br class="lb"/>ταύτης οὐκέτι προσδεόμεθα· καὶ
                            γὰρ παραφροσύνην καὶ χρείαν <br class="lb"/>μειουμένην ἐγνωρίζομεν ἐκ τῶν πρώτων
                            τεττάρων συζυγιῶν. </p>
                  </section>
                  <a class="pb" href="#pb819" id="pb819">[p. 819]</a>
                  <section id="body-1-1-23" class="div textpart chapter level4">
                    <p class="p autofirst">Οὐ μόνον ἐκ τοῦ δεῖξαι τὴν κατὰ τάχος τε <br class="lb"/>καὶ βραδυτῆτα διαφορὰν οὐκ
                            ἀναγκαίαν εἰς τὰς προγνώσεις, <br class="lb"/>οὔτ’ εἰ μόνην οὔτ’ εἰ συμπλέκοις ταῖς
                            ἄλλαις, τὸ χρήσιμον <br class="lb"/>ἐκείνων γίνεται εὔδηλον, ἀλλὰ κᾀξ αὐτῆς τῆς
                            φύσεως τοῦ <br class="lb"/>πράγματος φαίνεται. ἐπεὶ γὰρ τρία τὰ πρῶτα γένη τῶν
                            αἰτίων <br class="lb"/>ἐστὶ τῆς ἀναπνοῆς, ἡ χρεία καὶ ἡ δύναμις καὶ τὰ ὄργανα,
                            <br class="lb"/>δῆλον ὡς, ἂν εὕρωμεν ἐκ τίνων καὶ πόσων δυσπνοιῶν <br class="lb"/>τὰς ἔν
                            αὐτοῖς διαθέσεις γνωριοῦμεν, αὗται μὲν ἡμῖν χρησιμώταται <br class="lb"/>πρὸς τὰς
                            προγνώσεις ἔσονται, τὰς δ’ ἄλλας ἁπάσας ἐκ <br class="lb"/>περιουσίας ἐπισκεψόμεθα.
                            ἀλλ’ εὑρέθησαν αὔξησιν μὲν τῆς <br class="lb"/>χρείας ἡ μεγάλη καὶ πυκνὴ, μείωσιν
                            δὲ ἡ ἐναντία, ἡ μικρὰ καὶ <br class="lb"/>ἀραιὰ, δηλοῦσαι, παραφροσύνης τε ἴδιος ἡ
                            μεγάλη τε καὶ <br class="lb"/>ἀραιὰ, πόνου δ’ ἡ μικρὰ καὶ πυκνή. προσίεσαν δ’
                            ἔξωθεν <br class="lb"/>αἱ ἀνώμαλοι, ποτὲ μὲν τοῦ μυώδους γένους τὰς διαθέσεις,
                            <br class="lb"/>ποτὲ δὲ καὶ τῶν τραχειῶν ἀρτηριῶν τὰς στενοχωρίας δηλοῦσαι.
                            <br class="lb"/>δυνάμεως δ’ ἀῤῥωστούσης, πρῶτον μὲν ἐξ ἀνάγκης <br class="lb"/>οὐδὲν
                            εὑρίσκεται γνώρισμα δυσπνοίας, ἑτέρως μὲν τῶν <br class="lb"/>ἀταλαιπώρων, ἑτέρως
                            δὲ τῶν καρτερικῶν τυπούντων τὴν 
<a class="pb" href="#pb820" id="pb820">[p. 820]</a>
 ἀναπνοήν· εἰ δ’ ἄρα καί τι
                            εἵη ἀνώμαλόν τε καὶ ἄτακτον, <br class="lb"/>ἀφανές ἐστι, καὶ τὰς ἀνωμαλίας τε καὶ
                            τὰς ἀταξίας αὐτὰς αἱ <br class="lb"/>κατὰ πυκνότητα καὶ ἀραιότητα καὶ μικρότητα καὶ
                            μέγεθος <br class="lb"/>ἀνισότητες γεννῶνται, πρὸς τῷ καὶ δι’ ἄλλων μυρίων
                            ἀῤῥωστίαν <br class="lb"/>δυνάμεως ψυχικῆς γνωρίζεσθαι, μηδέν τι ἡμῶν ἀναπνοῆς
                            <br class="lb"/>δεομένων, ὧν τὰ μὲν ἐπικαιρότατα καὶ πλεῖστα διὰ τοῦ
                            <br class="lb"/>προγνωστικοῦ γράμματος ἐδίδαξεν Ἱπποκράτης, εἰ δέ τι καὶ
                            <br class="lb"/>παραλέλειπται, ῥᾷστον ἐκ τῶν εἰρημένων εὑρίσκειν. εἰ δέ τις
                            <br class="lb"/>αὐτῆς τῆς ἀναπνευστικῆς δυνάμεως ἀῤῥωστούσης, καὶ κοινῶς
                            <br class="lb"/>ἁπάσης τῆς ψυχικῆς, ἐθέλοι γ’ ἔχειν ἴδια γνωρίσματα, καὶ μάλιστα
                            <br class="lb"/>τῆς ἐψυγμένης, τήν τε τῶν πτερυγίων τῆς ῥινὸς κίνησιν <br class="lb"/>ἕξει καὶ
                            τὴν ἁπάντων τῶν κατ’ ὠμοπλάτας μυῶν ἐνέργειαν, <br class="lb"/>καὶ τὴν ἀθρόαν
                            κατάπτωσιν τοῦ θώρακος. ὁπόταν γὰρ οὗτος <br class="lb"/>ἀῤῥωστότερον τοῦ
                            προσήκοντος κινῆ<span class="milestone">177</span>ται, κατὰ μὲν
                            <br class="lb"/>τὰς εἰσπνοὰς προστιμωρεῖ τῇ τοῦ πνεύματος ῥύμῃ τὰ τῆς ῥινὸς
                            <br class="lb"/>πτερύγια, συνεπισπώμενά πως καὶ αὐτὰ τὸν ἔξωθεν ἀέρα, <br class="lb"/>καθ’ ὃν
                            τρόπον καὶ διὰ τοῦ στόματος ἕλκειν τι προαιρούμενοι <br class="lb"/>τὰ χείλη
                            συνάγομεν· κατὰ δ’ αὖ τὰς ἐκπνοὰς ἀθρόα 
<a class="pb" href="#pb821" id="pb821">[p. 821]</a>
 κατάπτωσις γίνεται
                            τοῦ θώρακος, οὐ κατὰ βραχὺ σύμπτωσις. <br class="lb"/>εἴρηται δ’ ἐπὶ πλέον ἐν τοῖς
                            περὶ μυῶν κινήσεως, ὅπῃ τε διαφέρει <br class="lb"/>κατάπτωσις μορίου καθέσεώς τε
                            καὶ χαλάσεως, ὅτι τὸ <br class="lb"/>μὲν ἀῤῥωστούσης δυνάμεως γίνεται, τὸ δ’
                            ἐῤῥωμένης. συμβαίνει <br class="lb"/>δ’ ἔτι κατὰ τὰς ἐκπνοὰς τοῖς ἀσθενέσι κατὰ τὴν
                            ἀναπνευστικὴν <br class="lb"/>δύναμιν τοιόνδε. τὴν τάσιν, ἣν ἐκέκτητο τέως
                            <br class="lb"/>κατὰ τὰς εἰσπνοὰς ὁ θώραξ ἅμα <span class="milestone">244</span>τῷ
                            διαφράγματι, πᾶσαν <br class="lb"/>ἀθρόως ἀποτίθεται, καθάπερ νεκρούμενος ἐξαίφνης.
                            <br class="lb"/>ἐῤῥέθη δ’ ἐν τοῖς περὶ τῆς ἀναπνοῆς ὑπομνήμασιν, ὡς μόνον
                            <br class="lb"/>ἐκλύουσιν αἱ φρένες τὴν τάσιν, ἐκπνεόντων· ἀλλ’ οὐ ταὐτὸν
                            <br class="lb"/>ἐκλῦσαι κατὰ βραχὺ καὶ ἀθρόως ἀποθέσθαι πᾶσαν. ὀλίγον <br class="lb"/>δέ τι
                            συνεργάζονται ταῖς τοιαύταις ἐκπνοαῖς οἱ κατὰ τὰ μεσοπλεύρια <br class="lb"/>μύες,
                            ὧν ἐνεργούντων τὰς ἐκφυσήσεις ἐδείξαμεν γίνεσθαι. <br class="lb"/>τοιοῦτον μὲν δή
                            τι καὶ διὰ ταύτας τὰς αἰτίας τὸ <br class="lb"/>τῆς ἀναπνοῆς εἶδος τοῖς ἀῤῥώστοις
                            τὴν δύναμιν. </p>
                  </section>
                  <section id="body-1-1-24" class="div textpart chapter level4">
                    <p class="p autofirst">Ὃ δέ μοι δοκεῖ λείπειν ἔτι πρὸς τὸ <br class="lb"/>συμπληρῶσαι τοῦτον τὸν πρῶτον
                            λόγον, ἤδη λελέξεται. 
<a class="pb" href="#pb822" id="pb822">[p. 822]</a>
 διττῆς οὔσης ἠρεμίας ἐν ταῖς
                            ἀναπνοαῖς, πρὸ τῆς εἰσπνοῆς <br class="lb"/>μὲν μιᾶς, ἑτέρας δὲ πρὸ τῆς ἐκπνοῆς,
                            ὁποτέρα ἂν τῶν κινήσεων <br class="lb"/>βλάπτηται, καὶ τὴν πρὸ αὐτῆς ἠρεμίαν
                            ἐξίστησι τοῦ <br class="lb"/>κατὰ φύσιν. διττῆς μὲν οὖν οὔσης ἐν ταῖς κινήσεσι
                            βλάβης, <br class="lb"/>διττῆς δὲ κᾀν ταῖς ἠρεμίαις, αἱ μὲν ἐλλείψεις τῆς χρείας
                            ἀεὶ <br class="lb"/>πολυχρονίους ἐπιτελοῦσι τὰς ἡσυχίας, αἱ δὲ πλεονεξίαι
                            βραχυχρονίους. <br class="lb"/>ὥσθ’ ὅταν εἴπωμεν πυκνὴν καὶ μεγάλην γίγνεσθαι
                            <br class="lb"/>τὴν ἀναπνοὴν ὑπὸ πλήθους θερμασίας, ἐφ’ ἑκατέρᾳ τῶν <br class="lb"/>κινήσεων
                            ἀληθὴς ὁ λόγος. αἱ μὲν γὰρ τοῦ κατὰ φύσιν θερμοῦ <br class="lb"/>πλεονεξίαι, τὴν
                            εἰσπνοὴν μεγάλην ἐργαζόμεναι, βραχυχρόνιον <br class="lb"/>εὐθέως καὶ τὴν
                            προηγουμένην αὐτῆς ἠρεμίαν ἀποφαίνουσιν· αἱ <br class="lb"/>δὲ τοῦ παρὰ φύσιν τε
                            καὶ καπνώδους ὥσπερ τὴν ἐκπνοὴν μεγάλην, <br class="lb"/>οὕτω καὶ τὴν πρὸ αὐτῆς
                            ἡσυχίαν ὀλιγοχρόνιον ἐργάζονται. <br class="lb"/>ὥστε μέγα μὲν γίνεται καὶ πυκνὸν
                            τὸ πνεῦμα πάντως, <br class="lb"/>ὁπόταν τῆς θερμασίας πλεονεκτῇ γένος· οὐ μὴν οὔτε
                            <br class="lb"/>τὸ αὐτὸ μόριον τῆς ἀναπνοῆς εἰς μέγεθος οὔτε τὴν αὐτὴν <br class="lb"/>ἠρεμίαν
                            εἰς πυκνότητα μεταβάλλει. οὕτω δὲ καὶ εἰ καθαιρεθείη <br class="lb"/>τὰ τῆς χρείας,
                            τοῦ θερμοῦ μειωθέντος, ἐπὶ μὲν τῷ συμφύτῳ 
<a class="pb" href="#pb823" id="pb823">[p. 823]</a>
 θερμῷ βλαβέντι
                            μικρᾶς τῆς εἰσπνοῆς γενομένης, ἠρεμία <br class="lb"/>μακρὰ προηγεῖται· τοῦ παρὰ
                            φύσιν δ’ ἀπολλυμένου, μικρὰ <br class="lb"/>μὲν ἡ ἐκπνοὴ, μακρὰ δὲ πρὸ αὐτῆς ἡσυχία
                            γίγνεται. πολλάκις <br class="lb"/>δὲ τὸ μὲν παρὰ φύσιν θερμὸν ηὐξήθη, τὸ δὲ κατὰ
                            φύσιν <br class="lb"/>ἐμειώθη· καὶ οὕτως ἡ μὲν πρὸ τῆς ἐκπνοῆς ἡσυχία πολυχρόνιος
                            <br class="lb"/>γίνεται, βραχυχρόνιος δ’ ἑτέρα. ὁποτέραν γὰρ ἂν <br class="lb"/>τῶν κινήσεων ἡ
                            χρεία κατεπείγῃ, τὴν προειρημένην ἡσυχίαν <br class="lb"/>οὐκ ἀνέχεται χρονίζειν.
                        </p>
                  </section>
                  <section id="body-1-1-25" class="div textpart chapter level4">
                    <p class="p autofirst">Εἴρηται μὲν οὖν ἤδη περὶ αὐτῶν ὅσον εἰς <br class="lb"/>τὰ παρόντα χρήσιμον· εἰ δέ
                            τις ἀπορεῖ περὶ τῆς ἐν ταῖς θερμασίαις <br class="lb"/>διαφορᾶς, οὐ καιρὸς νῦν ἂν
                            εἴη διδάσκειν αὐτὸν, <br class="lb"/>ἀλλ’ εἰς τὰ περὶ τῆς ἐμφύτου θερμασίας
                            ἀναπέμπειν ὑπομνήματα· <br class="lb"/>νομίζω γὰρ αὐτὸν, εἰ μὴ παντάπασιν ἐριστικὸς
                            εἴη, <br class="lb"/>πασῶν τῶν ἀποριῶν εὑρήσειν ἐν ἐκείνοις ἰάματα. τί οὖν λοιπόν
                            <br class="lb"/>ἐστι; προσθεῖναι μὲν οὐδὲν, ὅ τι μὴ καὶ πρόσθεν εἴρηται, <br class="lb"/>τῶν
                            εἰρημένων δ’ ὑπομνῆσαι πρὸς τὸ ῥᾳδίως ἀκολουθεῖν τοῖς <br class="lb"/>ἑξῆς
                            εἰρησομένοις, ἐν ὀλίγῳ τὴν ἅπασαν αὐτῶν <span class="milestone">245</span>σύνοψιν <br class="lb"/>ἔχοντας. ἔστι δὲ ἡ σύνοψις ἀπ’ αὐτῆς οὐσίας
                            τοῦ πράγματος 
<a class="pb" href="#pb824" id="pb824">[p. 824]</a>
 ὁρμωμένη. χρὴ γὰρ τάς τε τῆς δυνάμεως καὶ
                            τὰς τῶν ὀργάνων <br class="lb"/>καὶ τὰς τῆς χρείας διαθέσεις γνωρίζειν. ἐδείξαμεν
                            δὲ, <br class="lb"/>πόσαι μὲν ἑκάστου τῶν εἰρημένων διαθέσεις, τίνες δ’ αὐτῶν
                            <br class="lb"/>αἱ γνωριστικαὶ δύσπνοιαι, καὶ ὡς ἀναγκαῖαι μὲν αἱ τέτταρες
                            <br class="lb"/>συζυγίαι, καὶ πρὸς ταύταις ἡ ἀνωμαλία πέμπτη· τὰ δ’ ἄλλα <br class="lb"/>πάντα
                            τὰ ταῖς ἀναπνοαῖς συμπίπτοντα, τά τε ἁπλᾶ καὶ τὰ <br class="lb"/>σύνθετα, τίσιν
                            αἰτίαις ἕπεται, ἀναγκαῖον ἀσκεῖν, οὐ προσῆκε <br class="lb"/>δὲ ἐξ ἀνάγκης τόδε τι
                            δηλοῦν νομίζειν, ἀλλ’ ὥστ’ ἐξ ἐπιμέτρου <br class="lb"/>μέν τι ἔχειν παρὰ τούτων
                            εἰς πρόγνωσιν, ἐπιμελεστάτην <br class="lb"/>δὲ καὶ βεβαίαν εἶναι μόνην τὴν ἐπὶ
                            ταῖς πολλάκις εἰρημέναις <br class="lb"/>τέτταρσι συζυγίαις, καὶ ἔτι τὴν κατὰ τὴν
                            ἀνωμαλίαν διαφορὰν <br class="lb"/>τῆς δυσπνοίας. </p>
                  </section>
                </section>
                <a class="pb" href="#pb825" id="pb825">[p. 825]</a>
                <section id="body-1-2" class="div textpart book level3">
                  <section id="body-1-2-1" class="div textpart chapter level4">
                    <h4 class="head textpart">ΓΑΛΗΝΟΥ ΠΕΡΙ ΔΥΣΠΝΟΙΑΣ <br class="lb"/>ΒΙΒΛΙΟΝ ΔΕΥΤΕΡΟΝ.<a class="bookmark" href="#body-1-2-1"> §</a></h4>
                    <p class="p autofirst">Ὅδε μὲν ὁ λόγος ἐξήγησίς ἐστι τῶν ὑφ’ <br class="lb"/>Ἱπποκράτους περὶ δυσπνοίας
                            εἰρημένων. εἴρηται δὲ πολλὰ <br class="lb"/>πολλαχοῦ τὰ μὲν ἐν τοῖς συγγράμμασιν
                            αὐτοῦ, τὰ δὲ κᾀν <br class="lb"/>τοῖς ὑπομνήμασι. τὰ πλεῖστα γάρ τοι τῶν ἐπιδημιῶν,
                            εἰ <br class="lb"/>μὴ ἄρα καὶ πάντα, δικαίως ἄν τις ὑπομνήματα νομίζοι. ἔστι
                            <br class="lb"/>μὲν οὖν ἡ ἐξήγησις, ὥς πού τις τῶν παλαιῶν εἶπεν, ἀσαφοῦς
                            <br class="lb"/>ἑρμηνείας ἐξάπλωσις· ἡμεῖς δ’ οὐ τοῦτο μόνον ἐοίκαμεν δράσειν,
                            <br class="lb"/>ἀλλ’ ὅτι καὶ ἀληθῶς ἔχει πάντα τὰ περὶ δυσπνοίας ὑπ’ 
<a class="pb" href="#pb826" id="pb826">[p. 826]</a>

                            αὐτοῦ γεγραμμένα, μαρτυρήσειν, οὐ μὴν ἀποδείξειν οὐδὲν <br class="lb"/>αὐτῶν ἐν
                            τῷδε τῷ γράμματι, ἀλλ’ εἰς τὸ προηγούμενον <br class="lb"/>τούτου βιβλίον
                            ἀναπέμψειν, ἐν ᾧ χωρὶς ἀποδείξεως οὐδὲν <br class="lb"/>
                            <span class="milestone">246</span>εἴρηται. καὶ ἵνα γε μὴ δυσωποῖτό τις
                            ὑπὸ τῆς Ἱπποκράτους <br class="lb"/>δόξης, καὶ θᾶττον ἤδη τοῖς λεγομένοις πιστεύοι
                            πρὶν <br class="lb"/>ὑπὸ τῶν ἀποδείξεων ἀναγκασθῆναι, τὸν πρῶτον λόγον ἰδίᾳ <br class="lb"/>τε
                            καὶ καθ’ ἑαυτὸν ἐγράψαμεν· ἐπεὶ δ’ ἐκεῖνος ἐτελειώθη <br class="lb"/>μετὰ τῶν
                            προσηκόντων συλλογισμῶν, ἐν τῷδε τῷ γράμματι <br class="lb"/>τὸν εὑρετήν τε καὶ
                            οἷον πατέρα τῶν δογμάτων τιμήσομεν. <br class="lb"/>αὕτη καὶ δικαία τέ ἐστιν ἅμα
                            καὶ πρέπουσα τοῖς ὁτιοῦν ἀγαθὸν <br class="lb"/>ἐξευροῦσι τιμὴ, μήτε κατακεκρύφθαι
                            τὰ εὑρέματα αὐτῶν <br class="lb"/>μήτ’ ἀγνοεῖσθαι τοῖς ἀνθρώποις, ἀλλ’ αὐτά τε
                            φαίνεσθαι <br class="lb"/>τήν θ’ εὑροῦσαν αὐτὰ μέθοδον γιγνώσκεσθαι. οὕτως γὰρ
                            <br class="lb"/>αὐτοῖς καὶ τὸ θαυμάζεσθαι κατὰ τὴν ἀξίαν ὑπάρξει. </p>
                  </section>
                  <section id="body-1-2-2" class="div textpart chapter level4">
                    <p class="p autofirst">Πρῶτον οὖν, ὅπερ ἀεὶ διαφυλάττειν ἀξιοῦμεν <br class="lb"/>οἷς ἂν ἀλήθεια
                            σπουδάζηται, τὸ μηδὲν ἀποκρύπτεσθαι <br class="lb"/>τῶν ἐναργῶς φαινομένων, μηδ’ ἂν
                            ὅτι μάλιστα τὸν τῆς αἰτίας 
<a class="pb" href="#pb827" id="pb827">[p. 827]</a>
 λογισμὸν ἀπορώτατον ἔχῃ, τοῦτ’
                            ἐπαινεῖν Ἱπποκράτην ἄξιον <br class="lb"/>ἔν τε τοῖς ἄλλοις ἅπασι καὶ τοῖς περὶ
                            δυσπνοίας λόγοις οὐχ <br class="lb"/>ἥκιστα. τὸ γὰρ ἀραιὸν καὶ μέγα πνεῦμα μυρίοις
                            μὲν τῶν <br class="lb"/>παραφρονούντων ὁσημέραι φαίνεται συμπίπτειν, ὅσοι δ’ οὐ
                            <br class="lb"/>δύνανται τῶν σοφιστῶν εἰπεῖν αὐτοῦ τὴν αἰτίαν, οὗτοι <br class="lb"/>
                            <span class="milestone">178</span>δ’ εἰσὶν, ὡς ἔμπροσθεν ἐδείξαμεν, οἱ
                            τὴν ἀναπνοὴν <br class="lb"/>ἀπροαίρετόν τε καὶ φυσικὸν ἔργον ὑπειληφότες, οὐδὲ
                            γίγνεσθαί <br class="lb"/>φασιν οὐδέποτε τοιοῦτον εἶδος δυσπνοίας, ἐξ ὧν περὶ
                            <br class="lb"/>τῆς αἰτίας ἀποροῦσιν, ἐκ τούτων τὴν οὐσίαν τοῦ πράγματος
                            <br class="lb"/>ἀνατρέπειν τολμῶντες, δέον οὐ ταύτην, ἀλλὰ τὴν αὑτῶν <br class="lb"/>μοχθηρὰν
                            ὑπόληψιν ἀνατρέψαντας αὐτὰ τὰ συμπίπτοντα <br class="lb"/>τοῖς νοσοῦσι
                            παραφυλάττειν, ὡς Ἱπποκράτης ἐποίει. τουτωῒ <br class="lb"/>γάρ, φησι, πνεῦμα διὰ
                            τέλεος, ὥσπερ ἀνακαλουμένῳ, ἀραιὸν <br class="lb"/>καὶ μέγα. τουτωῒ, Φιλίσκῳ
                            δηλονότι, τῷ πρώτῳ γεγραμμένῳ <br class="lb"/>μετὰ τὰς τρεῖς καταστάσεις ἐν τῷ
                            πρώτῳ τῶν ἐπιδημιῶν, <br class="lb"/>ἆρ’ οὖν τούτῳ μόνῳ τὸ πνεῦμα μέγα καὶ ἀραιὸν,
                            ἢ <br class="lb"/>καὶ ἄλλοις τισὶν Ἱπποκράτης ἐθεάσατο γιγνόμενον; οὐ τούτῳ
                            <br class="lb"/>μόνον, ἀλλὰ καὶ ἄλλοις τε πολλοῖς καὶ τῷ μετὰ ταῦτα γεγραμμένῳ, 
<a class="pb" href="#pb828" id="pb828">[p. 828]</a>
 Σιληνῷ τοὔνομα. διελθὼν γὰρ καὶ περὶ τούτου <br class="lb"/>πάνθ’ ὅσα
                            συνέπεσεν αὐτῷ νοσοῦντι, κατ’ αὐτὴν τοῦ λόγου <br class="lb"/>τὴν τελευτὴν ταῦτα
                            γράφει. ἐξ ἀρχῆς τούτῳ καὶ διὰ τέλεος <br class="lb"/>πνεῦμα ἀραιὸν, μέγα. αὖθις δ’
                            ἐν τοῖς ἑξῆς ἀῤῥώστοις, <br class="lb"/>τὴν Δρομάδεώ, φησι, γυναῖκα τεκοῦσαν, καὶ
                            τῶν <br class="lb"/>ἄλλων γενομένων πάντων κατὰ λόγον, δευτεραίην ἐοῦσαν <br class="lb"/>ῥῖγος
                            ἔλαβεν. εἶτα μικρὸν προελθών φησι· πνεῦμα <br class="lb"/>ἀραιὸν, μέγα. τοῦτο μὲν
                            οὖν εὐθὺς ἐν τῇ πρώτῃ τῶν <br class="lb"/>ἡμερῶν ἔγραψεν οὕτως, αὖθις δὲ περὶ τῆς
                            στ΄ διαλεγόμενος <br class="lb"/>ὡδὶ γράφει· ἕκτῃ πρωῒ ἐπεῤῥίγωσε, ταχὺ
                            διεθερμάνθη, <br class="lb"/>ἵδρωσεν διόλου. ἄκρεα ψυχρά. παρέκρουσε. πνεῦμα
                            <br class="lb"/>ἀραιὸν, μέγα. ἐν μὲν τῷ πρώτῳ τῶν ἐπιδημιῶν ἑκκαίδεκα <br class="lb"/>τοὺς
                            πάντας ἀῤῥώστους Ἱπποκράτης γράψας, τετράκις <br class="lb"/>φαίνεται μνημονεύων
                            ἀραιοῦ καὶ μεγάλου πνεύματος. <br class="lb"/>οἱ γενναῖοι δ’ ἡμῖν οὗτοι σοφισταὶ
                            τὴν ἀρχὴν οὐδὲ ἑωρακέναι <br class="lb"/>φασὶν οὐδένα μέγα καὶ ἀραιὸν ἀναπνέοντα.
                            (ἢ) ἀλλ’ <br class="lb"/>ἴσως μὲν τοῦτο αὐτοῖς πιστευτέον. οὐ γὰρ ἑωράκασιν οὔτε
                            <br class="lb"/>ταύτης οὔτ’ ἄλλης δυσπνοίας διαφορὰν οὐδεμίαν, ὅτι μηδὲ 
<a class="pb" href="#pb829" id="pb829">[p. 829]</a>
 τοὺς ἀῤῥωστοῦντας αὐτοὺς ὁρῶσιν, ἀλλ’ ἔνδον καθέζονται, <br class="lb"/>μοχθηρὰ
                            σοφίσματα συντιθέντες. </p>
                  </section>
                  <section id="body-1-2-3" class="div textpart chapter level4">
                    <p class="p autofirst"><span class="milestone">247</span>Ἆρ’ οὖν ἔτι καὶ τῶν ἄλλων ἀῤῥώστων
                            <br class="lb"/>μνημονευτέον ἡμῖν ἐστιν, οὓς ἐν τοῖς ἄλλοις βιβλίοις τῶν ἐπιδημιῶν
                            <br class="lb"/>ἔγραψεν μέγα καὶ ἀραιὸν ἀναπνέοντας; ἢ πρὸς μὲν <br class="lb"/>τὴν τοῦ νῦν
                            προκειμένου πίστιν ἀρκεῖ μὲν ταῦτα; φαίνεται <br class="lb"/>γὰρ ὁ ὑπὸ πάντων
                            ἰατρῶν Ἱπποκράτης ὡμολογημένος εἰς τὴν <br class="lb"/>τῶν συμβαινόντων τοῖς
                            νοσοῦσι τήρησιν ἐπιμελέστατος γεγονέναι, <br class="lb"/>πολλοὺς ἑωρακὼς οὕτως
                            ἀναπνέοντας. ἐν δὲ τῷ μετὰ <br class="lb"/>ταῦτα λόγῳ καὶ ἄλλων τινῶν ἀῤῥώστων
                            ἀναγκαῖον ἡμῖν ἐστι <br class="lb"/>μνημονεῦσαι μέγα καὶ ἀραιὸν ἀναπνευσάντων, οὓς
                            ἐν τοῖς ἑξῆς <br class="lb"/>βιβλίοις ἔγραψεν ὁ Ἱπποκράτης· ἀλλ’ οὐκ εἰς πίστιν
                            ἔσται τοῦ <br class="lb"/>νῦν προκειμένου, τοῦτο μὲν γὰρ ἤδη δῆλον, ἀλλ’ εἰς ἑτέρων
                            <br class="lb"/>τινῶν ἐν τῷ κατ’ αὐτοὺς λόγῳ περιεχομένων ζητημάτων ἐξήγησιν,
                            <br class="lb"/>ἐν παρέργῳ δὲ καὶ ἡ πίστις τοῦ πολλοὺς οὕτως ἀναπνεῖν
                            <br class="lb"/>αὐξηθήσεται. τίνος οὖν διαθέσεως ἡ τοιαύτη δύσπνοια
                            <br class="lb"/>γνωριστική; οὐδεμιᾶς ἄλλης, ὅτι μὴ παραφροσύνης. ﻿
<a class="pb" href="#pb830" id="pb830">[p. 830]</a>
 διὰ
                            τίνα τὴν αἰτίαν, ἐν μὲν τῷ προτέρῳ λόγῳ σαφῶς δέδεικται, <br class="lb"/>ὑπομνήσεως
                            δ’ ἕνεκα καὶ νῦν εἰρήσεται διὰ βραχέων. τῷ γὰρ <br class="lb"/>ὄντι παραφροσύνης
                            ἴδιον σύμπτωμα μεγάλην τε καὶ ἀραιὰν, <br class="lb"/>ὅπερ ἐστὶ διὰ πολλοῦ τοῦ
                            χρόνου, τὴν ἀναπνοὴν ποιεῖσθαι. <br class="lb"/>τί γὰρ ἔδει πλέον εἰσπνεῖν, μὴ
                            δεόμενον πλέονος; ἢ τί διὰ <br class="lb"/>πολλοῦ χρόνου, παρὸν δι’ ἐλάττονος; ὅτι
                            δ’ οὐ δέονται <br class="lb"/>πλέονος ἀέρος οἱ μέγα τε καὶ ἀραιὸν εἰσπνέοντες, ἡ
                            ἀραιότης <br class="lb"/>κατηγορεῖ. πάντως γὰρ ἂν ἠπείγοντο συνεχέστερον εἰσπνεῖν,
                            <br class="lb"/>εἴπερ ἐδέοντο πλέονος· τὸ δ’ ἡσυχάζειν εἰς μακρὸν σημεῖόν <br class="lb"/>ἐστι
                            τοῦ μὴ δεῖσθαι πολλοῦ. ἀλλ’ ἔοικεν ἄμφω ταῦτα οἷον <br class="lb"/>ἐπιλανθανομένου
                            τῆς ἐνεργείας εἶναι παθήματα. τὸ γὰρ ἄμετρον <br class="lb"/>μὲν ποιήσασθαι τὴν
                            ὁλκὴν τοῦ πνεύματος, ἄμετρον δὲ <br class="lb"/>τὴν ἡσυχίαν, οὔθ’ ὅπου καταπαῦσαι
                            χρὴ τὴν ἐνέργειαν εἰδότος <br class="lb"/>ἐστὶν οὔθ’ ὅτε πάλιν ἄρξασθαι, ἀλλ’ ἐν
                            ἀμφοτέροις τὸ <br class="lb"/>μέτρον ὑπερβαίνοντος ἀγνοίᾳ τοῦ προσήκοντος. ὡς οὖν
                            <br class="lb"/>ἀμίδα πολλάκις αἰτήσαντες, ἵν’ οὐρήσωσιν, οἱ παραφρονοῦντες
                            <br class="lb"/>ἐπελάθοντο ἐν τῷ μεταξὺ, εἶτ’ οὐκ ἂν οὐρήσαιεν, εἰ μὴ 
<a class="pb" href="#pb831" id="pb831">[p. 831]</a>

                            ὑπομνήσει τις, οὕτως ἐπειδὴ καὶ τὸ ἀναπνεῖν ψυχικόν ἐστιν <br class="lb"/>ἔργον,
                            βέβλαπται δ’ αὐτοῖς ὁ λογισμὸς, ἐπιλησμονέστεροι <br class="lb"/>περί τε τὰς
                            ἐνεργείας αὐτὰς καὶ περὶ τὰ διαλείμματα αὐτῶν <br class="lb"/>γίγνονται. ἀμφότερα
                            οὖν ἐν πολλῷ χρόνῳ ποιοῦντες, καὶ <br class="lb"/>τὰς ἐνεργείας καὶ τὰς ἡσυχίας,
                            μέγεθος οὕτω καὶ ἀραιότητα <br class="lb"/>περὶ τὴν ὅλην ἀναπνοὴν ἐργάζονται. ἆρ’
                            οὖν ἡμεῖς μὲν οὕτω <br class="lb"/>φαμὲν, Ἱπποκράτης δ’ ἄλλως ἐγίγνωσκεν; ἢ
                            κᾀκεῖνος ἐν <br class="lb"/>προγνωστικῷ τόνδε τὸν τρόπον ἔγραψεν; μέγα δὲ
                            ἀναπνεόμενον <br class="lb"/>καὶ διὰ πολλοῦ χρόνου, παραφροσύνην σημαίνει. ὃ
                            <br class="lb"/>γὰρ ἐν τῷ πρώτῳ τῶν ἐπιδημιῶν ἀραιὸν ὠνόμασε, τοῦτ’ ἐν <br class="lb"/>τῷ
                            προγνωστικῷ διὰ πολλοῦ κέκληκε, εἰς λόγον μεταβαλὼν <br class="lb"/>τοὔνομα. καὶ
                            γὰρ οὖν κᾀπὶ τῶν ἀῤῥώστων ἐκείνων, οἷς <br class="lb"/>μέγα καὶ ἀραιόν φησι
                            γίγνεσθαι τὸ πνεῦμα, πρὸς τοῖς ἄλλοις <br class="lb"/>συμπτώμασι καὶ παραφροσύνην
                            γράφει, ἐπὶ μὲν τοῦ πρώτου <br class="lb"/>πάντων τοῦ Φιλίσκου τόνδε τὸν τρόπον.
                            νύκτα δύσφορος, <br class="lb"/>οὐκ ἐκοιμήθη, πάντα παρέκρουσε. οὕτως μὲν ἐν τῇ
                            <br class="lb"/>τῆς τρίτης ἡμέρας διηγήσει. ἐν δὲ τῇ τῆς πέμπτης πάλιν· <br class="lb"/>
                            <span class="milestone">248</span>ὕπνοι σμικροὶ, λόγοι, λῆρος. ἐπὶ δὲ
                            τοῦ δευτέρου 
<a class="pb" href="#pb832" id="pb832">[p. 832]</a>
 τῶν ἀῤῥώστων, ᾧ Σιληνὸς ἦν ὄνομα, ἐν μὲν τῇ
                            τῆς δευτέρας <br class="lb"/>ἡμέρας διηγήσει, σμικρὰ παρέκρουσέ, φησιν, ἐν δὲ
                            <br class="lb"/>τῇ τῆς τρίτης, λόγοι πολλοὶ, γέλως, ᾠδὴ, κατέχειν οὐκ <br class="lb"/>ἠδύνατο.
                            εἶτ’ ἐπιφέρων ἐρεῖ, τετάρτη διὰ τῶν αὐτῶν. <br class="lb"/>Φιλίσκος μὲν δὴ καὶ
                            Σιληνὸς ὅτι παρεφρόνησαν, οὕτως <br class="lb"/>ἐμνημόνευσεν. ἐπὶ δὲ τῆς Δρομάδεω
                            γυναικὸς, καὶ γὰρ <br class="lb"/>καὶ ταύτην ἀραιὸν καὶ μέγα ἀναπνεῦσαί φησι, τόνδε
                            τὸν <br class="lb"/>τρόπον ἔγραψε. περὶ μέσης ἡμέρης πολλὰ παρέκρουσε, <br class="lb"/>καὶ
                            πάλιν ταχὺ σμικρὰ κατενόει. οὕτως μὲν οὖν ἐν τῇ <br class="lb"/>πέμπτῃ τῶν ἡμερῶν.
                            εἶτα ἐπιφέρει· νυκτὸς ἐπεκοιμήθη, <br class="lb"/>παρέκρουσε. κατὰ δὲ τὸν αὐτὸν
                            τρόπον καὶ τὰ διὰ τῆς <br class="lb"/>ἕκτης ἡμέρας γενόμενα γράφων ὧδέ πώς φησι·
                            ἄκρεα <br class="lb"/>ψυχρὰ, παρέκρουσεν. οὕτω μὲν οὖν ἐν τῷ πρώτῳ τῶν
                            <br class="lb"/>ἐπιδημιῶν, ἔνθα μεγάλου καὶ ἀραιοῦ πνεύματος, ἐνταῦθα <br class="lb"/>καὶ
                            παραφροσύνης μνημονεύει· κατὰ δὲ τὸν αὐτὸν τρόπον <br class="lb"/>καὶ διὰ τῶν ἑξῆς
                            βιβλίων ἡμᾶς ὑπομιμνήσκει, μηδαμοῦ <br class="lb"/>μεγάλου καὶ ἀραιοῦ πνεύματος
                            μνημονεύων, ὅπου μη <br class="lb"/>μεγάλης παραφροσύνης. </p>
                  </section>
                  <a class="pb" href="#pb833" id="pb833">[p. 833]</a>
                  <section id="body-1-2-4" class="div textpart chapter level4">
                    <p class="p autofirst">Ὅτι μὲν οὖν ἐπὶ τῶν νοσούντων ἐθεάσατο <br class="lb"/>πολλάκις Ἱπποκράτης τὴν
                            τοιαύτην δύσπνοιαν ἐπὶ παραφροσύνῃ <br class="lb"/>γινομένην, καὶ ὅτι καθόλου περὶ
                            αὐτοῦ ἀπεφήνατο διὰ <br class="lb"/>τοῦ προγνωστικοῦ, καὶ ταῦτα μὲν ἱκανῶς ἔχειν
                            ἡγοῦμαι, βεβαιωθήσεται <br class="lb"/>δ’ οὐδὲν ἧττον ἔτι καὶ διὰ τῶν ἑξῆς
                            εἰρησομένων. <br class="lb"/>καὶ γάρ τοι καὶ δίκαιον ἦν μὴ πάνυ πολλὰ λέγεσθαι
                            <br class="lb"/>περὶ αὐτῆς· ἀλλὰ διὰ τοὺς ἐν τοῖς περὶ φύσεως ἀναπνοῆς λογισμοῖς
                            <br class="lb"/>σφαλέντας, εἶθ’ ὑπὸ φιλονεικίας ἀναισχυντοῦντας, <br class="lb"/>ἠναγκάσθημεν
                            καὶ ἡμεῖς πλείω τοῦ προσήκοντος εἰπεῖν, εἴ πως <br class="lb"/>αὐτοὺς δυνηθείημεν
                            κᾂν νῦν γοῦν μετάξαι πρὸς τὸ βέλτιον. <br class="lb"/>ἔστι δ’, ὡς ἔοικεν, οὐδεμία
                            βαφὴ δευσοποιὸς οὕτως ὡς τὸ τῶν <br class="lb"/>ἄνευ λογισμοῦ πρὸς τὰ μοχθηρὰ
                            δόγματα πάθος. οὐ γὰρ <br class="lb"/>ἔστι μεταπεῖσαι τοὺς ἐν αὐτοῖς τραφέντας, ὡς
                            ἂν μήτ’ ἐν ταῖς <br class="lb"/>ἀποδεικτικαῖς μεθόδοις γεγυμνασμένους μήθ’ ὅλως
                            πεπορισμένους <br class="lb"/>τι κριτήριον ἀληθῶν καὶ ψευδῶν, <span class="milestone">179</span>ἀλλὰ μηδ’ <br class="lb"/>εἶναι βουλομένους τούς γε
                            πλείστους αὐτῶν, καὶ ταύτην μισοῦντας <br class="lb"/>τὴν σοφίαν. τῶν δὴ τοιούτων
                            ποτέ τις ἄῤῥωστον <br class="lb"/>ἡμῖν ἐπιδείξας παραφρονοῦντα μὲν, ἀλλὰ μήτε μέγα
                            μήτ’ 
<a class="pb" href="#pb834" id="pb834">[p. 834]</a>
 ἀραιὸν ἀναπνέοντα, καταγελῶν, μᾶλλον δὲ καγχάζων
                            ἀναισχύντως, <br class="lb"/>καὶ διαπαίζων Ἱπποκράτην καὶ ἡμᾶς ἀπηλλάττετο,
                            <br class="lb"/>μηδὲ λόγον μεταδοὺς ἡμῖν, μηδ’ ἀνασχόμενος μηδὲν ἐπακοῦσαι,
                            <br class="lb"/>καίτοι διδάξειν ἐπαγγελλομένοις, ὡς οὐ μάχεται τὸ φαινόμενον
                            <br class="lb"/>οὔτε τοῖς πρὸς ἡμῶν λεγομένοις οὔτε τοῖς Ἱπποκράτει
                            <br class="lb"/>γεγραμμένοις. ὁ μὲν γὰρ τὸ μέγα καὶ ἀραιὸν πνεῦμα <br class="lb"/>παραφροσύνης
                            εἶναί φησι γνώρισμα, οὐ μὴν εἴ τις παραφρονεῖ, <br class="lb"/>πάντως τοῦτον ἀραιὸν
                            ἀναπνεῖν καὶ μέγα, τά τε πρὸς ἡμῶν <br class="lb"/>λεγόμενα ταὐτὸ τοῦτ’
                            ἐπαγγέλλεται, μηδὲν παραχαραττόντων <br class="lb"/>ἡμῶν μηδὲ μεταποιούντων ὧν
                            ἐκεῖνος ἔγραψεν, ἀλλὰ τὰς ἐξηγήσεις <br class="lb"/>καὶ τὰς ἀποδείξεις μόνας
                            προστιθέντων. εἰ δέ σοι νῦν, <br class="lb"/>ἔφην, ὦ οὗτος, ἐξεύρηται τὸ πᾶσι τοῖς
                            παραφρονοῦσιν ἀραιὸν <br class="lb"/>καὶ μέγα γίγνεσθαι τὸ πνεῦμα, σαφῶς
                            ἐνδείκνυσαι μηδὲν τῶν <br class="lb"/>Ἱπποκράτους ἀνεγνωκὼς, καίτοι προσποιεῖς γε
                            καταγιγνώσκειν <br class="lb"/>αὐτῶν, ὡς ἀνεγνωκὼς δή που πρότερον. ἀλλ’ ἐκεῖνος
                            μὲν <br class="lb"/>ἀπηλλάγη <span class="milestone">249</span>πρὶν μαθεῖν τι
                            χρηστόν· σὺ δ’ ὁ τοῖσδε τοῖς <br class="lb"/>γράμμασιν ὁμιλῶν, εἴπερ ὄντως ἀληθείας
                            ἐρᾷς, ἐπάκουσον <br class="lb"/>Ἱπποκράτους ἐν τῷ τρίτω τῶν ἐπιδημιῶν ἐπ’ ἀῤῥώστου
                            τινὸς, ﻿
<a class="pb" href="#pb835" id="pb835">[p. 835]</a>
 ὄνομα Πυθίωνος, ὡδὶ γράφοντος ἐν τῇ τῆς ζ΄ ἡμέρας
                            διηγήσει. <br class="lb"/>νυκτὸς ταραχὴ πολλὴ, παρέλεγεν, οὐδὲν ἐκοιμήθη. <br class="lb"/>εἶθ’
                            ἑξῆς ἐπὶ τῆς η΄ ἡμέρας ὡδί· ὀψὲ πάλιν ἀνεθερμάνθη, <br class="lb"/>παρέκρουσε. καὶ
                            μετὰ ταῦτα πάλιν ἐπὶ τῆς ἐννάτης· περὶ <br class="lb"/>δὲ ἡλίου δυσμὰς ἐδυσφόρει,
                            παρέλεγεν. ὡς οὖν ταῦτα ἐπήκουσας, <br class="lb"/>οὕτω πάλιν ἐπάκουσον, οἷόν τι τὸ
                            τῆς δυσπνοίας <br class="lb"/>εἶδος ἐγένετο τούτῳ τῷ Πυθίωνι. γνώσει γὰρ ὅτι μήτε
                            μέγα <br class="lb"/>μήτ’ ἀραιὸν ἀνέπνει, καίτοι παραφρονῶν. ἐμνημόνευσεν οὖν
                            <br class="lb"/>τῆς γενομένης αὐτῷ δυσπνοίας ὁ Ἱπποκράτης δὶς τὸ σύμπαν <br class="lb"/>ἐν ὅλῃ
                            τῇ διηγήσει, κατά τε τὴν δευτέραν ἡμέραν καὶ κατὰ <br class="lb"/>τὴν ὀγδόην. ἀλλ’
                            ἐγὼ τὸ κατὰ η΄ παραθήσομαι πρότερον, <br class="lb"/>ἐν ᾗ καὶ παραπαῖσαί φησι καὶ
                            δυσπνοῆσαι τὸν ἄνθρωπον, <br class="lb"/>ὡδὶ γράφων· ὀγδόῃ, πρωῒ μὲν ἐκοιμήθη
                            σμικρὸν, ἄφνω δὲ <br class="lb"/>ψύξις, ἀφωνίη, λεπτὸν πνεῦμα καὶ μινυθῶδες, ὀψὲ
                            πάλιν <br class="lb"/>ἀνεθερμάνθη, παρέκρουσεν. ἑξῆς οὖν ἐνταῦθα γέγραφεν ἀλλήλων,
                            <br class="lb"/>ὅτι λεπτὸν αὐτῷ καὶ μινυθῶδες ἦν τὸ πνεῦμα καὶ <br class="lb"/>ὅτι παρέκρουσεν
                            ἐν μιᾷ καὶ αὐτῇ ἡμέρᾳ ταύτῃ τῇ ὀγδόῃ. <br class="lb"/>ἆρ’ ὦ πρὸς Διὸς οὐκ ἤδη σαφές
                            ἐστιν, ὡς οὐκ ἐπὶ πάσης 
<a class="pb" href="#pb836" id="pb836">[p. 836]</a>
 παραφροσύνης Ἱπποκράτης ἀραιὸν καὶ
                            μέγα φησὶ γίγνεσθαι <br class="lb"/>τὸ πνεῦμα; εἰ μή τι νομίζεις ὦ οὗτος οὐδὲν
                            διαφέρειν τοῦ μεγάλου <br class="lb"/>τὸ μινυθῶδες. εἰ γὰρ τοῦτο, δῆλον, ὡς οὐδὲ τὸ
                            μινύθειν <br class="lb"/>οἷόν τί ἐστιν, οἶσθα, καὶ νομίζεις ταὐτὸν εἶναι τῷ
                            <br class="lb"/>αὐξάνειν αὐτό. μὴ τοίνυν παρ’ ἡμῶν τά γε τοιαῦτα μάνθανε, <br class="lb"/>ἀλλ’
                            ἐπὶ τοὺς τὰ πρῶτα γράμματα διδάσκοντας ἴθι. ἀλλ’ <br class="lb"/>ὥσπερ ταῦτα οὐκ
                            ἔμαθεν ὁ τὸ μινύθειν ἀγνοῶν, οὕτως οὐδὲ <br class="lb"/>τὰ Ἱπποκράτους ἀνέγνω
                            συγγράμματα. πάντως γὰρ ἂν ἐν <br class="lb"/>αὐτοῖς μυριάκις εὗρε καὶ τὸ μινύθειν
                            καὶ τὸ μινυθῆναι καὶ <br class="lb"/>τὴν μινύθησιν κατὰ πάντας σχεδὸν ἀριθμοὺς καὶ
                            γένη καὶ <br class="lb"/>πτώσεις ἐγκεκλιμένα πανταχοῦ, τοὐναντίον αὐξήσει τε καὶ
                            <br class="lb"/>τῷ αὐξάνειν δηλοῦντα, ὥστε καὶ τὸ μινυθῶδες εἴη ἂν τὸ ἐναντίον
                            <br class="lb"/>τῷ ηὐξημένῳ. εἴπερ οὖν τὸ ηὐξημένον μέγα, τὸ μινυθῶδες <br class="lb"/>μικρόν
                            ἐστιν. οὕτως οὖν καὶ ὁπότε τὴν δευτέραν <br class="lb"/>ἡμέραν διηγεῖτο τοῦ
                            Πυθίωνος, βραχύπνοον αὐτὸν ὠνόμασε. <br class="lb"/>ἡ γάρ τοι βραχύπνοια καὶ τὴν
                            ἐνέργειαν αὐτὴν βραχεῖαν γίγνεσθαι <br class="lb"/>δηλοῖ καὶ τὴν ἡσυχίαν· ὥσπερ ἡ
                            μακρόπνοια κατὰ τοὐναντίον <br class="lb"/>ἄμφω μεμηκύνθαι. καί τοι κᾂν εἰ θάτερον
                            αὐτῶν 
<a class="pb" href="#pb837" id="pb837">[p. 837]</a>
 ἐδηλοῦτο, τό γε μὴ πᾶσι γίγνεσθαι τοῖς παραπαίουσι
                            μέγα <br class="lb"/>τε καὶ ἀραιὸν τὸ πνεῦμα καὶ οὕτως ἂν ὡμολόγητο. τὸ μὲν
                            <br class="lb"/>γὰρ ἀραιὸν καὶ μέγα κατ’ ἄμφω μακρόν ἐστι, καὶ κατὰ τὴν
                            <br class="lb"/>ἐνέργειαν καὶ κατὰ τὴν ἡσυχίαν· ἡ βραχύπνοια δὲ πάντως <br class="lb"/>κατὰ τὸ
                            ἕτερόν γε αὐτῶν βραχεῖα, ὥσπερ καὶ τὸ λεπτὸν καὶ <br class="lb"/>τὸ μινυθῶδες
                            πνεῦμα βραχὺ πάντως ἐστίν. </p>
                  </section>
                  <section id="body-1-2-5" class="div textpart chapter level4">
                    <p class="p autofirst">Ἱπποκράτης οὖν αὐτὸς οἶδε σαφῶς οὐκ ἐξ <br class="lb"/>ἀνάγκης ὑπάρχειν ἅπασι τοῖς
                            παραπαίουσι τὸ μέγα καὶ ἀραιὸν <br class="lb"/>πνεῦμα, οὐ μὴν μάχεταί γε τοῦτο τῇ
                            περὶ τῆς τοιαύτης δυσπνοίας <br class="lb"/>ἀποφάνσει. τὸ μὲν γὰρ ἀραιὸν καὶ μέγα
                            παραφροσύνης <br class="lb"/>ἴδιον, καὶ διὰ τοῦτ’ ἐξ ἀνάγκης αὐτὴν δηλώσει· οὐ μὴν
                            <br class="lb"/>εἰ παραφρονεῖ τις, μέγα καὶ ἀραιὸν ἐξ ἀνάγκης ἀναπνεῖ. <br class="lb"/>οὐ γὰρ
                            ἀχώριστον, ἀλλὰ ἴδιον ἔφαμεν εἶναι παραφροσύνης <br class="lb"/>
                            <span class="milestone">250</span>τὸ ἀραιὸν καὶ μέγα πνεῦμα, καθάπερ τὸ
                            γεωμετρεῖν, <br class="lb"/>τὸ τεκταίνεσθαι, τὸ φιλοσοφεῖν, τὸ ῥητορεύειν καὶ ἄλλα
                            μυρία, <br class="lb"/>ὧν ἕκαστον οὐδενὶ μὲν ὑπάρχει τῶν ἄλλων ζώων, ὅτι <br class="lb"/>μὴ
                            ἀνθρώπῳ μόνῳ, καὶ διὰ τοῦτο ἴδιον αὐτοῦ λέγεται, οὐ 
<a class="pb" href="#pb838" id="pb838">[p. 838]</a>
 μὴν
                            ἀχώριστόν γέ τι, καθάπερ τὸ λογικόν. οὐ γὰρ πᾶν ἴδιον <br class="lb"/>εὐθὺς καὶ
                            ἀχώριστον. ὥσπερ δὲ ταῦθ’ ἡμᾶς ἡ λοιδορουμένη <br class="lb"/>πρὸς αὐτῶν ἐδίδαξεν
                            διαλεκτικὴ, οὕτως καὶ ὅτι τὸ τοιοῦτον <br class="lb"/>ἀξίωμα, εἰ μέγα καὶ ἀραιὸν
                            ἀναπνεῖ, παραφρονεῖ, οὔτε ταὐτόν <br class="lb"/>ἐστι τῷ, εἰ παραφρονεῖ, μέγα καὶ
                            ἀραιὸν ἀναπνεῖ, οὔτ’ <br class="lb"/>ἀναγκαῖον αὐτὰ συναληθεύεσθαι. οὐ γὰρ
                            ἀντιστρέφει πρὸς <br class="lb"/>ἄλληλα ταῦτα, ἀλλὰ μόνον ἀναστρέφει. ὡς οὖν οὐδεὶς
                            Ὀλύμπια <br class="lb"/>νικῆσαι δύναται μὴ πολλῷ πρότερον γυμνασάμενος, οὕτως
                            <br class="lb"/>οὐδὲ τῆς ἐν τοῖς λόγοις ἀληθείας ἐπιβοηθὸς γενέσθαι μὴ <br class="lb"/>μαθὼν
                            τὰ κᾀν τούτοις παλαίσματα. καὶ ὥσπερ οὐδὲ πεσεῖν <br class="lb"/>εὐσχημόνως ἴσασιν
                            οἱ παντάπασιν ἀμαθεῖς παλαισμάτων, ἀλλ’ <br class="lb"/>ἔσθ’ ὅτε κατὰ τῆς γῆς
                            ὕπτιοι κείμενοι κρατοῦσι καὶ ἄγχουσι <br class="lb"/>καὶ οὐ μεθιᾶσι, τὸν αὐτὸν,
                            οἶμαι, τρόπον οἱ ἀμαθεῖς τῆς ἐν <br class="lb"/>τοῖς λόγοις τέχνης, ἐναργῶς
                            πεπτωκότες πολλάκις αἴσχιστον <br class="lb"/>πτῶμα, τοσαῦτα δέουσιν αἰδεῖσθαι,
                            ὥστε καὶ νενικηκέναι νομίζουσιν· <br class="lb"/>ὥσπερ καὶ ὁ τὸν παραφρονοῦντα
                            δεικνύων μικρὸν <br class="lb"/>ἀναπνέοντα, κᾄπειτα νομίζων ἐξηλέγχθαι διὰ τούτου
                            τοῦ 
<a class="pb" href="#pb839" id="pb839">[p. 839]</a>
 φαινομένου τὴν Ἱπποκράτους ἀπόφανσιν. οὗτος γοῦν
                            αἴσχιστον <br class="lb"/>πτῶμα πεσὼν, ᾤετο καταβεβληκέναι. πῶς γὰρ οὐκ αἴσχιστα,
                            <br class="lb"/>ἅμα μὲν εὑρεθῆναι μηδὲν τῶν Ἱπποκράτους ἀνεγνωκότα, <br class="lb"/>καὶ διὰ
                            τοῦτο οἴεσθαι κενῶς εἰρῆσθαι τὰ πάλιν πρὸς <br class="lb"/>ἐκείνου γεγραμμένα· ἅμα
                            δὲ μηδὲ συνιέναι τῶν λεγομένων, <br class="lb"/>ἀλλὰ παρακούειν τε καὶ ταὐτὸν εἶναι
                            νομίζειν τὸ μέγα καὶ <br class="lb"/>ἀραιὸν πνεῦμα παραφροσύνης εἶναι γνώρισμα τῷ
                            πάντως <br class="lb"/>ἕπεσθαι παραφροσύνῃ τὴν εἰρημένην δύσπνοιαν; εἶτα τί
                            θαυμαστόν <br class="lb"/>ἐστιν, ἐν τοῖς τῶν ἰάσεων λογισμοῖς τυφλώττειν τοὺς
                            <br class="lb"/>μηδὲ τὰ οὕτω σμικρὰ γιγνώσκοντας; ἀλλ’ ἤρτηται δηλονότι <br class="lb"/>τὰ
                            σμικρὰ ταῦτα ἐξ ἑτέρων σμικρῶν μὲν καὶ αὐτῶν, ὀλιγωρηθέντων <br class="lb"/>δ’
                            αὐτοῖς. τὸ γὰρ ἀγνοῆσαι, τίς δύναμις ἐπιτροπεύει <br class="lb"/>τὴν ἀναπνευστικὴν
                            ἐνέργειαν, ἀρχὴ τῶν τοιούτων σφαλμάτων· <br class="lb"/>ἠγνοήθη δ’ ἐκεῖνο, διότι
                            προηγνοήθη, πόθεν χρὴ <br class="lb"/>πορίζεσθαι ταῖς ἀποδείξεσι τὰς προτάσεις.
                            τούτου γάρ τοι <br class="lb"/>τοῦ παλαίσματος οἱ μὲν ἀγύμναστοι γενηθέντες, οἱ δὲ
                            τελέως <br class="lb"/>ἀμαθεῖς, τὰ τηλικαῦτα πίπτουσι πτώματα· καὶ ἡμῖν ἐν
                            <br class="lb"/>ἑτέροις ἀποδέδεικται, καὶ μάλιστ’ ἐν τῷ δευτέρῳ περὶ μυῶν ﻿
<a class="pb" href="#pb840" id="pb840">[p. 840]</a>
 κινήσεως, ὅτι τοῖς ἀπροαίρετον εἰποῦσιν ἔργον εἶναι τὴν
                            ἀναπνοὴν, <br class="lb"/>ἐκ τοῦ μὴ δυνηθῆναι παρὰ τῆς οὐσίας αὐτῆς τοῦ
                                <br class="lb"/>πράγ<span class="milestone">180</span>ματος πορίσασθαι τὰς εἰς
                            τὴν ἀπόδειξιν προτάσεις, <br class="lb"/>ἀλλὰ τοῖς ἄλλοις ὡς συμβεβηκὸς
                            ἀκολουθῆσαι, σφαλῆναι συνέπεσεν. <br class="lb"/>ἀλλὰ καὶ Ἱπποκράτης γε ὁ τὴν φύσιν
                            μὲν αὐτὴν ὁρῶν <br class="lb"/>τῶν πραγμάτων, ὑπερορῶν δὲ τῶν ἄλλων ὡς
                            συμβεβηκότων, <br class="lb"/>ἐν μὲν τῷ καθόλου βεβαίως ἀπεφήνατο διὰ τοῦ
                            προγνωστικοῦ· <br class="lb"/>μέγα δὲ ἀναπνεόμενον καὶ διὰ πολλοῦ χρόνου,
                            παραφροσύνην <br class="lb"/>σημαίνει· κατὰ μέρος δὲ διὰ τῶν ἐν τοῖς νοσήμασι
                            <br class="lb"/>φαινομένων ἐβασάνισε τὸν λόγον ἐσχάταις εἰς ἀκρίβειαν βασάνοις,
                            <br class="lb"/>ἃς, οἶμαι, θαυμάσειεν, εἴ τις ἐθελήσειεν προσέχειν τὸν <br class="lb"/>νοῦν
                            τοῖς λεγομένοις· μαθήσεται γὰρ, ὅτι παραφροσύναις <br class="lb"/>μὲν ἁπάσαις
                            ἕπεται μέγα καὶ ἀραιὸν πνεῦμα κατὰ τὸν ἴδιον <br class="lb"/>αὐτῶν λόγον, οὐ μήν γε
                            τοῖς παραφρονοῦσιν ἅπασιν, ἀλλὰ <br class="lb"/>μόνοις ἐκείνοις, ὅσοι μὴ δι’ ἄλλην
                            τινὰ διάθεσιν μείζονα τῆς <br class="lb"/>παραφροσύνης ἑτέρως ἠλλοιωμένην ἔχουσι
                            τὴν ἀναπνοήν. <br class="lb"/>συγχωρησάτω δέ μοι πρότερον μιᾶς ἀῤῥώστου γυναικὸς
                            προσθεῖναι <br class="lb"/>διήγησιν, ἐν τῷ τρίτῳ τῶν ἐπιδη<span class="milestone">251</span>μιῶν γεγραμμένης, <br class="lb"/>εἰς ἀπόδειξίν τε ἅμα τῶν ἤδη
                            προειρημένων εὕρεσίν 
<a class="pb" href="#pb841" id="pb841">[p. 841]</a>
 τε τῶν νυνὶ προκειμένων. ἄρχεται μὲν
                            οὖν τοῦ περὶ αὐτῆς <br class="lb"/>λόγου τόνδε τὸν τρόπον· ἐν Θάσῳ Δεάλκους
                            γυναῖκα, ἣ <br class="lb"/>κατέκειτο ἐπὶ τοῦ Ληΐου, πυρετὸς φρικώδης, ὀξὺς, ἐκ
                            λύπης <br class="lb"/>ἔλαβεν, ἐξ ἀρχῆς δὲ περιεστέλλετο, καὶ διὰ τέλεος ἀεὶ σιγῶσα,
                            <br class="lb"/>ἐψηλάφα, ἔτιλλεν, ἔγλυφεν, ἐτριχολόγει, δάκρυα καὶ πάλιν
                            <br class="lb"/>γέλως, οὐκ ἐκοιμᾶτο, ἀπὸ κοιλίης ἐρεθισμὸς, οὐδὲν διῄει,
                            <br class="lb"/>σμικρὰ ὑπομιμνησκόντων ἔπινεν, οὖρα σμικρὰ, λεπτὰ, οὐκ <br class="lb"/>ἔχοντα
                            ὑπόστασιν, πυρετοὶ πρὸς χεῖρα λεπτοὶ, ἀκρέων ψύξις· <br class="lb"/>ἐννάτῃ πολλὰ
                            παρέλεγε, καὶ πάλιν ἐνιδρύνθη σιγῶσα. οὐκοῦν <br class="lb"/>ὅτι μὲν ἐξ ἀρχῆς τε
                            καὶ διὰ τέλους αὕτη παρεφρόνει, μεμαθήκαμεν· <br class="lb"/>οὐδὲ γὰρ ἕν τι
                            παραφροσύνης εἶδος αὐτῇ συνέπεσεν, <br class="lb"/>οὐδὲ τὸ τυχὸν, ἀλλὰ πολλά τε καὶ
                            ἰσχυρὰ, τὰ μὲν σιωπώσῃ, <br class="lb"/>τὰ δὲ φθεγγομένῃ, καὶ τὰ μὲν μετὰ δακρύων,
                            τὰ δέ γε μετὰ <br class="lb"/>γέλωτος. ἀκούσωμεν δ’ ἑξῆς καὶ τοῦ Ἱπποκράτους, οἷόν
                            τι <br class="lb"/>δυσπνοίας εἶδος αὐτῇ γενέσθαι φησί. γράφει δὲ ὧδε·
                            τεσσαρεσκαιδεκάτῃ <br class="lb"/>πνεῦμα ἀραιὸν, μέγα, διὰ χρόνου, καὶ πάλιν
                            <br class="lb"/>βραχύπνοος. ἐνταῦθα μέν γε σαφῶς πάλιν κατ’ ἀντίθεσιν ἡ 
<a class="pb" href="#pb842" id="pb842">[p. 842]</a>
 βραχύπνοος εἴρηται τῇ μέγα καὶ ἀραιὸν ἐχούσῃ πνεῦμα, καὶ <br class="lb"/>οὐδεὶς
                            ἂν ἔτι, οὐδ’ εἰ παντάπασιν εἴη σκαιότατος, ἀπορήσειεν, <br class="lb"/>ὅτι μὴ πᾶσι
                            τοῖς παραφρονοῦσιν ὁ Ἱπποκράτης ἀραιὰν <br class="lb"/>καὶ μεγάλην γίγνεσθαί φησι
                            τὴν ἀναπνοήν. ἐπὶ γοῦν μιᾶς <br class="lb"/>καὶ τῆς αὐτῆς γυναικὸς τῶν δυσπνοιῶν
                            ἑκατέρων ἐφεξῆς μέμνηται, <br class="lb"/>καὶ μικρὸν ἔτι προελθὼν ὧδέ πως γράφει·
                            εἰκοστῇ <br class="lb"/>λόγοι πολλοὶ, καὶ πάλιν ἱδρύνθη, ἄφωνος, βραχύπνοος.
                            <br class="lb"/>εἶτα εἰπὼν, μιῇ καὶ εἰκοστῇ ἀπέθανεν, ἐπὶ τέλει τοῦ παντὸς
                            <br class="lb"/>λόγου τάδε προσγέγραφεν· ταύτῃ διὰ τέλεος πνεῦμα ἀραιὸν, <br class="lb"/>μέγα,
                            ἀναισθήτως πάντων εἶχεν, ἀεὶ περιεστέλλετο. </p>
                  </section>
                  <section id="body-1-2-6" class="div textpart chapter level4">
                    <p class="p autofirst">Δῆλος οὖν ἐστιν ὁ Ἱπποκράτης ἐξ ἁπάντων <br class="lb"/>ὧν παρεθέμεθα ποτὲ μὲν τὸ
                            μέγα καὶ ἀραιὸν πνεῦμα τοῖς <br class="lb"/>παραφρονοῦσι γιγνόμενον εἰδὼς, ποτὲ δὲ
                            τὸ ἐναντίον αὐτοῦ, <br class="lb"/>ποτὲ δ’ ἀμφότερα κατὰ τὸν αὐτὸν ἄνθρωπον ἐν
                            μέρει συμπίπτοντα. <br class="lb"/>καί σοι νομίζω δείξειν, ἂν προσέχῃς τὸν νοῦν καὶ
                            <br class="lb"/>μὴ παρέργως ἀκούῃς τῶν λεγομένων, ἐν αὐτοῖς οἷς ἔγραψεν
                            <br class="lb"/>ἀῤῥώστοις, ἐνδεικνυμένην αὐτῷ ἑκάστης τῶν προειρημένων
                            <br class="lb"/>διαφορῶν τὴν αἰτίαν. ἄρξομαι δ’ ἀπὸ τῆς ὑστάτης ἡμῖν 
<a class="pb" href="#pb843" id="pb843">[p. 843]</a>

                            παραγραφείσης ἀῤῥωστίας τῆς Δεάλκους γυναικὸς, ἐφ’ ἧς <br class="lb"/>ἅπαντα
                            συμπληρώσας τὸν λόγον, εἶθ’ ὥσπερ εἴωθεν ἀναλαμβάνων <br class="lb"/>ἐν ὀλίγῳ τὰ
                            συνέχοντα κεφάλαια ταυτὶ γράφει· ταύτῃ <br class="lb"/>διὰ τέλεος πνεῦμα ἀραιὸν,
                            μέγα, ἀναισθήτως πάντων εἶχεν. <br class="lb"/>ἓν γὰρ τῶν πάντων καὶ ἡ τῆς ἀναπνοῆς
                            χρεία, ἧς καὶ αὐτῆς <br class="lb"/>ὠλιγώρει μέχρι πλείονος, ὅτι μηδὲν ᾐσθάνετο,
                            κᾀν τούτῳ μακρᾶς <br class="lb"/>ἡσυχίας ἀποτελουμένης, ἀραιὸν ἐγένετο τὸ πνεῦμα,
                            τότε <br class="lb"/>πρῶτον ἐπὶ τὴν ἐνέργειαν ἐξορμώσης τῆς προαιρέσεως, ἡνίκα
                            <br class="lb"/>πλησίον ὀλέθρου καὶ πνίξεως ἀφικνῆται. ὥσπερ δὲ οὐκ ἔπινεν
                            <br class="lb"/>αὐτάρκως ἡ ἄνθρωπος αὕτη· μικρὰ γάρ, φησι, ὑπομιμνησκόντων
                            <br class="lb"/>ἔπινεν· οὕτως οὐδ’ ἀνέπνει πρὶν ὑπὸ τῆς κατὰ τὸ <br class="lb"/>πνίγεσθαι βίας
                            ἀναμνησθῆναι, πολὺ σφοδρότερον νυττούσης <br class="lb"/>τε καὶ κεντριζούσης καὶ
                            πρὸς τὴν ἐνέργειαν ἐπεγειρούσης τῶν <br class="lb"/>πίνειν ὑπομιμνησκόντων.
                            ἀρξαμένη δ’ ἀναπνεῖν, ἀνεκαλεῖτο <br class="lb"/>μηδὲν ἧττον πᾶν τὸ πρόσθεν
                                <span class="milestone">252</span>λεῖμμα τῷ μεγέθει τῆς
                            <br class="lb"/>ἐνεργείας, ὁμοίως τοῖς ἐν ταῖς λύπαις καὶ τῷ κλαίειν στενάζουσιν.
                            <br class="lb"/>ἀλλ’ ἐκεῖνοι μὲν ὑπὸ διττῆς αἰτίας τοῦτο πάσχουσιν, <br class="lb"/>ὅτι τε
                            περὶ τὸ φροντιζόμενον, ἐφ’ ᾧ λυποῦνται, καταγίγνονται, 
<a class="pb" href="#pb844" id="pb844">[p. 844]</a>
 καὶ
                            διὰ τοῦτο ἀραιότερόν τε καὶ μικρότερον ἀναπνεύσαντες <br class="lb"/>ἐπὶ πολλαῖς
                            ἐνεργείας ἐφεξῆς, ἔπειτα βιασθέντες ὑπὸ τοῦ <br class="lb"/>λείποντος, ἅπαν εἰσάπαξ
                            ἠναγκάσθησαν αὐτὸ πληρῶσαι· καὶ <br class="lb"/>προσέτι, διότι κατὰ τὰς λύπας ἔσω
                            κινεῖται τό τε πνεῦμα καὶ <br class="lb"/>τὸ θερμὸν, ἐπὶ δὲ ταῖς τοιαύταις
                            διαθέσεσι λεληθότως τε καὶ <br class="lb"/>κατὰ βραχὺ πολλὴ κατὰ τοῦ βάθους
                            ἀθροιζομένη θερμότης <br class="lb"/>ὁπότε πρῶτον ἀνιάσῃ τὸν ἄνθρωπον, ἀνάγκη
                            μεῖζον ἀναπνεῦσαι. <br class="lb"/>ἐν δὲ ταῖς κατὰ τοὺς παραφρονοῦντας διαθέσεσιν
                            <br class="lb"/>ἡ μὲν ἀπὸ τῆς πρώτης αἰτίας ἀνάγκη παραπλήσιος, ἡ δ’ ἀπὸ <br class="lb"/>τῆς
                            δευτέρας οὐκέθ’ ὑπάρχει. οὐ γὰρ δὴ ἔσω γε μᾶλλον ἢ <br class="lb"/>ἔξω κινεῖται
                            τούτοις τὸ θερμὸν, εἰ μή τι ἄλλο κατὰ τύχην <br class="lb"/>προσγένηται σύμπτωμα.
                            διαφέρουσι δὲ καὶ τῷ πυρέττειν οἱ <br class="lb"/>παραπαίοντες τῶν ἄλλως
                            λυπουμένων. καὶ τοίνυν καὶ αὐτὸς <br class="lb"/>ὁ Ἱπποκράτης εὑρίσκεται χρώμενος
                            τῷ τῆς ἀνακλήσεως ὀνόματι, <br class="lb"/>καθάπερ ἄλλοτε καὶ περὶ Φιλίσκου λέγων·
                            τούτῳ τὸ <br class="lb"/>πνεῦμα διὰ τέλεος ὥσπερ ἀνακαλεομένῳ. τί ποτ’ οὖν ἐστι τὸ
                            <br class="lb"/>διὰ χρόνου, καὶ δὴ τοῦτ’ ἐξηγήσασθαι δίκαιον. εἰ γὰρ ἐλλείποι
                            <br class="lb"/>τὸ πολλοῦ, ταὐτὸν δύναται τὸ διὰ χρόνου τῷ κατὰ <br class="lb"/>τὸ
                            προγνωστικὸν εἰρημένῳ, μέγα δ’ ἀναπνεόμενον καὶ διὰ ﻿
<a class="pb" href="#pb845" id="pb845">[p. 845]</a>

                            πολλοῦ χρόνου, παραφροσύνην σημαίνει. ἀλλ’ εἰ τοῦτο, δὶς <br class="lb"/>ἂν ἐφεξῆς
                            εἴη ταὐτὸ λεγόμενον ἐπί τε τῆς Δεάλκους γυναικὸς <br class="lb"/>καὶ τοῦ ἐν
                            Μελιβοίῃ νεανίσκου. γράφει οὖν ἐπ’ ἀμφοῖν ὡσαύτως· <br class="lb"/>πνεῦμα ἀραιὸν,
                            μέγα, διὰ χρόνου· εἰ τὸ πολλοῦ <br class="lb"/>προστεθείη, γένοιτ’ ἂν τὸ λεγόμενον
                            τοιοῦτον· πνεῦμα <br class="lb"/>ἀραιὸν, μέγα, διὰ χρόνου πολλοῦ· καὶ δὶς ἂν εἴη
                            λεγόμενον <br class="lb"/>τὸ ἀραιόν. οὐκ οὖν ἐλλείπειν ἡγητέον τὸ πολλοῦ, ἢ οὐχ
                            <br class="lb"/>οὕτως ἐλλείπειν, ὡς καὶ νῦν εἴπομεν, ἀλλ’ ἑτέρως τε καὶ καθ’
                            <br class="lb"/>ἕτερον τρόπον, ἵνα ᾖ τὸ λεγόμενον τοιοῦτον· πνεῦμα μέγα <br class="lb"/>καὶ
                            ἀραιὸν, οὐ συνεχῶς οὐδ’ ἐφεξῆς, ἀλλὰ διὰ χρόνου πλείονος; <br class="lb"/>εἰ μὲν
                            γὰρ συνεχῶς καὶ κατὰ τὸ ἑξῆς ἁπάσας τὰς <br class="lb"/>ἀναπνοὰς συμπέσοι γενέσθαι
                            μεγάλας τε καὶ ἀραιὰς, μὴ <br class="lb"/>προστιθέναι ταῖς τοιαύταις αὐτὸν τὸ διὰ
                            χρόνου, ἀλλ’ <br class="lb"/>ἁπλῶς γράφειν, πνεῦμα μέγα καὶ ἀραιόν· εἰ δ’ αἱ μὲν
                            <br class="lb"/>πλείους τῶν ἀναπνοῶν μὴ γίγνοιντο μεγάλαι καὶ ἀραιαὶ,
                            <br class="lb"/>παρεμπίπτοιεν δέ τινες ὀλίγαι τοιαῦται, τότ’ οὐκέθ’ <br class="lb"/>ἁπλῶς
                            αὐτὸν ἀραιὸν καὶ μέγα λέγειν, ἀλλὰ τὸ διὰ χρόνου <br class="lb"/>προστιθέναι. ἢ καὶ
                            τούτῳ μάχεται τὸ ἐπὶ τῆς Δεάλκους 
<a class="pb" href="#pb846" id="pb846">[p. 846]</a>
 γυναικὸς εἰρημένον ἐπὶ
                            τῇ τελευτῇ τοῦ παντὸς λόγου; ταῦτα <br class="lb"/>γάρ φησιν· πνεῦμα διὰ τέλεος
                            ἀραιὸν καὶ μέγα· καίτοι ἀνώτερον <br class="lb"/>εἶπεν ἐπὶ τῆς τεσσαρεσκαιδεκάτης
                            ἡμέρας· πνεῦμα ἀραιὸν <br class="lb"/>καὶ μέγα, διὰ χρόνου. σαφῶς γὰρ ὅπερ νῦν διὰ
                            χρόνου, <br class="lb"/>τοῦτ’ ἐν τοῖς ἑξῆς διὰ τέλεος εἴρηκεν. τί οὖν ἐστι τὸ διὰ
                            τέλεος; <br class="lb"/>τὸ μέχρι τέλους δηλονότι διὰ παν<span class="milestone">181</span>τὸς τοῦ νοσήματος <br class="lb"/>γινόμενον. ἀλλὰ τούτῳ δόξειεν ἂν
                            μάχεσθαι τὸ ἐπὶ τῆς <br class="lb"/>τεσσαρεσκαιδεκάτης εἰρημένον· πνεῦμα ἀραιὸν καὶ
                            μέγα διὰ <br class="lb"/>χρόνου καὶ πάλιν βραχύπνοος. πῶς γὰρ εἰ διὰ παντὸς τοῦ
                            <br class="lb"/>χρόνου μέγα καὶ ἀραιὸν ἦν τὸ πνεῦμα, τὸ καὶ πάλιν βραχύπνοος
                            <br class="lb"/>προσγέγραπται; εἴπερ γὰρ ὅλος ἐγένετό τις χρόνος, <br class="lb"/>ὅταν
                            βραχύπνους, οὐ διὰ παντὸς ἦν μακρόπνους. καὶ μὴν <br class="lb"/>ὅτι γε διὰ παντὸς
                            ἤθελεν αὐτὴν γενέσθαι μακρόπνουν, εἰ καὶ <br class="lb"/>μὴ διὰ ταύτης τῆς λέξεως
                            τῆς ἐν τῇ τεσσαρεσκαιδεκάτῃ ἡμέρᾳ, <br class="lb"/>ἀλλ’ ἐπί γε τῆς τελευτῆς, ἡνίκ’
                            ἔφη διὰ τέλεος, ἐναργῶς δηλοῦται, <br class="lb"/>καὶ πᾶσιν ὁμολογηθήσεται τοῖς
                            εἰθισμένοις ἀκούειν <br class="lb"/>τῆς Ἱπποκράτους λέξεως. οὐ γὰρ ἅπαξ οὐδὲ δὶς,
                            ἀλλὰ <br class="lb"/>πάνυ πολλάκις εὑρίσκεται παρ’ αὐτῷ τὸ διὰ τέλεος, οὐδ’ ἐφ’ 
<a class="pb" href="#pb847" id="pb847">[p. 847]</a>

                            <span class="milestone">253</span>ἑνὸς ἄλλου ταττόμενον, ἢ ὅταν τὸ διὰ
                            παντὸς τοῦ χρόνου <br class="lb"/>δηλῶσαι βουληθῇ. ὥστε τοῦτ’ ἄπορον μένει πάντως,
                            <br class="lb"/>εἴτε αὐτὸ τὸ διὰ τέλεος τὸ διὰ χρόνου δηλοῦν ὑπολαμβάνοιμεν,
                            <br class="lb"/>εἴθ’ ἕτερόν τι. μήτε τοίνυν οὐδ’ ἄπορόν ἐστιν, ἀλλ’ ἐπηρεάζομεν
                            <br class="lb"/>ἡμᾶς αὐτοὺς μάτην. οὐ γὰρ διακόπτει τὸ σπανίως <br class="lb"/>παρεμπῖπτον ἐν
                            οὐδενὶ τῶν οὕτως λεγομένων τὴν ἐν τῷ <br class="lb"/>καθόλου γιγνομένην ἀπόφανσιν,
                            ὥσπερ εἰ καὶ οὕτως ἐλέγομεν· <br class="lb"/>ταύτῃ τῇ γυναικὶ διὰ παντὸς μὲν τοῦ
                            χρόνου μέγα καὶ <br class="lb"/>ἀραιὸν ἦν τὸ πνεῦμα, παρενέπιπτε δέ ποτε κατὰ τὸ
                            σπάνιον <br class="lb"/>ἡ βραχύπνοια. καὶ ὅτι γε αὐτῷ τῷ Ἱπποκράτει σύνηθές ἐστι
                            <br class="lb"/>τὸ τοιοῦτον, ἔκ τε τῶν ἄλλων ἔστιν ἐπιδεῖξαι βιβλίων κᾀξ <br class="lb"/>αὐτοῦ
                            τοῦ τρίτου τῶν ἐπιδημιῶν, ἐν ᾧ καὶ ἥδε ἡ ἄῤῥωστος <br class="lb"/>γέγραπται. τὴν
                            γὰρ λοιμώδη κατάστασιν ἐκδιηγούμενος ᾧδέ <br class="lb"/>πως ἤρξατο· ἔτος νότιον,
                            ἔπομβρον, ἄπνοια διὰ τέλεος. καί <br class="lb"/>τι βραχὺ προελθών φησιν· ἐτήσια
                            σμικρὰ διεσπασμένα ἔπνευσεν. <br class="lb"/>ἀλλὰ δι’ αὐτὸ τοῦτ’ ἄπνουν εἶπε τὸ
                            ἔτος, ὅτι μήτ’ <br class="lb"/>ἄλλοι τινὲς ἄνεμοι μήθ’ οἱ ἐτήσιοι καλούμενοι
                            συνεχῶς τε <br class="lb"/>καὶ ἀξιολόγως ἔπνευσαν, ἀλλὰ μικρά τε καὶ διεσπασμένως·
                                
<a class="pb" href="#pb848" id="pb848">[p. 848]</a>
 Ἀπολλώνιόν τε τὸν ἐν Ἀβδήροις τρισκαιδέκατον ἀπὸ
                            ταύτης <br class="lb"/>τῆς καταστάσεως γράφων, ὁπότε περὶ πασῶν τῶν αὐτοῦ διειλέχθη
                            <br class="lb"/>τῶν κατὰ τὴν νόσον ἡμερῶν, ἐπὶ τῆ τελευτῇ τοῦ παντὸς <br class="lb"/>λόγου
                            προσέθηκε· παράληρος διὰ τέλεος· καίτοι μικρὸν <br class="lb"/>ἄνω περὶ αὐτοῦ
                            γράψας αὐτοῖς ὀνόμασιν· περὶ δὲ τετάρτης <br class="lb"/>καὶ εἰκοστῆς, διὰ
                            παρηγορίης· τὰ μὲν ἄλλα ἐπὶ τῶν αὐτῶν, <br class="lb"/>σμικρὰ δὲ κατενόησεν. ἀλλ’
                            οὐχ ἱκανόν γε ἦν τὸ σμικρὰ κατανοῆσαι <br class="lb"/>τὴν περὶ παντὸς τοῦ νοσοῦντος
                            ἀπόφανσιν ἀνατρέψαι, <br class="lb"/>καὶ διὰ τοῦτ’ ὀρθῶς εἶπε, παράληρος διὰ
                            τέλεος, <br class="lb"/>τουτέστιν ἕως τέλους, ὅπερ ταὐτὸν δύναται τῷ διὰ παντὸς
                            <br class="lb"/>τοῦ νοσήματος. </p>
                  </section>
                  <section id="body-1-2-7" class="div textpart chapter level4">
                    <p class="p autofirst">Οὐκοῦν, ἤδη γὰρ ἐπιθεῖναι χρὴ κεφαλὴν τῷ <br class="lb"/>λόγῳ, τὸ (ὅτι) διὰ χρόνου
                            τῷ διὰ τέλεος οὐ ταὐτόν ἐστι. <br class="lb"/>καὶ ἐπειδὴ τοῦτο δέδεικται, τὴν
                            αἰτίαν ἐφεξῆς εἴπωμεν, δι’ ἣν <br class="lb"/>τισὶ μὲν τῶν παραφρονούντων ἀραιὸν
                            καὶ μέγα διὰ παντὸς τοῦ <br class="lb"/>νοσήματος γίνεται τὸ πνεῦμα, τισὶ δὲ
                            οὐδέποτε· καὶ τισὶ μὲν <br class="lb"/>ἐν τῷ πλείονι τοῦ χρόνου παρεμπίπτοντος
                            ὀλιγάκις ἢ τοῦ διαφέροντος <br class="lb"/>ἁπλῶς, ἢ καὶ τοῦ ἐναντίου, τισὶ δ’
                            ἔμπαλιν ὀλιγάκις 
<a class="pb" href="#pb849" id="pb849">[p. 849]</a>
 μὲν τὸ μέγα καὶ ἀραιὸν, πολλάκις δ’ ἤτοι
                            τὸ ἐναντίον ἢ τὸ <br class="lb"/>διαφέρον ὁπωσοῦν· τισὶ δὲ ἐπίσης ἑκάτερον.
                            ἀναμνησθῶμεν <br class="lb"/>πάλιν κᾀνταῦθα τῶν ἀποδεδειγμένων ἐν τῷ προτέρῳ λόγῳ
                            <br class="lb"/>περὶ τῶν ἁπλῶν διαθέσεων. ἄλγημα μὲν γὰρ μόνον, ἔν τινι <br class="lb"/>τῶν
                            κινουμένων κατὰ τὰς ἀναπνοὰς μορίων γιγνόμενον, μικρὰν <br class="lb"/>καὶ πυκνὴν
                            ἐργαζόμενον ἐδείκνυτο τὴν ὅλην ἀναπνοήν· παραφροσύνη <br class="lb"/>δὲ μόνη τὴν
                            ἐναντίαν αὐτοῦ τὴν ἀραιὰν καὶ μεγάλην, <br class="lb"/>αὔξησις δὲ τοῦ θερμοῦ τὴν
                            μεγάλην καὶ πυκνήν· ἡ δ’ <br class="lb"/>ἐναντία αὐτῷ ψύξις τὴν μικρὰν καὶ ἀραιάν.
                            εἰ μὲν οὖν ὑπὸ <br class="lb"/>παραφροσύνης μόνον ὁ τῆς ἀναπνοῆς κόσμος συγχέοιτο,
                            μέγα <br class="lb"/>καὶ ἀραιὸν ἔσται τὸ πνεῦμα διὰ παντός· εἰ δ’ ὑπὸ πόνου μόνον,
                            <br class="lb"/>σμικρὸν καὶ πυκνόν· εἰ δ’ ἄμφω συνέλθῃ, κρατοῦντος <br class="lb"/>μὲν τοῦ
                            πόνου σφοδρῶς, ἀφανὴς παντάπασιν ἡ ἐκ τῆς παραφροσύνης <br class="lb"/>ἀλλοίωσις·
                            μετρίου δ’ ὄντος, ἤτοι πλεῖον μὲν ἐκ <br class="lb"/>τοῦ πόνου, ἔλαττον δ’ ἐκ τῆς
                            παραφροσύνης τὴν ἀναπνοὴν <br class="lb"/>
                            <span class="milestone">254</span>ἀλλοιοῦσθαι συμβήσεται, ἢ ἔμπαλιν, ἢ
                            ἐπ’ ἀμφοῖν ἐπίσης. <br class="lb"/>ἀφανίσαι μὲν γὰρ οὐ πάνυ τι τελέως ἡ παραφροσύνη
                            <br class="lb"/>δύναται τὴν ἐκ τοῦ πόνου ἀλλοίωσιν, πλὴν εἰ αὐτὴ μὲν εἴη ﻿
<a class="pb" href="#pb850" id="pb850">[p. 850]</a>
 μεγάλη καὶ σφοδρά τις ἄγαν, ὁ δὲ πόνος μικρὸς καὶ ἀμυδρός·
                            <br class="lb"/>ὁ μέντοι πόνος ἐκνικᾷ τελέως, ὅταν ἰσχυρὸς ᾖ, τὴν ἐκ τῆς
                            <br class="lb"/>παραφροσύνης δύσπνοιαν, ὡς μηδ’ ὅλως ἐμφαίνεσθαι. οὕτω <br class="lb"/>δ’ εἰ
                            καὶ πρός τινα τῶν ἑτέρων διαθέσεων ἡ παραφροσύνη <br class="lb"/>συμπλέκηται, τὴν
                            ἰδέαν τῆς ἀναπνοῆς ἄλλοτ’ ἄλλην ἐργάσεται <br class="lb"/>παρὰ τὸ κρατεῖν, ἢ
                            κρατεῖσθαι, ἢ ἰσοσθενῶς ἔχειν, ἢ νῦν μὲν, <br class="lb"/>εἰ τύχοι, κρατεῖν, αὖθις
                            δ’ ἐν ἑτέρῳ καιρῷ τοῦ νοσήματος <br class="lb"/>κρατεῖσθαι. δείξομεν οὖν ὅτι καὶ
                            κατὰ τὰ τῶν ἐπιδημιῶν βιβλία <br class="lb"/>τοῦτ’ αὐτὸ διδάσκει διὰ τῶν ἐν αὐτοῖς
                            γεγραμμένων ἀῤῥώστων. <br class="lb"/>ἐναργῶς δὲ καὶ σαφῶς δειχθήσεται, προειπόντων
                            <br class="lb"/>ἡμῶν ὀλίγον τι περὶ τῆς προαιρέσεως τοῦ Ἱπποκράτους. δοκοῦσι
                            <br class="lb"/>γὰρ οἱ παλαιοὶ πάντα τὰ τοῖς νοσοῦσι συμβαίνοντα <br class="lb"/>γράφειν
                            αὐτὸν, ὥσπερ καὶ τὸν Θουκυδίδην· ἔχει δ’ οὐχ οὕτως, <br class="lb"/>ἀλλ’ αὐτὸ δὴ
                            τοῦτο τὸ ἐναντιώτατον ὑπάρχει τοῖς Ἱπποκράτους <br class="lb"/>γράμμασι πρὸς τὰ
                            Θουκυδίδου. ὁ μὲν γὰρ πάντα γράφει <br class="lb"/>τὰ καὶ τοῖς ἰδιώταις γνώριμα,
                            μηδὲν ὅλως αὐτῶν παραλιπὼν, <br class="lb"/>ὁ Θουκυδίδης, ὁ δ’ Ἱπποκράτης ὀλίγα μὲν
                            τούτων, ὅσα <br class="lb"/>πρὸς τὴν ὅλην διάθεσιν, καθ’ ἣν ἐκινδύνευσεν ὁ κάμνων,
                            διαφέρει, 
<a class="pb" href="#pb851" id="pb851">[p. 851]</a>
 πάμπολλα δ’ ἄλλα τοῖς ἰδιώταις μὲν παρεωραμένα,
                            <br class="lb"/>τεχνικὴν δὲ πάνυ καὶ ἀκριβῆ τὴν διάγνωσιν παρεχόμενα, καὶ
                            <br class="lb"/>δυνάμενα πολλάκις καὶ αὐτοὺς τοὺς ἀρίστους ἰατροὺς λαθεῖν.
                            <br class="lb"/>οὗτος δ’ ὢν ταχὺς ἐν τῷ ἑρμηνεύειν, καὶ μηδὲν ὅ τι μὴ καὶ
                            <br class="lb"/>μεγάλως ὀνήσει γράφειν ἀξιῶν, δόξει σοι πάλιν ἐξεστάναι τῶν
                            <br class="lb"/>οἰκείων φρενῶν, ὅταν τὰ μηδ’ ὅλως γενόμενα τῷ νοσοῦντι <br class="lb"/>γράφῃ,
                            τοῦτ’ αὐτὸ προσδηλῶν, ὅτι μὴ ἐγένετο. ὁ γὰρ καὶ <br class="lb"/>τῶν γενομένων τὰ
                            πλεῖστα παραλείπων οὐκ ἂν δόξειε τοῖς μὴ <br class="lb"/>γενομένοις διατρίβων
                            παραπαίειν; ἀλλ’ εἰ ἐνόεις ὅτι διὰ τὴν <br class="lb"/>αὐτὴν αἰτίαν κᾀκεῖνα
                            παραλείπει καὶ ταῦτα γράφει, τότ’ οἶμαί <br class="lb"/>σε θαυμάσειν αὐτόν. οὐδὲ
                            γὰρ τὸ τυχὸν, οὐδ’ εἰς τὸν <br class="lb"/>τυχόντα δυνάμενον ἰατρὸν ἐλθεῖν ἐκεῖνος
                            ἔγραψεν. ἀποδέδεικται <br class="lb"/>δὲ καὶ περὶ τούτων ἡμῖν ἐν ἄλλοις τε πολλοῖς
                            καὶ δὴ <br class="lb"/>κᾀν τοῖς περὶ τῆς Ἱπποκράτους ἀνατομῆς, οὐχ ἥκιστα δὲ κᾀν
                            <br class="lb"/>τοῖς περὶ τοῦ παρὰ τοῦ Θουκυδίδου λοιμοῦ. τούτων τοίνυν
                            <br class="lb"/>μεμνημένος, οὐ χαλεπῶς αἰσθήσῃ τῶν λεγομένων. μέλλω γὰρ
                            <br class="lb"/>δείξειν, εἰ καί τῳ παράδοξον εἶναι δόξει, πολλοὺς μὲν τῶν ἐν
                            <br class="lb"/>ἐπιδημίαις γεγραμμένων δυσπνοήσαντας, μηδὲν δ’ ὑπὲρ τῆς 
<a class="pb" href="#pb852" id="pb852">[p. 852]</a>
 δυσπνοίας αὐτῶν εἰπεῖν τὸν Ἱπποκράτην, διότι σαφὴς ἦν καὶ
                            <br class="lb"/>πρόδηλος ἅπασιν ἰατροῖς. εἰ γὰρ ἤτοι τὸ στέρνον, ἢ τὰς πλευρὰς,
                            <br class="lb"/>ἢ τὰ περὶ τὰς κλεῖς καὶ τὴν φάρυγγα συνέβαινέ τῳ <br class="lb"/>φλεγμᾶναι,
                            καὶ διὰ τοῦτο μικρὸν καὶ πυκνὸν ἐξ ἀνάγκης ἀναπνεῖν, <br class="lb"/>ὡς ἐν τῷ
                            πρόσθεν ἐπεδείκνυτο λόγῳ, γράφειν οὐκ ἂν <br class="lb"/>ἠξίωσεν Ἱπποκράτης οὔτε τὸ
                            τῆς δυσπνοίας εἶδος οὔτε τὴν <br class="lb"/>ἀρχὴν ὅτι δύσπνους ἐγένετο. πολὺ γάρ
                            ἐστι τὸ τοιοῦτον τῆς <br class="lb"/>δυσπνοίας εἶδος <span class="milestone">182</span>ἑκάστης σχεδὸν ἡμέρας ὁρώμενον ἐπί τε <br class="lb"/>περιπνευμονικῶν
                            καὶ πλευριτικῶν καὶ συναγχικῶν καὶ πάντων <br class="lb"/>ἁπλῶς οἷς τι κατὰ τὸν
                            θώρακα καὶ τὸν πνεύμονα φλεγμαίνει. <br class="lb"/>καὶ ταῖς ἥπατος δὲ φλεγμοναῖς,
                            καὶ μάλιστα ταῖς <br class="lb"/>κατὰ τὰ κυρτὰ, καὶ ταῖς τοῦ σπληνὸς, καὶ ταῖς κατὰ
                            τὴν κεφαλὴν <br class="lb"/>αὐτοῦ, καὶ ταῖς τοῦ περιτοναίου, τὸ τοιοῦτον εἶδος
                            <br class="lb"/>ἕπεται τῆς δυσπνοίας. ἀλλὰ καὶ οἷς ἡ γαστὴρ φλεγμαίνει, καὶ
                            <br class="lb"/>μᾶλλον εἰ τὸ στόμα τε καὶ ὁ στόμαχος αὐτῆς, <span class="milestone">255</span>καὶ οἷς <br class="lb"/>τῶν ὑμένων τις ἢ τῶν μυῶν τῶν
                            καθ’ ὑποχόνδριον, ἢ αἱ φρένες <br class="lb"/>αὐταὶ, τούτοις ἅπασι μικρὸν καὶ
                            πυκνὸν γίνεται τὸ πνεῦμα, 
<a class="pb" href="#pb853" id="pb853">[p. 853]</a>
 πολλάκις δὲ καὶ τῶν ἐντέρων τι
                            τῶν λεπτῶν, καὶ μάλιστα τῶν <br class="lb"/>κατὰ τὴν νῆστίν τε καὶ τοῦ κώλου τὰ ἄνω
                            μειζόνως φλεγμήναντα, <br class="lb"/>δυσπνοεῖν οὕτως ἠνάγκασε τὸν ἄνθρωπον,
                            φλεγμονῆς <br class="lb"/>νῦν ἀκουομένης τοῦ σκληροῦ καὶ θερμοῦ καὶ ὀδυνῶντος
                            ὄγκου, <br class="lb"/>καθάπερ τῷ Ἐρασιστράτῳ καλεῖν ἔθος ἐστὶ καὶ τοῖς νεωτέροις
                            <br class="lb"/>ἰατροῖς πᾶσιν, ἐπεὶ ὅτι γε τὴν φλόγωσιν οὕτως ὠνόμαζον οἱ
                            <br class="lb"/>παλαιοὶ σχεδὸν οὐδεὶς ἀγνοεῖ. δέδεικται δ’ ἐν τῷ πρὸ τούτου
                            <br class="lb"/>λόγῳ καὶ διότι τοῖς ὑδερικοῖς καὶ τοῖς ὑπερεμπεπλησμένοις <br class="lb"/>ἢ
                            πόματος ἢ σιτίων, καὶ ταῖς κυούσαις, καὶ τοῖς προγάστορσι <br class="lb"/>μικρὸν
                            καὶ πυκνὸν γίνεται τὸ πνεῦμα, καὶ καθόλου <br class="lb"/>φάναι πᾶσιν ὅσοις
                            στενοχωρεῖταί τι τῶν ἀναπνευστικῶν ὀργάνων. <br class="lb"/>οὕτω γὰρ καὶ τοῖς
                            ἀσθματικοῖς καὶ τοῖς πνευμονώδεσι <br class="lb"/>καὶ τοῖς ἐμπύοις, καὶ οἷς ἡ ῥάχις
                            διέστραπται μεγάλως, <br class="lb"/>καὶ οἷς ἀπέπτων φυμάτων σύστασις ἢ ἐν θώρακι ἢ
                            ἐν πνεύμονι, <br class="lb"/>καὶ ὅλως ἅπασιν οἷς σκίῤῥος ἢ ἄλλος τις ὄγκος
                            ἀξιόλογος <br class="lb"/>ὅτου δὴ τῶν προειρημένων μορίων ἐστὶν ἁπάντων, μικρὸν
                            <br class="lb"/>καὶ πυκνὸν ἀναπνεῖν ἀνάγκη. οὔτ’ οὖν οὗτοι δύνανται λαθεῖν 
<a class="pb" href="#pb854" id="pb854">[p. 854]</a>
 οὐδὲ τὸν ἐπιτυχόντα τῶν ἰατρῶν, οὔτε αἱ διαθέσεις αὐτῶν,
                            <br class="lb"/>αἷς ἐξ ἀνάγκης ἕπεται δύσπνοια. καὶ γὰρ αἱ διαθέσεις σαφεῖς,
                            <br class="lb"/>καὶ τὸ τῆς δυσπνοίας εἶδος ἐναργές ἐστι, καὶ πολλοῖς μονονουχὶ
                            <br class="lb"/>καθ’ ἑκάστην ἡμέραν γιγνόμενον. ἀλλ’ ὅτι μηδὲν τῶν <br class="lb"/>οὕτω σαφῶν
                            Ἱπποκράτης γράφει, πολλάκις ἀποδέδεικται. <br class="lb"/>Θουκυδίδης μὲν γὰρ τὰ
                            συμβάντα τοῖς νοσοῦσιν ὡς ἰδιώτης <br class="lb"/>ἰδιώταις ἔγραψεν, Ἱπποκράτης δὲ
                            τεχνίτης τεχνίταις. </p>
                  </section>
                  <section id="body-1-2-8" class="div textpart chapter level4">
                    <p class="p autofirst">Εἴπωμεν οὖν ἤδη καὶ αὐτοὺς δὴ τοὺς δυσπνοήσαντας <br class="lb"/>ἀῤῥώστους, ἐφ’ ὧν
                            οὐκ ἠξίωσεν οὐχ ὅπως τὸ τῆς <br class="lb"/>δυσπνοίας εἶδος, ἀλλ’ οὐδ’ αὐτὸ τοῦτο
                            μόνον ἁπλῶς εἰπεῖν, <br class="lb"/>ὅτι ἐδυσπνόησαν. ἐπεὶ δ’ ἑπτὰ μέν ἐστιν ἅπαντα
                            τὰ τῶν ἐπιδημιῶν <br class="lb"/>βιβλία, τούτων δὲ τὸ μὲν ἕβδομον σαφῶς νόθον εἶναι
                            <br class="lb"/>πᾶσι δοκεῖ καὶ νεώτερον καὶ διεσκευασμένον, τὸ δὲ πέμπτον <br class="lb"/>οὐ
                            τοῦ μεγάλου Ἱπποκράτους τοῦ Ἡρακλείδου υἱέος, ἀλλὰ <br class="lb"/>τοῦ νεωτέρου τοῦ
                            Δράκοντος· τὸ δὲ δεύτερον καὶ τὸ τέταρτον <br class="lb"/>καὶ τὸ ἕκτον ἔστι μὲν οἷς
                            τοῦ Ἱπποκράτους υἱέος, ἔστι δὲ <br class="lb"/>οἷς καὶ αὐτοῦ Ἱπποκράτους ἔδοξεν, οὐ
                            μὴν συγγράμματά γε <br class="lb"/>οὐδ’ ὥστε διαδοθῆναι τοῖς Ἕλλησι μέλλοντα, ἀλλ’
                            ὑπομνήματα ﻿
<a class="pb" href="#pb855" id="pb855">[p. 855]</a>
 μᾶλλον εἶναι· τισὶ δὲ οἵπερ καὶ ἀκριβέστερά
                            μοι δοκοῦσι καταμαθεῖν <br class="lb"/>τῶν βιβλίων τὴν δύναμιν, ὑπὸ μὲν τοῦ
                            Θεσσαλοῦ γεγράφθαι <br class="lb"/>δοκεῖ τὰ ε΄, δύο δ’ εἶναι τοῦ μεγάλου
                            Ἱπποκράτους, <br class="lb"/>καὶ ἐπιγεγράφθαι γέ που διὰ τοῦτο τὰ ἐκ τοῦ μικροῦ
                            πινακιδίου, <br class="lb"/>δηλονότι τοῦ Θεσσαλοῦ πάντα ὅσα περ ὁ πατὴρ αὐτοῦ
                            <br class="lb"/>γεγραφὼς ἔτυχεν ἀθροῖσαι σπουδάσαντος ἐς ταὐτὸν, ὡς μηδὲν
                            <br class="lb"/>ἀπόλοιτο· μόνα δὲ καὶ λοιπὰ τῶν ζ΄ τούτων βιβλίων <br class="lb"/>Ἱπποκράτους
                            εἶναι τοῦ μεγάλου σχεδὸν ἅπασιν ὡμολόγηται, <br class="lb"/>τό τε πρῶτον καὶ τὸ
                            τρίτον· εὔλογον ἔδοξε μοι πρῶτον μὲν <br class="lb"/>τοὺς ἐν τούτοις τοῖς βιβλίοις
                            γεγραμμένους ἀῤῥώστους προχειρίσασθαι, <br class="lb"/>μετὰ δὲ <span class="milestone">256</span>τοῦτο καὶ τοὺς ἐν τοῖς ἄλλοις τῶν
                            <br class="lb"/>ἐπιδημιῶν εὐθὺς αὐτοῖς συνάπτοντα κατὰ τὴν τῶν λόγων
                            <br class="lb"/>οἰκειότητα καὶ ὅσα διὰ τῶν ἄλλων συγγραμμάτων αὐτῷ περὶ
                            <br class="lb"/>δυσπνοίας εἴρηται. καὶ δὴ καὶ πρώτου πάντων μνημονεύσωμεν
                            <br class="lb"/>Ἀναξίωνος, ὅν τινα, ὥς φησιν αὐτὸς, πυρετὸς ὀξὺς ἔλαβεν,
                            <br class="lb"/>πλευροῦ δεξιοῦ ὀδύνη ξυνεχὴς, ἔβησσε ξηρὰ, οὐδ’ ἔπτυε <br class="lb"/>τὰς
                            πρώτας ἡμέρας. καὶ πρῶτόν γε αὐτὸ τοῦτο δείξωμεν, τί <br class="lb"/>δή ποτε καίτοι
                            βραχυλόγος ὢν ὁ Ἱπποκράτης, ἐνὸν εἰπεῖν αὐτὸ 
<a class="pb" href="#pb856" id="pb856">[p. 856]</a>
 δι’ ἑνὸς
                            ὀνόματος, ὅτι πλευριτικὸς ἦν ὁ Ἀναξίων, οὕτως εἰπὼν <br class="lb"/>τὰ συμπτώματα
                            τὰ κατὰ τοῦτο τὸ νόσημα, δι’ ἐκείνων <br class="lb"/>μᾶλλον ἠξίωσε τὴν ὑπὲρ αὐτοῦ
                            ποιήσασθαι διήγησιν. οὔτε <br class="lb"/>γὰρ ἔθος αὐτῷ τὸ τοιοῦτον, ἀλλ’ αὐτὸ
                            τοὐναντίον ἐστὶν, εἰς <br class="lb"/>ἓν ὄνομα καὶ κεφάλαιον ἀνάγειν ἀεὶ τὰ κατὰ
                            μέρος· οὔτε μὴν <br class="lb"/>κατὰ τὸ τυχὸν ἐνδέχεται νῦν οὕτω γράφειν τὸν μηδ’
                            ἓν εἰκῆ <br class="lb"/>γράφοντα. τίς οὖν ἡ αἰτία; τῶν νοσημάτων ἑκάστῳ συμπτώματα
                            <br class="lb"/>τὰ μὲν ἐξ ἀνάγκης ὑπάρχει, τὰ δ’ ὡς τὸ πολύ. <br class="lb"/>αὐτῶν δὲ τῶν ἐξ
                            ἀνάγκης ὑπαρχόντων πλείους εἰσὶ διαφοραὶ, <br class="lb"/>τινὲς μὲν πλειστάκις
                            ὁρώμεναι, καὶ διὰ τοῦτ’ οἰκεῖαι τῇ φύσει <br class="lb"/>τοῦ νοσήματος εἶναι
                            πεπιστευμέναι· τινὲς δὲ σπανίως πάνυ, <br class="lb"/>καὶ διά τι συμπεσὸν ἰδίως
                            ἐξαίρετον. ὁ τοίνυν Ἱπποκράτης, <br class="lb"/>ὅταν μὲν αἱ συνήθεις ἰδέαι τῶν
                            συμπτωμάτων ὦσιν, ἀρκεῖται <br class="lb"/>τηνικαῦτα μόνῳ τῷ καθόλου τοῦ νοσήματος
                            ὀνόματι· ὅταν <br class="lb"/>δέ τι ἐμπίπτῃ τῶν σπανίων, μετὰ τὴν καθόλου τε καὶ
                            κοινὴν <br class="lb"/>ἅπαντος τοῦ νοσήματος προσηγορίαν εὐθὺς ἐκεῖνο διορίζεται·
                            <br class="lb"/>εἰ δὲ πλείους ποτὲ θεάσαιτο παθημάτων ἰδέας ὑπὲρ τὴν κοινὴν
                            <br class="lb"/>καὶ συνήθη φύσιν, δεομένην ἑκάστην οἰκείου διορισμοῦ, 
<a class="pb" href="#pb857" id="pb857">[p. 857]</a>

                            τηνικαῦτα ὑπερβαίνει μὲν τὸν καθόλου, διηγεῖται δ’ εὐθὺς <br class="lb"/>ἕκαστον
                            τῶν κατὰ μέρος, ὡς ἂν ἐκ τούτων κᾀκείνου δηλουμένου. <br class="lb"/>πλευριτικοῖς
                            οὖν ἐξ ἀνάγκης μὲν συμπίπτει τό τε τῆς <br class="lb"/>πλευρᾶς ἄλγημα, καὶ μετὰ τοῦ
                            πυρετοῦ, καὶ ἡ δύσπνοια καὶ <br class="lb"/>ἡ βήξ· οὐκ ἐνδέχεται γὰρ πλευριτικὸν
                            εἶναι μὲν, μὴ οὐ πάντα <br class="lb"/>δὲ ταῦθ’ ὑπάρχειν αὐτῷ· τὸ δὲ ἀνάγεσθαί τι
                            τῶν ἀπὸ τῆς <br class="lb"/>φλεγμονῆς ἅμα ταῖς βηξὶν, οὐκ ἀναγκαῖον μὲν, ὡς τὸ πολὺ
                            <br class="lb"/>μέντοι συμβαίνει. οὕτω δὲ καὶ ἡ τῶν ἀναγομένων ἰδέα ὑπέρυθρος,
                            <br class="lb"/>ἢ ὑπόξανθος, ἢ ἀφρώδης ἐστίν. ὥσπερ δ’ ἐν τοῖς εἰρημένοις <br class="lb"/>τὸ
                            μέν ἐστι σύνηθες, τὸ δὲ ξένον, οὕτω καὶ ἐν αὐτοῖς <br class="lb"/>τοῖς ἐξ ἀνάγκης
                            συμπίπτουσι τινὲς μὲν ἰδέαι πλειστάκις, <br class="lb"/>τινὲς δὲ σπανίως ὁρῶνται.
                            καὶ τοίνυν ὁ Ἱπποκράτης, ἐπὶ <br class="lb"/>τοῦ προκειμένου νῦν ἀῤῥώστου τοῦ
                            Ἀναξίωνος, ἐπειδὴ τὰ <br class="lb"/>κατὰ μέρος παθήματα διορισμοῦ ἐδεῖτο, τῆς
                            σπανιωτέρας <br class="lb"/>ἰδέας ὄντα, διοριζομένων δ’ αὐτῶν ᾔδει γνωρισθησομένην
                            σαφῶς <br class="lb"/>τὴν πλευριτικὴν συνδρομὴν, περιττὸν ἡγήσατο γράφειν ὃ
                            <br class="lb"/>πάντως ἔμελλεν καὶ χωρὶς τοῦ συγγραφῆναι νοηθήσεσθαι. <br class="lb"/>πυρετὸς
                            γάρ, φησιν, ὀξὺς ἔλαβε, καὶ πλευροῦ δεξιοῦ ὀδύνη 
<a class="pb" href="#pb858" id="pb858">[p. 858]</a>
 συνεχὴς,
                            καὶ ἔβησσε ξηρὰ, δηλονότι βηχία. οὐκοῦν οὐ μόνον <br class="lb"/>ὅτι πυρετὸς, ἀλλὰ
                            καὶ ὁποῖός τις, ἔμαθες· ὀξὺς γάρ, φησιν· <br class="lb"/>οὐδ’ ὅτι πλευρᾶς πόνος,
                            ἀλλὰ καὶ ὁποῖος, ὅτι συνεχής· οὐδ’ <br class="lb"/>ὅτι βῆχες μόνον, ἀλλὰ καὶ ὁποῖαι
                            καὶ τίνες, ὅτι ξηραὶ καὶ <br class="lb"/>ἄπτυστοι· ἐν ταὐτῷ δὲ τούτῳ λόγῳ καὶ ὅτι
                            πλευριτικὸς <br class="lb"/>ἦν οὗτος ὁ ἄνθρωπος, ἔμαθες· οὐδενὶ γὰρ τῶν πάντων
                            νοσημάτων <br class="lb"/>ἡ τῶν εἰρημένων παθῶν ὑπάρχει σύνοδος, ὅτι μὴ
                            <br class="lb"/>πλευρίτιδι. δι’ ἑνὸς οὖν λόγου καὶ ὅτι πλευρίτιδι διεπάλαιεν <br class="lb"/>ὁ
                            ἄνθρωπος, καὶ ὁποίᾳ τινὶ ταύτῃ, δεδήλωται. ἐπεὶ δ’ ἐξ <br class="lb"/>ἀνάγκης
                            ἕπεται πλευρίτισιν ἡ δύσπνοια, παρέλειψε <span class="milestone">257</span>γράφειν, <br class="lb"/>ὅτι καὶ δύσπνους ἦν. εἰ μὲν γὰρ καὶ περὶ
                            ταύτης τι <br class="lb"/>ξένον εἶχεν εἰπεῖν καὶ σπά<span class="milestone">183</span>νιον, οὐκ ἂν ἐσιώπησεν· ἐπεὶ <br class="lb"/>δ’, ὡς ἔοικεν, ἐφύλαττε
                            τὴν εἰθισμένην ἰδέαν, εὐλόγως παρέλιπεν. <br class="lb"/>ὥσπερ δὲ ταῦτα παρῆκεν,
                            οὕτως ἄλλα παρέγραψεν, <br class="lb"/>ἃ μήτε ἐξ ἀνάγκης ὑπάρχει πλευρίτισι μήθ’ ὡς
                            πολὺ μήτ’ ἐκ <br class="lb"/>τῶν εἰρημένων νοηθῆναι δύναται. τὸ τί γάρ φησι;
                            διψώδης, <br class="lb"/>ἄγρυπνος, οὖρα δὲ εὔχροα, πολλὰ, λεπτά. εἶτα ἐπιφέρων, 
<a class="pb" href="#pb859" id="pb859">[p. 859]</a>
 ἕκτῃ παράληρος, πρὸς δὲ τὰ θερμάσματα οὐδὲν ἐνεδίδου.
                            <br class="lb"/>τούτων οὐδὲν οὔτ’ ἀναγκαίως ὑπάρχει πλευρίτισιν οὔθ’ ὡς <br class="lb"/>τὸ
                            πολύ. εἰ δὲ καὶ κατὰ τὴν ἑβδόμην ἡμέραν ἀκούσῃς αὐτοῦ <br class="lb"/>διηγουμένου,
                            σαφέστερον ἐπιγνώσῃ τὴν προαίρεσιν τἀνδρός. <br class="lb"/>ἔχει δ’ οὕτως· ἑβδόμῃ
                            ἐπίπονος, ὅ τε γὰρ πυρετὸς ἐπέτεινεν, <br class="lb"/>οἵ τε πόνοι οὐ ξυνεδίδοσαν,
                            αἵ τε βῆχες ἠνώχλεον, δύσπνοός <br class="lb"/>τε ἦν. ἐνταῦθα δυσπνοίας
                            ἐμνημόνευσεν, ὁπότε τοῦ κακῶς <br class="lb"/>διακεῖσθαι τὸν ἄνθρωπον ἐποιεῖτο
                            συλλογισμὸν, ἐν τοῖς ἄλλοις <br class="lb"/>καὶ αὐτὴν καταλέγων τοῖς ἐξ ἀρχῆς μὲν
                            αὐτῷ συμπεσοῦσι, <br class="lb"/>μήτε δὲ πεπαυμένοις μήτε ἐνδεδωκόσι. τοὺς μὲν γὰρ
                            <br class="lb"/>πυρετοὺς καὶ προσεπιτεῖναί φησι, τὰ δὲ λοιπὰ τρία, τέτταρα <br class="lb"/>γὰρ
                            εὑρέθη τὰ συμπληροῦντα τὴν πλευριτικὴν συνδρομὴν, ἐπὶ <br class="lb"/>τῶν αὐτῶν
                            διαμεῖναί φησι, τοὺς πόνους, τὰς βῆχας, τὰς δυσπνοίας, <br class="lb"/>ἀπ’ αὐτῆς
                            τῆς οὐσίας τοῦ νοσήματος συλλογιζόμενος <br class="lb"/>ἐπιπόνως ἔχειν τὸν
                            ἄνθρωπον. εἰ γὰρ τῶν συμπληρωτικῶν <br class="lb"/>αὐτῷ παθημάτων τεττάρων ὄντων τὰ
                            τρία μὲν ὡσαύτως <br class="lb"/>ἔχοντα διέμενε, τὸ τέταρτον δὲ χεῖρον ἐγένετο,
                            παντὶ δῆλον, <br class="lb"/>ὅτι κακῶς ὁ ἄνθρωπος εἶχεν. ὁρᾷς οὖν ἐναργῶς, ὅτι διὰ
                            τὸ ﻿
<a class="pb" href="#pb860" id="pb860">[p. 860]</a>
 χρῄζειν εἰς πρόγνωσιν τῆς τοῦ νοσήματος καταστάσεως,
                            ἐμνημόνευσε <br class="lb"/>τῆς δυσπνοίας, οὐκ ἂν ἄλλως μνημονεύσας αὐτῆς. <br class="lb"/>καὶ
                            διὰ τοῦτο πρῶτον τῶν ἄλλων τοῦτον προὐχειρισάμην τὸν <br class="lb"/>ἄῤῥωστον, ἵνα
                            δείξω, ὑπὲρ ἧς μηδὲν εἶπεν καταρχὰς δυσπνοίας, <br class="lb"/>ὅτι μηδ’ ἔχρῃζεν
                            ὅλως αὐτῆς, ὡς οὐ κακῶς μνημονεύει <br class="lb"/>νῦν. εἰ γὰρ προσέχεις τῇ λέξει
                            τὸν νοῦν, εὑρήσεις αὐτὴν <br class="lb"/>τοῦτ’ ἐνδεικνυμένην. ἑβδόμῃ, φησὶν,
                            ἐπίπονος. ὅ τε γὰρ <br class="lb"/>πυρετὸς ἐπέτεινέ, φησιν, οἵ τε πόνοι οὐ
                            ξυνεδίδοσαν, αἵ τε βῆχες <br class="lb"/>ἠνώχλεον, δύσπνοός τε ἦν. ἐνταῦθα μὲν γὰρ,
                            ὡς ἔφην, <br class="lb"/>ἓν μὲν ἐπιτετάσθαι δηλοῖ, τὰ δ’ ἄλλα μένειν ἐπὶ τῶν αὐτῶν.
                            <br class="lb"/>ὃ γὰρ ἐδήλωσεν, οὐ ξυνεδίδοσαν, εἰπὼν τοῦτ’ ἐπὶ τῶν λοιπῶν,
                            <br class="lb"/>τῶν βηχῶν καὶ τῆς δυσπνοίας, ἀπὸ κοινοῦ χρὴ νοεῖν, συνηθεστάτης
                            <br class="lb"/>οὔσης τῆς τοιαύτης ἑρμηνείας οὐχ Ἱπποκράτει μόνον, <br class="lb"/>ἀλλὰ καὶ
                            τοῖς ἄλλοις παλαιοῖς σχεδὸν ἅπασι. ὡς γὰρ οἱ <br class="lb"/>πόνοι οὐδὲν
                            ξυνεδίδοσαν, οὕτω καὶ αἱ βῆχες ἠνώχλεον, ὡσαύτως <br class="lb"/>δηλονότι μηδὲν
                            ἐνδιδοῦσαι, δύσπνοός τε ἦν, ὡσαύτως <br class="lb"/>δηλονότι μηδὲν τῆς δυσπνοίας
                            ἐνδιδούσης. ἐνδείκνυται δὲ καὶ 
<a class="pb" href="#pb861" id="pb861">[p. 861]</a>
 αὐτὸ τὸ ἦν ταὐτὸν τῷ ὡς
                            πρώην. οὐ γὰρ δύσπνοος <br class="lb"/>ἐγένετο, εἶπε, καί τοι δυνάμενος εἰπεῖν,
                            μᾶλλον δὲ παντὸς ἂν <br class="lb"/>εἰρηκὼς, εἰ κατὰ τὴν ἑβδόμην προσεγεγόνει τοῦτο
                            τὸ πάθημα, <br class="lb"/>πρότερον οὐκ ὄν· ἀλλ’ οὔτε προσεγένετο δηλονότι, πάντως
                            γὰρ <br class="lb"/>ἐχρῆν ἐξ ἀρχῆς αὐτὸ συστῆναι τοῖς ἄλλοις, Ἱπποκράτης τε
                            <br class="lb"/>δεόντως ἐδίδαξεν, ἐν ἀρχῇ μὲν τῆς διηγήσεως παραλιπὼν αὐτὸ,
                            <br class="lb"/>μετὰ ταῦτα δὲ μνημονεύσας· ἐπ’ ἄλλων μέντοι παμπόλλων
                            <br class="lb"/>ἀῤῥώστων, ὥσπερ ἐν ἀρχῇ παρέλιπεν, οὕτως οὐδ’ ἐπὶ προήκοντι <br class="lb"/>τῷ
                            λόγῳ φαίνεται μνημονεύων δυσπνοίας. ἅπαντας δ’ <br class="lb"/>αὐτοὺς ἑξῆς
                            παραγράψω τοὺς ἐν τῷ πρώτῳ τῶν ἐπιδημιῶν, <br class="lb"/>ὡς ἔφην, <span class="milestone">258</span>καὶ τοὺς ἐν τῷ τρίτῳ γεγραμμένους, πρότερόν
                            <br class="lb"/>γε προσθεὶς τὰ λείποντα τῆς εἰς τὸν προγεγραμμένον ἄῤῥωστον
                            <br class="lb"/>ἐξηγήσεως. ὥσπερ οὖν ὅτι δύσπνους ἦν, ἐξ αὐτοῦ <br class="lb"/>τοῦ νοσήματος
                            τῆς φύσεως ἂν ἔγνωμεν, εἰ καὶ μὴ πρὸς Ἱπποκράτους <br class="lb"/>εἴρητο μετὰ
                            ταῦτα, οὕτω καὶ ὅτι τὸ τῆς δυσπνοίας <br class="lb"/>ἦν εἶδος αὐτῷ μικρὸν καὶ
                            πυκνὸν, οὐκ ἄδηλόν ἐστι, κᾂν Ἱπποκράτης <br class="lb"/>μὴ γράφῃ· ὡς γὰρ ὅτι
                            δυσπνοοῦσιν οἱ πλευριτικοὶ, 
<a class="pb" href="#pb862" id="pb862">[p. 862]</a>
 φαίνεται, οὕτω καὶ ὅτι μικρὸν
                            καὶ πυκνὸν ἀναπνέουσιν· εἴπομεν <br class="lb"/>δὲ ἔμπροσθεν, ὡς οὐδὲν τῶν καὶ τοῖς
                            ἄλλοις σαφῶς <br class="lb"/>γιγνωσκομένων Ἱπποκράτης γράφει. καί τοι καὶ
                            παρεφρόνησεν <br class="lb"/>οὗτος ὁ ἄνθρωπος· λέγει γοῦν οὕτω περὶ αὐτοῦ· ἕκτῃ
                            <br class="lb"/>παράληρος· ἀλλὰ τοῦτο μὲν οὐχ ὡς νόσημα φύσει παρακοπτικὸν,
                            <br class="lb"/>ἀλλ’ ὡς ἐπιγιγνόμενον πάθημα πλευρίτισιν ἰσχυραῖς, οὐκ <br class="lb"/>ἔμελλε
                            δήπουθεν ἐκνικήσειν τὴν ἀπὸ τοῦ πόνου τροπὴν, οὐδὲ <br class="lb"/>καθ’ αὑτὸ
                            τυπώσειν τὴν τῆς δυσπνοίας ἰδέαν· ὁ δ’ ἐν τῇ πλευρᾷ <br class="lb"/>πόνος ἰσχυρὸς
                            ὢν, καθ’ ἑαυτὸν πάντως ἔμελλεν ἀλλοιώσειν <br class="lb"/>τὴν ἀναπνοήν· εἰ δέ γε
                            καθ’ ὑπόθεσιν ὁ μὲν πόνος ἦν ἀμυδρὸς, <br class="lb"/>σφοδρὰ δὲ ἡ παραφροσύνη,
                            πάντως ἂν ἢ τελέως ἐνίκησεν <br class="lb"/>ἡ παραφροσύνη τὸν πόνον, ἢ ὡς τὸ πολύ·
                            καὶ οὕτως ἂν <br class="lb"/>ἤτοι διὰ παντὸς τοῦ νοσήματος ἀνέπνεεν ὁ τοιοῦτος
                            ἄῤῥωστος <br class="lb"/>μέγα καὶ ἀραιὸν, ἢ πλεῖστα μὲν οὕτως, σπανιάκις δὲ σμικρὸν
                            <br class="lb"/>καὶ πυκνόν· καὶ τοῦτο πάντως ὁ Ἱπποκράτης προεσημήνατο,
                            <br class="lb"/>καθάπερ ἐπὶ τοῦ ἐν Μελιβοίῃ νεανίσκου. τούτῳ γὰρ ἦν μέν <br class="lb"/>τις
                            καὶ καθ’ ὑποχόνδριον ἔντασις ὑπολάπαρος, ἀλλὰ καὶ παρεφρόνησε
                            <br class="lb"/>μεγάλως. γράφει γοῦν ἐπὶ μὲν τῆς ἐντάσεως οὕτως· 
<a class="pb" href="#pb863" id="pb863">[p. 863]</a>

                            ὑποχονδρίου ἔντασις ὑπολάπαρος, παραμήκης ἐξ ἀμφοτέρων· <br class="lb"/>περὶ δὲ τῆς
                            παραφροσύνης οὕτως· ἐν μὲν τῇ δεκάτῃ τῶν ἡμερῶν <br class="lb"/>παρέκρουσεν
                            ἀτρεμέως, ἐπὶ δὲ τῆς τεσσαρεσκαιδεκάτης <br class="lb"/>πολλὰ παρέλεγεν, ἐπὶ δὲ τῆς
                            εἰκοστῆς ἐξεμάνη, φησίν. ἦν <br class="lb"/>μὲν οὖν καὶ μόνον αὐτῷ τοὔνομα τὸ
                            ἐξεμάνη μέγεθος παραφροσύνης <br class="lb"/>ἱκανὸν ἐνδείξασθαι, ἀλλὰ καὶ τὸ
                            κόσμιον εἶναι καὶ <br class="lb"/>σιωπηλὸν τὸν νεανίσκον αὐξητικόν ἐστιν οὐ σμικρὸν
                            τοῦ μεγέθους <br class="lb"/>αὐτῆς, εἴ γε δὴ κᾀν τῷ προῤῥητικῷ καὶ τὰς ἀποκρίσεις
                            <br class="lb"/>τὰς θρασείας, μήτοι γε τὰς παραφροσύνας αὐτὰς, κακάς φησιν
                            <br class="lb"/>εἶναι τοῖς κοσμίοις. οὐ γὰρ δὴ οὐδ’ ἄλλου τινὸς ἕνεκεν ἐν τῇ
                            <br class="lb"/>τῆς δεκάτης ἡμέρας διηγήσει προσέγραψεν τὰ περὶ τοῦ ἤθους <br class="lb"/>τοῦ
                            νεανίσκου. ἵνα δὲ μὴ δόξωμεν, ἐπειδὴ γέγραπται, παρέκρουσεν
                            <br class="lb"/>ἀτρεμέως, ἁπλῆν τινα εἶναι καὶ τὴν τυχοῦσαν παραφροσύνην, <br class="lb"/>διὰ
                            τοῦτο ἐπιφέρει, ἦν δὲ κόσμιος καὶ σιγῶν, ἐξ <br class="lb"/>ὧν πάντων μὲν δὴ τούτων
                            τὸ σφοδρὸν τῆς παραφροσύνης <br class="lb"/>ἐνεδείξατο. τὴν δὲ καθ’ ὑποχόνδριον
                            ἔντασιν ἐξ ἀμφοτέρων <br class="lb"/>τῶν μερῶν τάχ’ ἄν τις δόξειεν μικρὸν καὶ
                            πυκνὸν ἐργάσασθαι <br class="lb"/>τὸ πνεῦμα· δι’ αὐτῶν γὰρ ὧν ὑπὲρ αὐτῆς ἔγραψεν,
                            ἐνεδείξατο <br class="lb"/>νενικημένην εὐλόγως ὑπὸ τῆς παραφροσύνης. οὐ γὰρ ἁπλῶς
                                
<a class="pb" href="#pb864" id="pb864">[p. 864]</a>
 εἶπεν· ἦν δὲ καθ’ ὑποχόνδριον ἔντασις, ἀλλὰ προσέθηκεν
                            <br class="lb"/>ὑπολάπαρος, δηλῶν ὡς οὐκ ἦν σὺν ὄγκῳ μεγάλῳ. λαπαρὸν <br class="lb"/>γὰρ τὸ
                            κενόν. ἐκ δὲ τοῦ παραμήκης τοὐναντίον ἐμφαίνει <br class="lb"/>ᾧ πολλάκις αὐτὸς
                            λέγει τῷ ἀνεσπασμένῳ ὑποχονδρίῳ. ὅταν <br class="lb"/>μὲν γὰρ ὑπὸ τῶν φρενῶν
                            τείνηται, τότε μὲν ἀνασπᾶταί τε καὶ <br class="lb"/>κατακρύπτεται πᾶν, ἑλκόμενον
                            εἰς τὸν θώρακα· ὅταν δ’ ὑπό <br class="lb"/>τινος τῶν κάτω, παραμήκης τηνικαῦθ’ ἡ
                            τάσις φαίνεται, οὐδὲν <br class="lb"/>γάρ ἐστιν ἐπίπροσθεν τὸ κατακρύψον αὐτὴν,
                            ὥσπερ ἐπὶ <br class="lb"/>τοῦ θώρακος αἵ τε νόθοι πλευραὶ καὶ τὸ στέρνον. οὐ μόνον
                            <br class="lb"/>οὖν ἐκ τούτων δῆλον, ὡς σμικρὰ παντάπασιν ἡ κατὰ τὸ ὑποχόνδριον
                            <br class="lb"/>ἦν διάθεσις εἰς δυσπνοίας γένεσιν, ἀλλὰ κᾀξ αὐτοῦ <br class="lb"/>τοῦ
                            προσγράψαι τὸν Ἱπποκράτην περὶ τῆς ὀδύνης αὐτοῦ μηδέν. <br class="lb"/>οὐ γὰρ ἂν
                            ἐσιώπησεν, εἴπερ ἦν ὀδυνηρὸν, ἔθος ὂν αὐτῷ <br class="lb"/>
                            <span class="milestone">259</span>μηδὲν τῶν τοιούτων ἀργῶς παρέρχεσθαι.
                            εἴπερ οὖν <br class="lb"/>ταῦτα μὲν ἦν πάντως σμικρὰ, οὔτε γὰρ ὄγκος τις ἐν αὐτῷ
                            <br class="lb"/>μέγας οὔτε πόνος, οὔτε τὰς φρένας ἔθλιβεν, ἀλλὰ κατὰ <br class="lb"/>
                            <span class="milestone">184</span>τῆς γαστρὸς ὅλης ἐξετέτατο, τῇ
                            παραφροσύνῃ δ’ οὐδὲν ﻿
<a class="pb" href="#pb865" id="pb865">[p. 865]</a>
 ἐνέδει πρὸς τὸ μεγίστην εἶναι καὶ
                            χαλεπωτάτην, κατὰ λόγον <br class="lb"/>ἐνικήθη τελέως ὑπ’ αὐτοῦ ἡ κατὰ τὸ
                            ὑποχόνδριον διάθεσις, <br class="lb"/>ὥστε γενέσθαι δι’ ὅλου τοῦ νοσήματος τὴν
                            ἀναπνοὴν ἀραιὰν <br class="lb"/>καὶ μεγάλην. διὰ τοῦτ’ οὖν καὶ ὁ Ἱπποκράτης
                            ἀμφοτέρων <br class="lb"/>ὁμοῦ μνημονεύει, τοῦ τε τῆς δυσπνοίας εἴδους καὶ τῆς κατὰ
                            τὸ <br class="lb"/>ὑποχόνδριον διαθέσεως. ἔχει δ’ ἡ λέξις ὧδε· πνεῦμα ἀραιὸν,
                            <br class="lb"/>μέγα, διὰ χρόνου, ὑποχονδρίου ἔντασις ὑπολάπαρος· ἵνα μή <br class="lb"/>τις
                            ἀργῶς παρέλθοι τὸν λόγον, ἀλλ’ ἑξῆς ἀλλήλων ἀναγνοὺς <br class="lb"/>δύο διαθέσεις,
                            ἐναντίον εἶδος δυσπνοίας ἐργάζεσθαι πεφυκυίας, <br class="lb"/>ἐπισκέπτηται τὴν
                            αἰτίαν τοῦ κρατῆσαι μὲν τελέως τὴν παραφροσύνην, <br class="lb"/>νικηθῆναι δὲ τὴν
                            καθ’ ὑποχόνδριον ἔντασιν. ἀλλ’ <br class="lb"/>ἡμεῖς γε καὶ τὴν αἰτίαν εἰρήκαμεν
                            καὶ τὴν γνώμην τἀνδρὸς <br class="lb"/>ἐξηγησάμεθα, καὶ χρὴ μεταβάντας ἤδη τὸ
                            λοιπὸν μέρος τοῦ <br class="lb"/>προτεθέντος λόγου διελθεῖν. ὅταν μὲν γὰρ ἡ
                            παραφροσύνη <br class="lb"/>τελέως νικήσῃ τὴν ἐναντίαν διάθεσιν, αὕτη μόνη κατὰ τὴν
                            <br class="lb"/>ἑαυτῆς δύναμιν ἀλλοιοῖ τὴν ἀναπνοὴν, ὡς ἐπὶ τοῦ προγεγραμμένου
                            <br class="lb"/>γέγραπται νεανίσκου, τοῦ κατὰ τὸ τρίτον τῶν ἐπιδημιῶν <br class="lb"/>ὑστάτου
                            γεγραμμένου· ἀλλὰ μὴν καὶ ὅτι τοῦ πόνου τελέως 
<a class="pb" href="#pb866" id="pb866">[p. 866]</a>
 λέως
                            κρατοῦντος, οὐδὲν παρεμφαίνεται τῆς κατὰ τὴν παραφροσύνην
                            <br class="lb"/>δυσπνοίας, ἐπ’ Ἀναξίωνος ἐδείξαμεν, ὃς ἐν τῷ τρίτῳ <br class="lb"/>καὶ αὐτὸς
                            γέγραπται τῶν ἐπιδημιῶν, ὄγδοος ἀπὸ τῆς λοιμώδους <br class="lb"/>καταστάσεως· ἐπὶ
                            δ’ αὖ τῆς Δεάλκους γυναικὸς, ἧς καὶ <br class="lb"/>πρόσθεν ἐμνημονεύσαμεν, ὀγδόης
                            μὲν ἀπὸ τούτου, πεντεκαιδεκάτης <br class="lb"/>δὲ μετὰ τὴν λοιμώδη κατάστασιν
                            γεγραμμένης, ὡς τὰ <br class="lb"/>πολλὰ μὲν ἡ παραφροσύνη κρατεῖ, σπανιάκις δὲ καὶ
                            κρατεῖται. <br class="lb"/>ἀλλὰ τὰς μὲν ῥήσεις ὀλίγον ἔμπροσθεν, ἡνίκ’ ἐξηγούμην
                            οἷόν <br class="lb"/>τι δηλοῖ τὸ διὰ χρόνου, παρέγραψα, νυνὶ δὲ καὶ τὰς διαθέσεις
                            <br class="lb"/>αὐτὰς τὰς μαχομένας ἐρῶ, ἑπόμενος κᾀνταῦθα ταῖς ὑφ’ Ἱπποκράτους
                            <br class="lb"/>εἰρημέναις λέξεσιν. ἐπώδυνος μὲν οὖν διάθεσις οὐδεμία <br class="lb"/>ταύτῃ τῇ
                            ἀνθρώπῳ συμβῆναι φαίνεται, κατάψυξις δὲ ἐπεκράτησε, <br class="lb"/>μαραινομένης
                            τῆς ἐμφύτου θερμασίας. ἐκ γὰρ τοῦ <br class="lb"/>γεγράφθαι περὶ αὐτῆς, πυρετοὶ
                            πρὸς χεῖρα λεπτοὶ, ἀκρέων <br class="lb"/>ψύξις, τοῦτο δηλοῦται, κᾀκ τοῦ
                            περιστέλλεσθαι δι’ ὅλου τοῦ <br class="lb"/>νοσήματος. εἰπὼν γὰρ, ἐξ ἀρχῆς δὲ
                            περιεστέλλετο, μετὰ ταῦτα <br class="lb"/>ἐπὶ τέλει τῆς ὅλης διηγήσεως, ἀεὶ
                            περιεστέλλετό, φησι. ἀλλὰ <br class="lb"/>καὶ τὸ ἀπὸ λύπης ἄρξασθαι, τούτοις
                            ὁμολογεῖ. τί γὰρ φησι; 
<a class="pb" href="#pb867" id="pb867">[p. 867]</a>
 πυρετὸς φρικώδης ἐκ λύπης ἔλαβε.
                            ἀλλὰ καὶ αὐτὸς ὁ φρικώδης <br class="lb"/>πυρετὸς κατὰ τὴν αὐτὴν αἰτίαν ἐγένετο.
                            καὶ μὲν δὴ καὶ <br class="lb"/>τὸ τὰ πινόμενα διεξέρχεσθαι τὴν γαστέρα, μηδ’ ἐπὶ
                            βραχὺ <br class="lb"/>συνιστάμενα, μέγιστον τεκμήριον τοῦ τὴν ἔμφυτον θερμασίαν
                            <br class="lb"/>ἀποσβέννυσθαι. καὶ τὸ δέρμα δὲ τὸ καρφαλέον, τὸ ἀπεξηραμμένον
                            <br class="lb"/>ἐστί. συναπόλλυται δὲ ταῖς τοιαύταις ξηρότησι τὸ ἔμφυτον
                            <br class="lb"/>θερμόν. ἀλλὰ μὴν ὅτι γε ταῦτ’ ἐπ’ αὐτῆς ἐγένετο, δηλοῦσιν <br class="lb"/>αἱ
                            λέξεις αὗται. ἑπτακαιδεκάτῃ γάρ, φησιν, ἐρεθισμοὶ <br class="lb"/>ἀπὸ κοιλίης
                            ταραχώδεες, ἔπειτα δ’ αὐτὰ τὰ ποτὰ διῄει, οὐδὲ <br class="lb"/>συνίστατο·
                            ἀναισθήτως εἶχε πάντων· δέρματος περίτασις καρφαλέα. <br class="lb"/>εὐλόγως οὖν
                            δι’ ὅλου τοῦ νοσήματος ἐπεκράτησε τὸ <br class="lb"/>μέγα καὶ ἀραιὸν πνεῦμα,
                            παρενέπιπτε δέ ποτε καὶ τὸ βραχὺ τὸ <br class="lb"/>ταῖς καταψύξεσιν ἑπόμενον.
                            ἀναμνήσω δὲ καὶ νῦν τῶν ῥήσεων, <br class="lb"/>ὡς ἔμπροσθεν ἤδη παρέγραψα·
                            τεσσαρεσκαιδεκάτῃ πνεῦμα <br class="lb"/>ἀραιὸν, μέγα, διὰ χρόνου, καὶ πάλιν
                            βραχύπνοος. εἰκοστῇ <br class="lb"/>λόγοι πολλοὶ, πάλιν ἱδρύνθη, ἄφωνος,
                            βραχύπνοος. μιῇ καὶ <br class="lb"/>εἰκοστῇ ἀπέθανε. ταύτῃ διὰ τέλεος
                                πνεῦ<span class="milestone">260</span>μα ἀραιὸν, μέγα. <br class="lb"/>ἐνταῦθα
                            μὲν οὖν ἡ παραφροσύνη τῆς καταψύξεως ἐπεκράτει, 
<a class="pb" href="#pb868" id="pb868">[p. 868]</a>
 καὶ διὰ
                            τοῦτο σπανίως μὲν βραχύπνους, δι’ ὅλου δὲ τοῦ νοσήματος <br class="lb"/>μακρόπνους
                            ἐτηρήθη. ἔμπαλιν δὲ ἐπὶ τοῦ Πυθίωνος, <br class="lb"/>οὗ καὶ πρόσθεν ἐμνημόνευσα,
                            βραχύπνοια μὲν ἦν δι’ ὅλου τοῦ <br class="lb"/>νοσήματος, ὀλιγάκις δέ ποτε
                            συνέβαινεν ἡ μακρόπνοια, κατὰ <br class="lb"/>λόγον, δύο γὰρ ἀντέκειντο τῇ
                            παραφροσύνῃ διαθέσεις βραχυπνοίας <br class="lb"/>αἰτίαι, πόνος καὶ κατάψυξις, ἄμφω
                            μὲν μικρὰν πεφυκότα <br class="lb"/>ποιεῖν τὴν ἀναπνοὴν, ἀλλ’ ὁ μὲν πόνος μετὰ
                            πυκνότητος, <br class="lb"/>ἡ δὲ κατάψυξις μετὰ ἀραιότητος. ὅτι μὲν οὖν
                            παρεφρόνησε, <br class="lb"/>γέγραπται πολλάκις αὐτοῖς ὀνόμασιν ὑπ’ αὐτοῦ τοῦ
                            <br class="lb"/>Ἱπποκράτους, ὥστε τοῦτο μὲν οὐκ ἄν τινα λάθοι· ἀλλ’ οὐδὲ <br class="lb"/>τὸ
                            τοῦ πόνου τοῦ κατὰ τὴν κοιλίαν, καὶ γὰρ καὶ τοῦτο σαφῶς <br class="lb"/>ὧδε
                            γέγραπται· κατὰ δὲ κοιλίην, βάρος μετὰ πόνου· ὅτι <br class="lb"/>δὲ κατέψυκτο, καὶ
                            ἡ ἔμφυτος θερμασία ἐμαραίνετο, δῆλον ἐκ <br class="lb"/>τῶνδε· δευτέρῃ περὶ μέσον
                            ἡμέρης ψύξις ἀκρέων, τὰ δὲ περὶ <br class="lb"/>χεῖρας καὶ κεφαλὴν μᾶλλον· εἶθ’
                            ἑξῆς ἐν τῇ τῆς τρίτης ἡμέρας <br class="lb"/>διηγήσει, ὀψὲ δὲ περὶ ἡλίου δυσμὰς
                            ὑπεψύχθη μικρά· ἐπὶ δὲ <br class="lb"/>γε τῆς τετάρτης ἡμέρας, οὐ μόνον ὅτι ψύξις,
                            ἀλλὰ καὶ ὅτι <br class="lb"/>ἀνεθερμάνθη μετὰ χρόνον, προσγέγραπται. σαφέστερον δὲ
                                
<a class="pb" href="#pb869" id="pb869">[p. 869]</a>
 περὶ τῆς ὀγδόης ἡμέρας διηγούμενος, πρωῒ μὲν ἐκοιμήθη,
                            φησὶ, <br class="lb"/>μικρὰ, ταχὺ δὲ ψύξις, ὀψὲ δὲ πάλιν ἀνεθερμάνθη. αὖθις δ’
                            <br class="lb"/>ἐπὶ τῆς δεκάτης ἡμέρας, πολλὴ ψύξις, φησί. ἐκ τῶνδε μὲν οὖν
                            <br class="lb"/>δῆλον ὅτι καὶ ψύξις ἦν, οὐ μόνον πόνος καὶ παραφροσύνη <br class="lb"/>τῷ
                            Πυθίωνι. ὅτι δὲ ἐπεκράτει μὲν ἡ βραχύπνοια, ἦν δέ τις καὶ
                            <br class="lb"/>μακρόπνοια, γένοιτ’ ἂν σαφὲς ἐν τῇ τῆς δευτέρας ἡμέρας διηγήσει.
                            <br class="lb"/>γέγραπται γὰρ ὡδὶ, βραχύπνοος ἐπὶ χρόνον πολύν. <br class="lb"/>τοῦτο γὰρ τὸ,
                            χρόνον πολὺν, ἐνδεικτικόν ἐστι τοῦ γε μὴ μόνην <br class="lb"/>εἶναι τὴν
                            βραχύπνοιαν, ἀλλὰ καὶ τοῦ πλεονεκτεῖν αὐτὴν τῆς <br class="lb"/>(ἐπὶ) μακροπνοίας.
                            γέγραπται δὲ καὶ οὗτος ὁ Πυθίων ἐν τῷ <br class="lb"/>τρίτῳ τῶν ἐπιδημιῶν, τρίτος
                            μετὰ τὴν λοιμώδη κατάστασιν, <br class="lb"/>ὥστ’ ἔνεστιν ἑκάστῳ καθ’ ἑαυτὴν ἐπὶ
                            πλέον ἐνδιατρίβειν ταῖς <br class="lb"/>τοῦ παλαιοῦ ῥήσεσιν, ἵνα μὴ πάσας αὐτὰς
                            ἡμεῖς παραγράφοντες <br class="lb"/>μακρὸν ποιῶμεν τὸν λόγον. </p>
                  </section>
                  <section id="body-1-2-9" class="div textpart chapter level4">
                    <p class="p autofirst">Ἀλλὰ καὶ ὅτι μηδεμίαν λέξιν ἐναντίαν τοῖς <br class="lb"/>ὑφ’ ἡμῶν λεγομένοις
                            ἑκόντες εἶναι παραλείπομεν, εἴ τις ἐπ’ <br class="lb"/>αὐτὰ τὰ βιβλία παραγένηται,
                            μάλιστ’ ἂν πεισθείη. καὶ διὰ <br class="lb"/>τοῦτο μηνύομεν ἡμεῖς, ἐν τίνι τε τῶν
                            βιβλίων ὁ ἄῤῥωστος, <br class="lb"/>ὑπὲρ οὗ ποτ’ ἂν ἑκάστοτε διαλεγόμενοι τύχωμεν,
                            γέγραπται ﻿
<a class="pb" href="#pb870" id="pb870">[p. 870]</a>
 καὶ πόστος ἐστὶν ἢ ἀπὸ τῆς ἀρχῆς, ἢ ἀπὸ
                            καταστάσεως ἀριθμοῦντι, <br class="lb"/>πρὸς τὸ μὴ καταμέλλειν διὰ ταῦτά τινα, καὶ
                            περὶ τὴν <br class="lb"/>ἀνεύρεσιν ὀκνοῦντα ἢ ἀβασανίστως ἡμῖν πιστεύειν, ὅπερ οὐ
                            <br class="lb"/>βουλόμεθα, ἢ ὑποπτεύειν, ὥστε καὶ παραγράφοντας ἡμᾶς, ὃ <br class="lb"/>δὴ
                            πολλοὶ τῶν ἐξηγησαμένων ἐποίησαν. ἀλλ’ ἐκεῖνοι μὲν διὰ <br class="lb"/>τοῦτο σιγῶσι
                            τὰ βιβλία, καὶ κατακρύπτουσιν ἑκόντες, ἐξ ὧν <br class="lb"/>ἂν ἑκάστοτε
                            παραγράφωσι τὰς λέξεις, ἡμεῖς δὲ οὐκ αὐτὰ μόνον, <br class="lb"/>ἀλλὰ καὶ τοὺς
                            τόπους αὐτοὺς καὶ τὰ κεφάλαια μηνύομεν, ὑπὲρ <br class="lb"/>τοῦ ῥᾷον εὑρίσκειν τὰ
                            βουλόμενα· ἴσμεν γὰρ ὅτι βεβαιοτέραν <br class="lb"/>πίστιν ὧν λέγομεν ἕξουσιν οἱ
                            πᾶν ἀναγνόντες τοῦ βιβλίου τὸ <br class="lb"/>χωρίον, ἐξ οὗ τὴν ῥῆσιν παραγράφομεν.
                            τῶν μὲν δὴ προειρημένων <br class="lb"/>ἀῤῥώστων ἠνάγκασεν ἡμᾶς ἡ ἀκολουθία τοῦ
                            λόγου μνημονεῦσαι, <br class="lb"/>βουληθέντας <span class="milestone">261</span>δηλῶσαι, καθ’ ὅντινα τρόπον <br class="lb"/>ἐνίοτε μὲν ἡ παραφροσύνη μόνη τὴν
                            δύσπνοιαν ἐργάζεται, νικῶσα <br class="lb"/>τὴν ἐναντίαν διάθεσιν, ἐνίοτε δὲ
                            νικηθεῖσα τελέως ἐξίτηλος <br class="lb"/>γίνεται· καὶ ποτὲ μὲν ὡς τὸ πολὺ κρατεῖ,
                            σπανίως ἐμπιπτούσης <br class="lb"/>τῆς διαφερούσης <span class="milestone">185</span>δυσπνοίας, ποτὲ δὲ κρατεῖται <br class="lb"/>κατὰ τὸ σπάνιον αὐτή που
                            παρεμφαινομένη. καὶ ἤδη δῆλον 
<a class="pb" href="#pb871" id="pb871">[p. 871]</a>
 ὅπερ ἐν ἀρχῇ ἐλέγομεν, ὡς ᾧ
                            μὲν τὸ μέγα καὶ ἀραιὸν πνεῦμα, <br class="lb"/>πάντως καὶ παραφροσύνη, ᾧ δὲ
                            παραφροσύνη, οὐ πάντως <br class="lb"/>τούτῳ μέγα καὶ ἀραιὸν τὸ πνεῦμα. </p>
                  </section>
                  <section id="body-1-2-10" class="div textpart chapter level4">
                    <p class="p autofirst">Ὅπερ δ’ ἔτι λείπει τῶν προτεθέντων, προσθῶμεν <br class="lb"/>τῷ λόγῳ, πάντας
                            ἐπελθόντες τοὺς ἔν τε τῷ πρώτῳ <br class="lb"/>καὶ τῷ τρίτῳ τῶν ἐπιδημιῶν ἀῤῥώστους
                            γεγραμμένους ἀπὸ <br class="lb"/>τοῦ πρώτου μέχρι τοῦ πάντων ὑστάτου, τὴν τάξιν τῷ
                            λόγῳ <br class="lb"/>τὴν αὐτὴν ἐντιθέντες ἥπερ δὴ καὶ τῆς γραφῆς ἐστιν αὐτῷ. <br class="lb"/>ὁ
                            μὲν δὴ πρῶτος ἁπάντων Φιλίσκος, ὅτι μὲν καὶ παρεφρόνησε, <br class="lb"/>καὶ μέγα
                            καὶ ἀραιὸν ἔσχε τὸ πνεῦμα, διὰ τῶν ἔμπροσθεν <br class="lb"/>λόγων ἐδείξαμεν, αὐτοῦ
                            τοῦ Ἱπποκράτους παραθέμενοι τὴν <br class="lb"/>ῥῆσιν· ὅτι δὲ οὐδὲ ἦν τις πόνος
                            αὐτῷ κατ’ οὐδὲν μορίων, ὧν <br class="lb"/>πασχόντων ἐλέγομεν μικρὰν καὶ πυκνὴν
                            γίγνεσθαι τὴν ἀναπνοὴν, <br class="lb"/>νυνὶ δείξομεν, αὐτῆς κᾀνταῦθα τῆς τοῦ
                            παλαιοῦ λέξεως <br class="lb"/>ὑπομνήσαντες, ἐχούσης ὧδε· σπλὴν ἐπῄρθη περιφερεῖ
                            κυρτώματι. <br class="lb"/>οὔκουν οὔτ’ ἄλλως ὀδυνηρὸν τὸ σπλάγχνον ὁ σπλὴν, οὔτε
                            <br class="lb"/>θλίβει τὰς φρένας ὁμοίως ἥπατι καὶ γαστρὶ, πλὴν εἰ μὴ μέγιστόν
                            <br class="lb"/>ποτε ὄγκον σχοίη κατὰ τὴν κεφαλὴν, ὅπερ οὐκ ἦν τῷ <br class="lb"/>Φιλίσκῳ, καὶ
                            διὰ τοῦτο οὐχ ἱκανὸς ἐγένετο νικῆσαι τὴν ἐκ τῆς 
<a class="pb" href="#pb872" id="pb872">[p. 872]</a>

                            παραφροσύνης δύσπνοιαν ὁ σπλὴν, μήτ’ ἐπώδυνος ὢν μήτε <br class="lb"/>θλίβων τὰς
                            φρένας. ὁ δ’ ἐφεξῆς τούτῳ γεγραμμένος Σιληνὸς, <br class="lb"/>οὗ καὶ αὐτοῦ ἐν τοῖς
                            ἔμπροσθεν λόγοις μετὰ τὸν Φιλίσκον <br class="lb"/>ἐμνημονεύσαμεν, ὅτι μὲν ἀραιὸν
                            καὶ μέγα καὶ αὐτὸς ἔσχε τὸ <br class="lb"/>πνεῦμα, καὶ ὅτι παρεφρόνησεν, ἐν
                            ἐκείνοις ἐδείξαμεν· ὅτι δὲ <br class="lb"/>οὐδεμία διάθεσις ἦν αὐτῷ νικῆσαι
                            δυναμένη παραφροσύνην, ἐν <br class="lb"/>τῷδε δειχθήσεται. ἡ γάρ τοι τῆς τρίτης
                            τοῦ νοσήματος ἡμέρας <br class="lb"/>διήγησις ἔχει καὶ τοῦτο γεγραμμένον·
                            ὑποχονδρίου ξύντασις, <br class="lb"/>ἐξ ἀμφοτέρων παραμήκης, πρὸς ὀμφαλὸν
                            ὑπολάπαρος. οὐκοῦν <br class="lb"/>καὶ πρὸς ὀμφαλὸν ἀπεχώρει ἡ σύντασις, οὔτ’ ὀδύνη
                            τις οὔτ’ <br class="lb"/>ὄγκος ἀξιόλογος. ἀλλὰ καὶ τὸ ἐπὶ τῆς τελευτῆς εἰρημένον,
                            ὑποχονδρίου <br class="lb"/>παλμὸς, οὐχ ἱκανὸν οὐδ’ αὐτὸ τὴν ἐκ τῆς παραφροσύνης
                            <br class="lb"/>ἀλλοιῶσαι δύσπνοιαν. ἐῤῥέθη γὰρ ἤδη μυριάκις, ἤτοι <br class="lb"/>πόνον δεῖν
                            εἶναι περί τι τῶν κατὰ τὰς ἀναπνοὰς κινουμένων <br class="lb"/>μορίων, ἢ
                            στενοχωρεῖσθαί τι τῶν ἀναπνευστικῶν ὀργάνων, <br class="lb"/>ἵνα μικρὸν καὶ πυκνὸν
                            γένηται τὸ πνεῦμα. οὐκ οὖν οὐδ’ οὗτος <br class="lb"/>ὁ Σιληνὸς, ὥσπερ οὐδ’ ὁ
                            πρότερος ὁ Φιλίσκος, εἶχέ τινα διάθεσιν <br class="lb"/>ἑτέραν, ἀλλοιοῦν δυναμένην
                            τὴν ἀναπνοὴν, ὅτι μὴ παραφροσύνην. 
<a class="pb" href="#pb873" id="pb873">[p. 873]</a>
 οὔτε γὰρ πόνος οὔτε
                            θλίψις τῶν ἀναπνευστικῶν <br class="lb"/>ὀργάνων, ἀλλ’ οὐδὲ κατάψυξίς τις ἦν, οἵαν
                            ἐν τῷ τρίτῳ τῶν <br class="lb"/>ἐπιδημιῶν ἐδείξαμεν Πυθίωνί τε καὶ τῇ Δεάλκους
                            γυναικὶ γινομένην. <br class="lb"/>τοὺς μέντοι τρεῖς τοὺς ἑξῆς τούτων γεγραμμένους,
                            <br class="lb"/>Ἡροφῶντα καὶ τὴν Φιλίνου γυναῖκα καὶ τὴν Ἐπικράτους, <br class="lb"/>εὕροις ἂν
                            ἀκριβῶς ἀναλεγόμενος τὰς ὑπὲρ αὐτῶν διηγήσεις <br class="lb"/>ἐλάττονα τὴν
                                <span class="milestone">262</span>παραφροσύνην ἔχοντας, ἢ ὥστε κατὰ
                            ταύτην <br class="lb"/>ἀλλοιωθῆναι ἀναπνοήν. ἀλλ’ Ἡροφῶντι μὲν ὅ τε σπλὴν
                            <br class="lb"/>ἐπῄρθη, καὶ ὑποχονδρίου, φησὶ, ξύντασις, οὐκέτι προσθεὶς,
                            <br class="lb"/>ὑπολάπαρος, οὐδὲ, παραμήκης, οὐδὲ, πρὸς ὀμφαλὸν, ὥστε <br class="lb"/>τούτῳ τὰ
                            κατὰ τὰς φρένας ἐφλέγμηνεν, αἵπερ ἐδείχθησαν ἡμῖν <br class="lb"/>ἐν τοῖς περὶ τῶν
                            τῆς ἀναπνοῆς αἰτίων τὸ πρῶτόν τε καὶ κυριώτατον <br class="lb"/>αὐτῶν ὄργανον. ἡ δὲ
                            τοῦ Φιλίνου γυνὴ ἤλγεέ, φησι, <br class="lb"/>καρδίην καὶ ὑποχόνδριον δεξιόν· ἡ δέ
                            γε τοῦ Ἐπικράτους, <br class="lb"/>οὐ τὴν καρδίαν μόνην, ἀλλὰ καὶ πλευροῦ, φησιν,
                            ἀριστεροῦ <br class="lb"/>βάρος μετ’ ὀδύνης εἶχε. διὰ τοῦτ’ οὖν οὐδὲ προσέγραψεν
                            <br class="lb"/>οὐδενὶ τούτων πνεῦμα μικρὸν καὶ πυκνὸν, ἀλλ’ ὅλως <br class="lb"/>ἐσιώπησεν,
                            ἔθος ἔχων, ὡς καὶ πρόσθεν ἐδείξαμεν, τὰ σαφῶς 
<a class="pb" href="#pb874" id="pb874">[p. 874]</a>
 ἅπασι
                            γινωσκόμενα παραλείπειν. σαφεστάτη δὲ καὶ πᾶσι γνώριμος <br class="lb"/>ἦν, ὡς καὶ
                            τοῦτ’ ἐδείξαμεν, ἡ κατὰ μικρότητα καὶ πυκνότητα <br class="lb"/>δύσπνοια, ἣν
                            ἐδυσπνόουν ἐξ ἀνάγκης οἱ προγεγραμμένοι <br class="lb"/>τρεῖς ἄῤῥωστοι. καὶ μέντοι
                            καὶ ὁ μετ’ αὐτοὺς γεγραμμένος <br class="lb"/>Κλεανακτίδης, ἐξ ἀνάγκης μὲν καὶ
                            αὐτὸς ὁμοίως ἐδυσπνόει διὰ <br class="lb"/>τὴν ὀδύνην τῆς ἀριστερᾶς πλευρᾶς, ἀλλ’
                            οὐδ’ ἐπὶ τούτου γέγραπταί <br class="lb"/>τι περὶ δυσπνοίας, ὡς ἂν καὶ χωρὶς τοῦ
                            γραφῆναι <br class="lb"/>νοηθῆναι δυναμένης. οὐ μὴν παρεφρόνησέ γε οὗτος ὁ
                            Κλεανακτίδης· <br class="lb"/>ὁ δέ γε μετ’ αὐτὸν γεγραμμένος Μέτων οὔτ’ ὀδυνῆσαι
                            <br class="lb"/>δυναμένην διάθεσιν οὔτε στενοχωρῆσαί τι τῶν ἀναπνευστικῶν
                            <br class="lb"/>ὀργάνων ἔσχεν, ἀλλ’ οὐδὲ παραφροσύνης ὑπόθεσιν <br class="lb"/>οὐδεμίαν
                            νοσώδη, παράδοξον δέ τι καὶ οὐκ εἰθισμένον <br class="lb"/>ἀπαντᾷν συνέπεσεν αὐτῷ.
                            τῇ γὰρ ε΄. τῶν ἡμερῶν αἱμοῤῥαγήσας <br class="lb"/>τε καὶ ἱδρώσας ἐκρίθη τελέως.
                            ᾑμοῤῥάγει οὖν ἔτι καὶ <br class="lb"/>μετὰ κρίσιν ἄγρυπνος ὢν, ἀλλὰ καὶ παρέλεγέ,
                            φησι, καίτοι <br class="lb"/>πρὶν κριθῆναι μηδ’ ὅλως παραφρονήσας. διὰ τοῦτο οὖν
                            καὶ <br class="lb"/>ἡμεῖς ἔφαμεν αὐτῷ μηδεμίαν γενέσθαι νοσώδη διάθεσιν
                            παραφροσύνης. ﻿
<a class="pb" href="#pb875" id="pb875">[p. 875]</a>
 ἀλλ’ οὕτως παρέλεγεν, ὡς τοῖς μεθύουσι
                            συμβαίνει, <br class="lb"/>πληρώσει τῆς κεφαλῆς. δι’ αὐτὸ δὲ τοῦτο καὶ τὸ,
                            παρέλεγεν, <br class="lb"/>ὄνομα γέγραπται πρὸς Ἱπποκράτους, ἐνδεικνυμένου τὴν πρὸς
                            <br class="lb"/>μέθην ὁμοιότητα γενομένην αὐτῷ ἐκ τῆς περὶ τὴν κεφαλὴν
                            <br class="lb"/>πληρώσεως. ἧκε γὰρ ἐπ’ αὐτὴν, ὡς ἐκ τῶν συμβάντων ἐστὶ
                            <br class="lb"/>τεκμήρασθαι, πλῆθος οὐκ ὀλίγον αἵματος, ἐφ’ ᾧ δὴ καὶ τὸ <br class="lb"/>σύμπαν
                            ἐκρίθη νόσημα, δεξαμένης τῆς κεφαλῆς ἅπασαν αὐτοῦ <br class="lb"/>τὴν διάθεσιν.
                            ἀλλὰ τοιούτου τοῦ αἵματος οὐκ ὀλίγον μὲν <br class="lb"/>εὐθὺς ἐν τῇ ε΄ τῶν ἡμερῶν
                            λάβρως ἐξεκρίθη σὺν ἱδρῶτι, πολὺ <br class="lb"/>δέ τι πλέον τοῦ κενωθέντος
                            ὑπέμεινεν ἐν τῇ κεφαλῇ, βαρῦνόν <br class="lb"/>τε αὐτὴν καὶ παραλέγειν τὸν
                            ἄνθρωπον ἀναγκάζον· ὅθεν <br class="lb"/>Ἱπποκράτης λουτροῖς ἐχρήσατο κατὰ κεφαλῆς
                            εἰπὼν, ᾑμοῤῥάγει <br class="lb"/>πολλάκις μετὰ κρίσιν. ὥστ’ ἐπί γε τούτου οὐ μόνον
                            οὐκ <br class="lb"/>ἔγραψεν οὐδένα τρόπον δυσπνοίας, ἀλλ’ οὐδὲ εἰ γεγένηται τὴν
                            <br class="lb"/>ἀρχὴν δύσπνοος. οὐ γὰρ τοῖς παραλέγουσιν ὁπωσοῦν, ἢ τοῖς
                            <br class="lb"/>μεθύουσιν, ἀλλὰ τοῖς παραφρονοῦσι μόνοις μέγα γίνεται καὶ
                            <br class="lb"/>ἀραιὸν τὸ πνεῦμα. καὶ διὰ τοῦτ’ ἐν τῷ προγνωστικῷ φησιν· <br class="lb"/>μέγα
                            δ’ ἀναπνεόμενον, καὶ διὰ πολλοῦ χρόνου παραφροσύνην 
<a class="pb" href="#pb876" id="pb876">[p. 876]</a>

                            σημαίνει. ἀλλ’ ὅ γε μετ’ αὐτὸν ἄῤῥωστος Ἐρασῖνος ἐξ ἀνάγκης <br class="lb"/>μὲν
                            ἐδυσπνόει, παραλέλειπται δ’ ἡ δύσπνοια διὰ τὴν πολλάκις <br class="lb"/>εἰρημένην
                            αἰτίαν. ὅλως γὰρ οὐδαμοῦ φαίνεται προειπὼν <br class="lb"/>οὐδεμίαν διάθεσιν
                            ὀδυνηρὰν ᾒ θλίβουσάν τι τῶν ἀναπνευστικῶν <br class="lb"/>ὀργάνων, εἶθ’ ἑξῆς ταύτης
                            παραγράφων τὴν ἑπομένην <br class="lb"/>δύσπνοιαν, ἀλλὰ πανταχοῦ παραλείπων, ὡς
                            ἅπασι γνώριμον. <br class="lb"/>ὅτι δ’ ἦν τοιαύτη διάθεσις τῷ Ἐρασίνῳ, <span class="milestone">263</span>σαφὲς ἐποίησεν <br class="lb"/>εἰπών· ὑποχόνδρια
                            μετέωρα, σύντασις μετ’ ὀδύνης· μέγεθος <br class="lb"/>γάρ τοι φλεγμονῆς
                            ἐμφαίνεται, δι’ ἣν καί τοι παραφρονήσας <br class="lb"/>ὁ ἄνθρωπος οὐκ ἐδυσπνόησε
                            τὴν τῆς παραφροσύνης <br class="lb"/>ἰδίαν δύσπνοιαν, ἢ πάντως ἂν καὶ ταύτης
                            ἐμνημόνευσεν Ἱπποκράτης. <br class="lb"/>ὥσπερ γὰρ τὴν ἐπὶ ταῖς ὀδύναις, τὴν μικρὰν
                            καὶ <br class="lb"/>πυκνὴν, ἀεὶ παραλείπων ὅδε εὑρίσκεται, διότι σαφής ἐστιν,
                            <br class="lb"/>οὕτω τὴν ἐπὶ ταῖς παραφροσύναις εἰδὼς ἀμφισβητουμένην, <br class="lb"/>οὐδαμοῦ
                            παρέλιπεν, οὐδὲ παρῆλθεν ἀόριστον. τὰ γὰρ ἐπὶ <br class="lb"/>Κρίτωνος τοῦ μετ’
                            αὐτὸν ἑξῆς γεγραμμένου σαφῆ τὴν αἰτίαν <br class="lb"/>ἔχει. δευτεραίου γὰρ
                            ἀποθανόντος αὐτοῦ παραδοξοτάτως, 
<a class="pb" href="#pb877" id="pb877">[p. 877]</a>
 ὡς ἐξ αὐτῆς τῆς διηγήσεως
                            ἔνεστι μαθεῖν, εἰκότως παρέλιπεν <br class="lb"/>εἰπεῖν τι περὶ δυσπνοίας
                                <span class="milestone">186</span>ὁ Ἱπποκράτης, ἢ οὐ παραφυλάξας
                            <br class="lb"/>τὴν γενομένην δύσπνοιαν, ἤ οὐκ ἀξιώσας μνημονεύειν. <br class="lb"/>ἔστι γὰρ
                            ἑκάτερον αὐτῶν εὔλογον, τὸ μὲν μὴ παραφυλάξαι, <br class="lb"/>διά τε τὸ τάχος τοῦ
                            θανάτου καὶ τὸ τῶν συμπτωμάτων ἐκπληκτικόν· <br class="lb"/>οὐ γὰρ δὴ μικρόν γε
                            θαῦμα περιερχόμενον ἄνθρωπον, <br class="lb"/>καὶ τὰ συνήθη πράττοντα, κᾄπειτα τὸν
                            μέγαν ἐν τῷ <br class="lb"/>ποδὶ δάκτυλον ἀλγήσαντα σφοδρῶς, τῇ πρώτῃ μὲν ἡμέρᾳ
                            μικρὸν <br class="lb"/>ὑποθερμανθῆναι, τῇ δ’ ἑξῆς ἀποθανεῖν. οὔτ’ οὖν διατριβῆς
                            <br class="lb"/>ἐν τῷ μεταξὺ γενομένης, ἀλλ’ ἐν τάχει μὲν ἀποθανόντος
                            <br class="lb"/>τἀνθρώπου, παραφρονήσαντος δ’ οὐχ ἁπλῶς, ἀλλ’ ἐκμανέντος, <br class="lb"/>ὥς
                            φησιν, οὐχ οἷόν τε ἦν παραφυλάττειν, ὅπως <br class="lb"/>ἀνέπνει. τοῖς μὲν γὰρ
                            ἐκμανεῖσιν οὐδ’ ἐγγὺς ἐλθεῖν ὑπομένομεν, <br class="lb"/>ἀλλ’ ἐξιστάμεθα παντὶ
                            τρόπῳ δεδιότες, μή τι κακὸν <br class="lb"/>ἡμῖν προστρίψωνται. ἢ οὖν οὐ
                            παρεφύλαξεν, ὡς εἴπομεν, ἢ <br class="lb"/>οὐκ ἠξίωσε μνημονεῦσαι τοῦ τῆς δυσπνοίας
                            εἴδους διὰ τὸ <br class="lb"/>παράδοξον τῆς ὅλης συνδρομῆς, ᾗ μόνῃ προσέχειν τὸν
                            νοῦν 
<a class="pb" href="#pb878" id="pb878">[p. 878]</a>
 ἡμᾶς ἄξιον, καὶ μὴ περιέλκεσθαι πρὸς τὰ δι’ ἄλλων
                            ἀῤῥώστων <br class="lb"/>εὑρεθῆναι δυνάμενα. ἑξῆς δὲ γράφει τὸν Κλαζομένιον, ὃς
                            <br class="lb"/>ἤλγει, φησὶ, κεφαλὴν καὶ τράχηλον καὶ ὀσφὺν ἐξ ἀρχῆς· <br class="lb"/>ἀλλὰ
                            ταῦτα μὲν οὐχ ἱκανὰ μικρὸν καὶ πυκνὸν ἐργάσασθαι τὸ <br class="lb"/>πνεῦμα, πλὴν
                            εἴπερ ἄρα ὁ τράχηλος. ἔστι δὲ καὶ ὅθι τοῦτο <br class="lb"/>προϊόντος τοῦ λόγου
                            διορισθήσεται· τὸ δὲ ὑποχόνδριον τὸ <br class="lb"/>μετ’ ὄγκου ἐπηρμένον ἱκανὸν,
                            ὥστ’ εἰ καὶ παρεφρόνησεν οὗτος, <br class="lb"/>οὐκ ἐδυσπνόησε τὴν οἰκείαν τῇ
                            παραφροσύνῃ δύσπνοιαν, <br class="lb"/>κρατησάντων τῶν εἰρημένων ἐπωδύνων
                            παθημάτων. ἡ μέντοι <br class="lb"/>μετὰ αὐτὸν Δρομάδεω γυνὴ, ἣν καὶ κατ’ ἀρχὰς
                            εὐθὺς <br class="lb"/>τοῦδε τοῦ λόγου παρεθέμην, οὐ μόνον παρεφρόνησεν, ἀλλὰ
                            <br class="lb"/>καὶ μέγα καὶ ἀραιὸν ἔσχε τὸ πνεῦμα, μηδενὸς μήτε περὶ θώρακα,
                            <br class="lb"/>μήτε καθ’ ὑποχόνδριον γενομένου παθήματος, ὃ μικρὰν <br class="lb"/>καὶ πυκνὴν
                            ἐπεφύκει τὴν ἀναπνοὴν ἐργάσασθαι. ταῦτ’ <br class="lb"/>ἆρα καὶ ὁ Ἱπποκράτης
                            ἀκριβῶς πάντα τὰ καταλαβόντα τὴν <br class="lb"/>ἄνθρωπον γράφων, ἤρξατο πονέειν
                            τὴν πρώτην περὶ ὑποχόνδριον, <br class="lb"/>ἔφη, ἀσώδης, ἀλύουσα· μοχθηρῶν
                            δηλονότι χυμῶν 
<a class="pb" href="#pb879" id="pb879">[p. 879]</a>
 αὐτόθι δακνόντων τὸ στόμα τῆς γαστρὸς, οὐ
                            μὴν φλεγμονῆς <br class="lb"/>γε οὐδεμιᾶς ὑπαρχούσης, οὐδ’ ἄλλου παθήματος οὐδενὸς,
                            ὑφ’ <br class="lb"/>οὗ μικρὸν καὶ πυκνὸν γίνεται τὸ πνεῦμα· καὶ μὲν δὴ καὶ βραχὺ
                            <br class="lb"/>προελθὼν κατὰ τὴν διήγησιν ὁ Ἱπποκράτης, εἶτα γράψας,
                            <br class="lb"/>ὑποχονδρίου πόνος, τὸ ἀσώδης προσέθηκεν, εἶθ’ ἑξῆς <br class="lb"/>πάλιν,
                            διψώδης· οὔτ’ οὖν τῶν καθ’ ὑποχόνδριον ἢ θώρακά τι <br class="lb"/>γινομένων ἱκανὸν
                            ἦν κρατῆσαι τῆς παραφροσύνης, <span class="milestone">264</span>ἀλλ’
                            <br class="lb"/>οὐδὲ τὸ ἔμφυτον θερμὸν ἐσβέννυτο, καθάπερ ἐδείξαμεν ἑτέροις
                            <br class="lb"/>οὕτω συμβὰν, ὥστ’ εὐλόγως μηδεμιᾶς διαθέσεως τῶν ἀντιτεταγμένων
                            <br class="lb"/>τῇ παραφροσύνῃ, τὴν ἀναπνοὴν ἀλλοιῶσαι δυνηθείσης, <br class="lb"/>μέγα ταύτῃ
                            καὶ ἀραιὸν τὸ πνεῦμα ἐγένετο. ἐπεὶ <br class="lb"/>δὲ προσγέγραπται τὸ, αὐτίκα
                            ἀνεσπασμένον, τοῦτο ἐπισημήνασθαί <br class="lb"/>με χρὴ νῦν, ἵνα μή τις ὑπολάβοι
                            μέλλειν ἡμᾶς αὐτὸ <br class="lb"/>ῥᾳθύμως παρέρχεσθαι. ἐξηγεῖσθαι δὲ οὐ νῦν καιρὸς,
                            ἀλλ’ <br class="lb"/>ἐν τῷ μετὰ ταῦτα λόγῳ σὺν τοῖς ἄλλοις ὁμοίως εἰρημένοις
                            <br class="lb"/>ἐξετασθήσεται· ἐν δέ γε τῷ παρόντι τοὺς ὑπολοίπους ἔτι <br class="lb"/>τρεῖς
                            ἀῤῥώστους προχειρισόμεθα, παραφρονήσαντας μὲν καὶ <br class="lb"/>αὐτοὺς, οὐ μὴν
                            δυσπνοήσαντάς γε τὴν ἰδίαν τῆς παραφροσύνης ﻿
<a class="pb" href="#pb880" id="pb880">[p. 880]</a>
 δύσπνοιαν.
                            διὰ τοῦτ’ ἐπὶ μὲν τοῦ πρώτου γέγραπται, ὑποχονδρίου <br class="lb"/>δεξιοῦ πόνος,
                            φλεγμονὴ ὑπολάπαρος ἐκ τοῦ εἴσω <br class="lb"/>μέρεος, τοῦ πρὸς τὰς φρένας
                            δηλονότι. ἐπὶ δὲ τοῦ δευτέρου, <br class="lb"/>κατὰ τὸ ὑποχόνδριον ἔπαρμα σὺν
                            ὀδύνῃ, καὶ μετ’ ὀλίγον, <br class="lb"/>ὑποχονδρίου πόνος, καὶ αὖθις ἑξῆς, περὶ δὲ
                            κληῗδα ἀριστερὰν <br class="lb"/>πόνος παρέμενεν. ἐπὶ δὲ τοῦ τρίτου τῶν ἀῤῥώστων,
                            <br class="lb"/>γυνὴ δὲ ἦν αὕτη, ὥσπερ καὶ ἡ πρὸ αὐτῆς, κεφαλῆς, φησι, <br class="lb"/>καὶ
                            τραχήλου καὶ στήθεος πόνος ἰσχυρὸς, καὶ μετ’ ὀλίγον, οἱ <br class="lb"/>πόνοι
                            παρέμενον. </p>
                  </section>
                  <section id="body-1-2-11" class="div textpart chapter level4">
                    <p class="p autofirst">Οὗτοι μὲν δὴ οἱ τεσσαρεσκαίδεκα ἄῤῥωστοι <br class="lb"/>ἐκ τοῦ πρώτου τῶν ἐπιδημιῶν
                            εἰσιν, ἐφεξῆς οὕτως ὑφ’ Ἱπποκράτους, <br class="lb"/>ὥσπερ καὶ ἡμεῖς αὐτῶν
                            ἐμνημονεύσαμεν, γεγραμμένοι· <br class="lb"/>ἐν δὲ τῷ τρίτῳ τῶν ἐπιδημιῶν δώδεκα
                            μέν εἰσιν οἱ <br class="lb"/>πρὸ τῆς λοιμώδους καταστάσεως, ἑκκαίδεκα δὲ οἱ μετ’
                            αὐτὴν, <br class="lb"/>ὁμολογοῦντες ἅπαντες οἷς ἐξ ἀρχῆς ὑπεθέμεθα. καὶ οἶδα
                            <br class="lb"/>σαφῶς, ὅτι παραλιπὼν μὲν αὐτοὺς, καὶ τοῖς βουλομένοις
                            <br class="lb"/>ἐπισκοπεῖσθαι τὴν ἐν ἅπασιν ὁμολογίαν ἐπιτρέψας ἰδίᾳ καὶ <br class="lb"/>καθ’
                            ἑαυτοὺς ἀναλέγεσθαι τὰς ὑπὸ τοῦ παλαιοῦ γεγραμμένας 
<a class="pb" href="#pb881" id="pb881">[p. 881]</a>

                            διηγήσεις, οὐ διὰ τὸ φυλάττεσθαι μακρολογεῖν δόξω τοῦτο <br class="lb"/>δρᾷν, ἀλλὰ
                            διὰ τὸ μὴ δύνασθαι τὰς ἐξ ἀρχῆς ὑποθέσεις ἐν <br class="lb"/>ὅλῳ τῷ λόγῳ διασώζειν·
                            εἰ δὲ πάντας ἑξῆς ἐπίοιμι, φλύαρός <br class="lb"/>τις εἶναι δόξω καὶ ληρώδης, ἃ
                            καὶ καθ’ ἑαυτὸν ἕκαστος ἱκανὸς <br class="lb"/>ἦν ἐξετάζειν, αὐτὸς ταῦτα μάτην
                            παραγράφων. οὐ μὴν δὲ <br class="lb"/>ἀλλ’ εἰ πάντως με χρὴ θάτερον ὑπομεῖναι τῶν
                            ἀτόπων, ἤτοι <br class="lb"/>τὴν ὑποψίαν τῆς μοχθηρίας τῶν δογμάτων, ἢ τὴν
                            μακρολογίαν, <br class="lb"/>εὑρίσκω δὲ τῆς μὲν μακρολογίας παραμυθίας τινὰς, τῆς
                            <br class="lb"/>δ’ ὑποψίας οὐδεμίαν, εὐλογώτερον τὸ περὶ πάντων εἰπεῖν. <br class="lb"/>τίνες
                            οὖν αἱ τῆς μακρολογίας παραμυθίαι; πρώτη μὲν τὸ διὰ <br class="lb"/>ταχέων
                            ἐπιδραμεῖν τῷ λόγῳ τοὺς ἀῤῥώστους, μηκέθ’ ὁμοίως <br class="lb"/>ἐγχρονίσαντα καθ’
                            ἕκαστον, ἀλλ’ ἢ μόνον ὑπομιμνήσκοντα· <br class="lb"/>δευτέρα δὲ, τοὺς μηδὲ τῶν
                            οὕτω βραχέων ὑπακούειν ἀνεχομένους <br class="lb"/>ὑπερβαίνειν αὐτὰ παρακαλέσαι,
                            μηδὲ γεγράφθαι νομίζοντας. <br class="lb"/>ὡς γὰρ ἐν ἑστιάσει λαμπρᾷ, πολλῶν
                            παρασκευασθέντων, <br class="lb"/>ἄλλος ἄλλο προαιρεῖται, τὸ μὲν ὡς ἡδὺ, τὸ δ’ ὡς
                            <br class="lb"/>ὠφελῆσον, οὕτω χρὴ καὶ τῶν λόγων τὴν μὲν παρασκευὴν εἶναι
                            <br class="lb"/>δαψιλῆ, τὴν δ’ αἵρεσιν ἐπὶ τοῖς χρωμένοις. </p>
                  </section>
                  <a class="pb" href="#pb882" id="pb882">[p. 882]</a>
                  <section id="body-1-2-12" class="div textpart chapter level4">
                    <p class="p autofirst"><span class="milestone">265</span>Ὁ μὲν δὴ πρῶτος ἁπάντων ἄῤῥωστος,
                            <br class="lb"/>ᾧ Πυθίων ὄνομα, δῆλός ἐστιν ἐξ αὐτῆς τῆς διηγήσεως οὐδεμίαν
                            <br class="lb"/>ὑπόθεσιν ἔχων δυσπνοίας. ὁ δὲ δεύτερος, Ἑρμοκράτης, <br class="lb"/>ἤρξατό,
                            φησιν, ἀλγέειν κεφαλὴν, ὀσφῦν· ὑποχονδρίου ἔντασις <br class="lb"/>ὑπολάπαρος. οὐ
                            μὴν ὅτι κάτω καὶ πρὸς ὀμφαλὸν ἔῤῥεπεν <br class="lb"/>ἡ τάσις, ἤ ὅτι προμήκης ἦν,
                            ἔτι προσέγραψεν, ᾧ δῆλον, ὅτι <br class="lb"/>πρὸς τῶν φρενῶν φλεγμαινουσῶν
                            ἀνεσπᾶτο τὸ ὑποχόνδριον, <br class="lb"/>καὶ διὰ τοῦτο καὶ ὑπολάπαρον ἐφαίνετο, ὡς
                            ἂν μηδεμίαν οἰκείαν <br class="lb"/>ἔχον φλεγμονήν. οὗτος οὖν εἰ καὶ παρέπαιεν,
                            ἀλλ’ ὑφ’ <br class="lb"/>ἑτέρου γε μείζονος ἐνικᾶτο ἡ παραφροσύνη, ὥσπερ οὖν καὶ
                            <br class="lb"/>ἐπὶ τοῦ τρίτου καὶ τετάρτου καὶ πέμπτου καὶ ἕκτου. ἐπὶ <br class="lb"/>μὲν γὰρ
                            τοῦ τρίτου ὑποχονδρίου δεξιοῦ ξύντασις ὑπολάπαρος <br class="lb"/>γέγραπται· ἐπὶ δὲ
                            τοῦ τετάρτου ὑποχόνδριον δεξιὸν συνετάθη, <br class="lb"/>ἔῤῥεπεν εἰς τὰ εἴσω· ἐπὶ
                            δὲ τοῦ πέμπτου τράχηλον ἐπωδύνως <br class="lb"/>εἶχεν· ἐπὶ δὲ τοῦ ἕκτου τῶν
                            ἀῤῥώστων, γυνὴ δὲ ἦν αὕτη, <br class="lb"/>προειπὼν ὁ Ἱπποκράτης, αὕτη ἀρχομένη τοῦ
                            νοσήματος <br class="lb"/>ἤλγει φάρυγγα, καὶ διὰ τέλεος ἔρευθος εἶχεν, γαργαρεὼν
                                
<a class="pb" href="#pb883" id="pb883">[p. 883]</a>
 ἀνεσπασμένος, ῥεύματα πολλὰ, λεπτὰ, σμικρὰ, δριμέα·
                            <br class="lb"/>ἔβησσε, πέπον δ’ οὐδὲν ἀνῆγε· μετ’ ὀλίγον ἐρεῖ, ἦν δέ τι καὶ
                            <br class="lb"/>ξυγγενικὸν φθινῶδες· ὥστε δήλη κᾀπὶ ταύτης ἡ ἐπικρατοῦσα
                            <br class="lb"/>διάθεσις ἐν τοῖς ἀναπνευστικοῖς ὀργάνοις συστᾶσα. τὴν μέντοι
                            <br class="lb"/>μετὰ ταύτην ἄῤῥωστον διηγούμενος, ἄρχεται τόνδε τὸν <br class="lb"/>τρόπον· ἡ
                            κυναγχικὴ ἡ παρὰ τὰ Ἀριστίωνος· προελθὼν δέ <br class="lb"/>φησι· πνεῦμα μετέωρον·
                            ὃ καὶ αὐτὸ προϊόντος ἐξηγησόμεθα <br class="lb"/>τοῦ λόγου, νυνὶ δὲ τὸ προκείμενον
                            περαντέον. ἐπὶ μὲν τοῦ <br class="lb"/>ὀγδόου ἀῤῥώστου γέγραπται· ὑποχονδρίου
                            ἔντασις ὑπολάπαρος <br class="lb"/>ἐξ ἀμφοτέρων· ἐπὶ δὲ τοῦ ἐννάτου, πόνοι περὶ
                            ὑποχόνδριον. <br class="lb"/>ἀλλ’ αὕτη γε οὐ παρεφρόνησε, τὰς δ’ ἑξῆς δύο γυναῖκας
                            <br class="lb"/>ἐξ ἀποφθορᾶς μέν φησι σχεῖν κακῶς, αἱ διαθέσεις δ’ <br class="lb"/>αὐτῶν, ἃς
                            διηγεῖται, τὸ μὲν καθόλου ἀποφάναι φλεγμοναὶ τῶν <br class="lb"/>ὑστερῶν εἰσι, κατὰ
                            μέρος δὲ, ὅσα ταύταις ἕπεται παθήματα. <br class="lb"/>μίαν δ’ ἔτι τὴν λοιπὴν
                            καρδίαν ἀλγῆσαί φησι, μὴ προσθεὶς, <br class="lb"/>ἀσώδης, ἀλλὰ καὶ ἱδρῶσαι ψυχρὸν,
                            καὶ δι’ ὅλου τοῦ νοσήματος <br class="lb"/>φρικώδη γενέσθαι, καὶ καταψυχομένην
                            μεγάλως, καὶ 
<a class="pb" href="#pb884" id="pb884">[p. 884]</a>
 μόγις ἀναθερμαινομένην, ἢ οὐδ’ ὅλως. ὥστε
                            δῆλον ὅτι καὶ <br class="lb"/>αὐτὴ βραχύπνους μὲν ἦν πάντως κατ’ ἀμφοτέρας τὰς
                            διαθέσεις, <br class="lb"/>τήν τε τῆς ὀδύνης καὶ τὴν τῆς καταψύξεως, οὐ μὴν
                            <br class="lb"/>ἠξίωσέ γε οὐδ’ ἐπὶ ταύτης <span class="milestone">187</span>εἰπεῖν
                            περὶ δυσπνοίας ὁ <br class="lb"/>Ἱπποκράτης, ὡς πάνυ σαφοῦς. </p>
                  </section>
                  <section id="body-1-2-13" class="div textpart chapter level4">
                    <p class="p autofirst">Ἑξῆς δ’ ἐστὶν ἡ λοιμώδης κατάστασις, μεθ’ <br class="lb"/>ἣν πάλιν πρῶτον μὲν
                            ἄῤῥωστον γράφει τὸν Πάριον, ἐφ’ ὧ <br class="lb"/>κατὰ τὴν τελευτὴν τοῦ λόγου, ἔνθα
                            τὰ ἐν ὅλῳ τῷ σώματι <br class="lb"/>διηνεκῶς παραμείναντα γράφει, πρόσκειται καὶ
                            τοῦτο· μετὰ <br class="lb"/>πόνων ἄγρυπνος· δεύτερον δὲ τὸν ἐν Θάσῳ, περὶ οὗ φησι,
                            <br class="lb"/>βῆχες δὲ <span class="milestone">266</span>συνεχέες, ὑγραὶ,
                            πολλαί· τρίτος δέ ἐστι Πυθίων, <br class="lb"/>ὃν ἐξηγήσασθαι φθάνομεν, καὶ
                            τέταρτος ὁ φρενιτικὸς, <br class="lb"/>καὶ πέμπτος ὁ ἀρξάμενος ἐξαίφνης τὸν δεξιὸν
                            μηρὸν ἀλγεῖν, <br class="lb"/>τοῦ ῥεύματος δ’ εἰς τὰ κατὰ τὴν κεφαλὴν ἐπανελθόντος,
                            εὐθύς <br class="lb"/>μὲν παραφρονήσας, εὐθὺς δὲ καὶ ἀποθανὼν, ὁμοίως τῷ <br class="lb"/>κατὰ
                            τὸ πρῶτον τῶν ἐπιδημιῶν, ἀρξαμένῳ, ἀρξαμένῳ μὲν ἀπὸ τοῦ κατὰ <br class="lb"/>τὸν
                            μέγαν δάκτυλον πόνου, δευτεραίῳ δὲ ἀποθανόντι· ὥστε <br class="lb"/>οὐδ’ ἐπὶ
                            τούτοις περὶ δυσπνοίας ὅλως οὐδὲν ἔγραψε, δι’ ἃς ﻿
<a class="pb" href="#pb885" id="pb885">[p. 885]</a>
 ἐπ’
                            ἐκείνου φθάνομεν αἰτίας εἰρηκέναι. ὁ δ’ ἕκτος οὔτε παρεφρόνησεν
                            <br class="lb"/>οὔτ’ ἄλλη τινὰ ἔσχε διάθεσιν δυσπνοίας ποιητικήν. <br class="lb"/>ὁ δ’ ἕβδομος
                            ἄῤῥωστος ἡ παρθένος ἐστὶν, ἡ διὰ τὸ πλῆθος <br class="lb"/>τοῦ αἵματος ἐνοχληθεῖσα
                            τὴν κεφαλὴν οὕτως, ὡς ἐν τῷ πρώτῳ <br class="lb"/>τῶν ἐπιδημιῶν ὁ ἕβδομος
                            γεγραμμένος, αἱμοῤῥαγήσας ἐκ ῥινῶν· <br class="lb"/>ὥσθ’ ὅσα φθάνομεν εἰρηκότες
                            ὑπὲρ ἐκείνου, ταῦτα κᾀνταῦθα <br class="lb"/>μεταφερέσθω. ὁ δ’ ὄγδοος ἄῤῥωστος
                            Ἀναξίων ἐστὶν, <br class="lb"/>ὃν διὰ τὸν ἔμπροσθεν ἐξηγσάμεθα. ὁ δ’ ἔννατος, τῇ τε
                            <br class="lb"/>παρθένῳ καὶ τῷ αἱμοῤῥαγήσαντι ἐκείνῳ τῷ ἐκ τοῦ πρώτου <br class="lb"/>τῶν
                            ἐπιδημιῶν παραπλήσιον ἔσχε τῆς ὅλης νόσου τὴν ὑπόθεσιν. <br class="lb"/>ὁ δὲ
                            δέκατος, ὅσπερ ἐστιν ὁ ἐν Ἀβδήροις Νικόδημος, <br class="lb"/>παρέπαισε μὲν ἅπαξ ἐν
                            τῇ ἕκτῃ τῶν ἡμερῶν, εἶτα εἰκοσταῖος <br class="lb"/>κριθεὶς ἱδρῶτι, καὶ δόξας
                            ἀπύρετος γενέσθαι, αὖθις ἀνεπύρεξε <br class="lb"/>καὶ αὖθις μικρὰ παρέκρουσε.
                            γράφει δ’ ἐπ’ αὐτοῦ καὶ τάδε· <br class="lb"/>οἱ δὲ παροξυσμοὶ καὶ οἱ πόνοι τούτῳ
                            διὰ τέλεος· τίνων <br class="lb"/>πόνοι; τάχ’ ἄν τις ἔροιτο. καρδιαλγικὸν μὲν εὐθὺς
                            κατ’ <br class="lb"/>ἀρχὰς ἔφησεν αὐτὸν γενέσθαι, μικρὸν δὲ προελθὼν, πόνοι
                            <br class="lb"/>πάντων ἔγραψε. ταῦτ’ ἄρα καὶ ἡ παραφροσύνη μικρὰ 
<a class="pb" href="#pb886" id="pb886">[p. 886]</a>
 καὶ
                            ὀλιγοχρόνιος γενομένη, τὴν ἀναπνοὴν οὐκ ἠλλοίωσε. εἶθ’ <br class="lb"/>ἑξῆς ἐστι τὸ
                            γύναιον τὸ ἐκ τῆς λύπης ἀρξάμενον, ἐφ’ ᾧ γράφει· <br class="lb"/>πόνοι μεγάλοι
                            συνεχεῖς, ἀλλὰ καὶ σπασμοὶ πολλοί, φησι. <br class="lb"/>γράφει δ’ ἐν ἀφορισμοῖς
                            περὶ σπασμῶν ὧδε· ἐν τοῖσι πυρετοῖσι <br class="lb"/>τὸ πνεῦμα προσκόπτον, κακὸν,
                            σπασμὸν γὰρ σημαίνει· <br class="lb"/>καὶ τοίνυν καὶ τὸ τῆς δυσπνοίας εἶδος τῇ
                            γυναικὶ ταύτῃ, τὸ <br class="lb"/>μέν τι κατὰ τὰς ὀδύνας, τὸ δέ τι κατὰ τοὺς
                            σπασμοὺς ἐγένετο· <br class="lb"/>διὰ τοῦτ’ οὖν καίτοι παραφρονήσασα, μέγα καὶ
                            ἀραιὸν οὐκ <br class="lb"/>ἔσχεν, οἷα νικηθὲν ὑφ’ ἑτέρων δυοῖν ἰσχυροτέρων
                            διαθέσεων. <br class="lb"/>μετὰ ταῦτα δὲ ἡ ἐν Λαρίσσῃ παρθένος, ἡ δωδεκάτη μετὰ τὴν
                            <br class="lb"/>λοιμώδη κατάστασιν γεγραμμένη, διὰ πλῆθος αἵματος νοσήσασα,
                            <br class="lb"/>καὶ κριθεῖσα τῇ τε διὰ ῥινῶν αἱμοῤῥαγίᾳ καὶ ἱδρῶτι <br class="lb"/>καὶ
                            γυναικείοις τότε πρῶτον ἐπιφανεῖσιν, οὐδεμίαν ἔσχε κατασκευὴν
                            <br class="lb"/>δυσπνοίας οὐδεμιᾶς. τῷ δὲ μετὰ ταῦτα Ἀπολλωνίῳ <br class="lb"/>τῷ ἐν Ἀβδήροις
                            ὑποχονδρίου δεξιοῦ, φησιν, ἔπαρμα σὺν <br class="lb"/>ὀδύνῃ· ἀλλὰ καὶ ὅτι διὰ
                            παντὸς ἦν μεγαλόσπλαγχνος καὶ <br class="lb"/>συνήθης αὐτῷ περὶ τὸ ὑποχόνδριον
                            ὑπῆρχεν ὀδύνη, καὶ τοῦτ’ 
<a class="pb" href="#pb887" id="pb887">[p. 887]</a>
 ἐν ἀρχῇ γέγραπται τῆς διηγήσεως.
                            οὐδὲν οὖν θαυμαστὸν, εἰ <br class="lb"/>καὶ παρεφρόνησε, μὴ δυσπνοῆσαι κατὰ τὸ τῆς
                            παραφροσύνης <br class="lb"/>εἶδος αὐτὸν, οὕτως μεγάλην διάθεσιν ὀδυνηρὰν ἐν
                            ὑποχονδρίῳ <br class="lb"/>κεκτημένον. ἑξῆς δὲ τούτου ἡ ἐν Κυζίκῳ τὰς διδύμους
                            θυγατέρας <br class="lb"/>τεκοῦσά ἐστιν, ὑπὲρ ἧς ὡδί πως ἔγραψε· κεφαλῆς καὶ
                            <br class="lb"/>τραχήλου βάρος μετ’ ὀδύνης, ὥστε καὶ ἡ δύσπνοια κατὰ τοῦτο.
                            <br class="lb"/>λοιποὶ δ’ ἐπὶ ταύτῃ δύο εἰσὶν ἄῤῥωστοι κατὰ τὸ τρίτον τῶν
                            <br class="lb"/>ἐπιδημιῶν, ἡ Δεάλκους γυνὴ καὶ ὁ ἐν Μελιβοίῃ <span class="milestone">267</span>νεανίσκος, <br class="lb"/>ἀμφότεροι παραφρονήσαντές τε
                            καὶ μέγα καὶ ἀραιὸν <br class="lb"/>ἔχοντες τὸ πνεῦμα, περὶ ὧν ἔμπροσθεν αὐτάρκως
                            διελέχθη. <br class="lb"/>ἀλλ’ ἐπεὶ καὶ τοῦθ’ ἡμῖν τὸ βιβλίον ἱκανὸν ἤδη μέγεθος
                            ἔχει, <br class="lb"/>περὶ τῶν λοιπῶν ἁπάντων, ὅσα περὶ δυσπνοίας εἴρηται τῷ
                            <br class="lb"/>παλαιῷ, διὰ τοῦ μετὰ ταῦτα σκεψόμεθα. </p>
                  </section>
                </section>
                <a class="pb" href="#pb888" id="pb888">[p. 888]</a>
                <section id="body-1-3" class="div textpart book level3">
                  <section id="body-1-3-1" class="div textpart chapter level4">
                    <h4 class="head textpart">ΓΑΛΗΝΟΥ ΠΕΡΙ ΔΥΣΠΝΟΙΑΣ <br class="lb"/>ΒΙΒΛΙΟΝ ΤΡΙΤΟΝ.<a class="bookmark" href="#body-1-3-1"> §</a></h4>
                    <p class="p autofirst">Τὸν περὶ τῆς δυσπνοίας λόγον εἰς δύο διδασκαλίας <br class="lb"/>τεμόντες, ἐν μὲν τῷ
                            πρώτῳ τῶν ὑπομνημάτων, ὅσα <br class="lb"/>χρὴ γινώσκειν ὑπὲρ αὐτοῦ τὸν ἰατρὸν, ἅμα
                            ταῖς οἰκείαις ἀποδείξεσιν <br class="lb"/>ἐδηλώσαμεν· ἐν δὲ τῷ πρὸ τούτου δευτέρῳ
                            καὶ αὐτῷ <br class="lb"/>δὲ τούτῳ τῷ τρίτῳ τῶν Ἱπποκράτει περὶ δυσπνοίας εἰρημένων
                            <br class="lb"/>ἐν ἅπασι τοῖς συγγράμμασιν ἐξήγησιν ποιούμεθα· ὥστε τοὺς <br class="lb"/>μὲν
                            αὐτῶν τῶν ἔργων τῆς τέχνης μόνων ἐφιεμένους, μηδὲν δ’, <br class="lb"/>ὡς αὐτοί
                            φασιν, πολυπραγμονεῖν ἀξιοῦντας ὑπὲρ τῶν τοῖς <br class="lb"/>παλαιοῖς εἰρημένων,
                            ἔχειν ἅπαν ἱκανῶς, ὃ σπουδάζουσιν, ἐκ <br class="lb"/>τοῦ πρώτου λόγου· τοὺς δὲ καὶ
                            τὴν Ἱπποκράτους γνώμην ἐπιμαθεῖν <br class="lb"/>ὀρεγομένους τε ἅμα καὶ δυναμένους,
                            ἐκ τῶνδε τῶν 
<a class="pb" href="#pb889" id="pb889">[p. 889]</a>
 γραμμάτων ἀναλέγεσθαι. τὸ μὲν οὖν ὀρέγεσθαι
                            γνῶναι τὰ <br class="lb"/>τοῖς ἀρίστοις εἰρημένα, κοινὸν ἁπάντων ἐστὶ τῶν φύσει
                            φιλοκάλων· <br class="lb"/>τὸ δὲ καὶ δυνηθῆναι μαθεῖν αὐτὰ, μακροτέρου χρόνου
                            <br class="lb"/>δεόμενον, οὐκέθ’ ὁμοίως πᾶσιν ὑπάρχει· πολλοὶ γὰρ ὑπὸ <br class="lb"/>πολλῆς
                            περιστάσεως πραγμάτων ἀποστεροῦνται τῆς περὶ τὰ <br class="lb"/>κάλλιστα σχολῆς.
                            ταῦτ’ ἄρα καὶ ἡμεῖς οἴδαμεν καὶ τὸ κατεπεῖγον <br class="lb"/>εἰς τὰ τῆς τέχνης
                            ἔργα διήλθομεν ἐν τῷ πρώτῳ τῶνδε <br class="lb"/>τῶν ὑπομνημάτων, ἰδίᾳ δ’ ἑξῆς τὴν
                            Ἱπποκράτους γνώμην <br class="lb"/>
                            <span class="milestone">268</span>ἐξηγούμεθα διὰ τῶν ὑπολοίπων δυοῖν
                            γραμμάτων, ὧν τὸ <br class="lb"/>μὲν δεύτερόν ἐστι, τὸ δὲ τρίτον γινόμενον κατὰ τὴν
                            ἐξ ἀρχῆς <br class="lb"/>τάξιν. καὶ χρὴ τὸν μέλλοντα τοῖς ἐν αὐτῷ λεγομένοις
                            ἀκολουθήσειν <br class="lb"/>ὡμιληκέναι τῷ δευτέρῳ πρότερον ἐπιμελῶς, ἐν ᾧ πρῶτον
                            <br class="lb"/>μὲν τὴν ὅλην γνώμην ἐδείξαμεν τοῦ Ἱπποκράτους, ὅτι μηδὲν <br class="lb"/>τῶν
                            ἐπιτυχόντων, μηδ’ ὧν οἱ πολλοὶ τῶν ἰατρῶν ἴσασι, <br class="lb"/>γράφειν ἀξιοῖ,
                            δεύτερον δὲ καὶ κατὰ μέρος ἅπαντας ἐπήλθομεν <br class="lb"/>τοὺς ἐν τῷ πρώτῳ τε
                            καὶ τρίτῳ τῶν ἐπιδημιῶν ἀῤῥώστους, <br class="lb"/>ἐπιδεικνύντες ἐπὶ πολλῶν μὲν,
                            ὅτι εἰ καὶ δυσπνοεῖν ἀναγκαῖον <br class="lb"/>ὂν τοῖς κάμνουσιν, ὅμως οὐκ ἔγραψε,
                            καθάπερ οὐδ’ ἄλλα 
<a class="pb" href="#pb890" id="pb890">[p. 890]</a>
 πολλὰ τῶν ἐξ ἀνάγκης τοῖς γεγραμμένοις
                            ἑπομένων, ἃ γὰρ ἔστι <br class="lb"/>καὶ χωρὶς τοῦ παρ’ ἐκείνου μαθεῖν, ἐξ ὧν εἶπεν
                            ὁρμώμενον <br class="lb"/>αὐτόν τινα ἐξευρεῖν, ταῦτ’ οὐκ ᾤετο χρῆναι γράφειν, ἐπὶ
                            πολλῶν <br class="lb"/>δὲ καὶ τὸ τῆς δυσπνοίας εἶδος αὐταῖς παραγράφει ταῖς
                            <br class="lb"/>τῶν νοσούντων διηγήσεσιν, ἐπειδὰν ἤτοι μὴ κατ’ ἀνάγκην ἕπηται
                            <br class="lb"/>τοῖς νοσοῦσιν, ἢ μὴ πρόχειρον ᾖ γνωσθῆναι τοῖς ἀναλεγομένοις
                            <br class="lb"/>αὐτοῦ τὰ γράμματα. τούτων οὖν ἐχόμενοι καὶ νῦν τῶν <br class="lb"/>σκοπῶν,
                            ἐπειδὴ τὸ πρῶτόν τε καὶ τὸ τρίτον τῶν ἐπιδημιῶν <br class="lb"/>διὰ τῶν ἔμπροσθεν
                            ἐξηγησάμεθα, πάλιν ἀπὸ τοῦ δευτέρου τὴν <br class="lb"/>ἀρχὴν ποιησόμεθα,
                            συνάπτοντες αὐτῷ καὶ τὰ λοιπὰ τῶν Ἱπποκράτους <br class="lb"/>συγγραμμάτων. ὥσπερ
                            δὲ τὸ πρῶτον καὶ τὸ τρίτον <br class="lb"/>οὐ μόνον ὑφ’ Ἱπποκράτους συγκεῖσθαι
                            δοκεῖ τοῖς ἄριστα <br class="lb"/>περὶ τούτων ἐγνωκόσιν, ἀλλὰ καὶ τῇ τῆς θεωρίας
                            οἰκειότητι <br class="lb"/>συνῆφθαι πρὸς ἄλληλα, τὸν αὐτὸν οἶμαι τρόπον ἔχειν καὶ
                            τὰ <br class="lb"/>κατὰ τὸ δεύτερον καὶ τὸ δ΄ καὶ τὸ ἕκτον. ὡμολόγηται γὰρ <br class="lb"/>οὖν
                            ἤδη καὶ ταῦτα συνθεῖναι Θεσσαλὸν τὸν Ἱπποκράτους υἱὸν, <br class="lb"/>τὰ μὲν αὐτοῦ
                            τοῦ πατρὸς ἐν διφθέραις τισὶν ἢ δέλτοις εὑρόντα <br class="lb"/>ὑπομνήματα,
                            προσθέντα δέ τινα καὶ αὐτὸν οὐκ ὀλίγα. τό γε 
<a class="pb" href="#pb891" id="pb891">[p. 891]</a>
 μὴν πέμπτον
                            τε καὶ ἕβδομον τῶν ἐπιδημιῶν οὐκ ἄν τίς μοι <br class="lb"/>δοκεῖ τῆς Ἱπποκράτους
                            γνώμης οἰκείας ἀξιῶσαι, κατ’ ἐμὴν δὲ <br class="lb"/>γνώμην οὐδὲ τὸ τέταρτον, εἰ
                            καί τισιν ἔδοξε καὶ τοῦθ’ ὑπὸ <br class="lb"/>Θεσσαλοῦ συντεθῆναι· <span class="milestone">188</span>τὸ δὲ προγνωστικὸν καὶ τοὺς <br class="lb"/>ἀφορισμοὺς
                            καὶ τὸ περὶ ὑδάτων καὶ τόπων καὶ ἀέρων, ἔτι τε <br class="lb"/>τὸ περὶ διαίτης
                            ὀξέων, ὅ τινες ἐπιγράφουσι πρὸς τὰς Κνιδίας <br class="lb"/>γνώμας, οὐκ ἀλόγως
                            Ἱπποκράτους αὐτοῦ πεπίστευται γράμματα <br class="lb"/>εἶναι. τούτων τε οὖν τῶν
                            βιβλίων ἔνθ’ ἂν ἡ χρεία καλῇ <br class="lb"/>μνημονεύσομεν, ὅσα τ’ ἄλλα τὰ μὲν εἰς
                            αὐτὸν Ἱπποκράτην, τὰ <br class="lb"/>δὲ εἰς Εὐρυφῶντα καὶ Θεσσαλὸν καὶ Πόλυβον
                            ἀναφέρουσιν. </p>
                  </section>
                  <section id="body-1-3-2" class="div textpart chapter level4">
                    <p class="p autofirst">Ἀρκτέον οὖν ἤδη τῆς ἐξηγήσεως ἀπὸ τῆς ἐν <br class="lb"/>τῷ δευτέρῳ τῶν ἐπιδημιῶν
                            γεγραμμένης ῥήσεως, ἐχούσης ὧδε· <br class="lb"/>πνεῦμα σμικρὸν, πυκνόν· μέγα,
                            ἀραιόν· σμικρὸν, ἀραιόν· <br class="lb"/>ἔξω μέγα, εἴσω μικρόν· τὸ μὲν ἐκτεῖνον, τὸ
                            δὲ κατεπεῖγον. <br class="lb"/>διπλῆ ἔσω ἐπανάκλησις, οἷον ἐπεισπνέουσιν· θερμὸν,
                            ψυχρόν. <br class="lb"/>ἡ δ’ αὐτὴ ῥῆσις ἥδε ἐν τῷ ἕκτῳ γέγραπται τελεώτερον. ἐπὶ
                            γὰρ <br class="lb"/>ταῖς τρίταις συζυγίαις αὐτῆς δυσπνοίας ἡ τετάρτη πρόσκειται,
                                
<a class="pb" href="#pb892" id="pb892">[p. 892]</a>
 παραλελειμμένη σαφῶς ἐν τῷ δευτέρῳ τῶν ἐπιδημιῶν, οὐχ
                            ὑπὸ <br class="lb"/>τοῦ γράψαντος, ἐμοὶ δοκεῖν, αὐτοῦ· δῆλος γάρ ἐστιν οὐκ ἐξ
                            <br class="lb"/>ἐμπειρίας τινὸς καὶ μνήμης ἀθροίζων τὸ πλῆθος τῶν δυσπνοιῶν, <br class="lb"/>
                            <span class="milestone">269</span>ἀλλ’ ἐκ λογικῆς διαιρέσεως· οὐκ οὖν
                            ἔμελλε παραλείψειν <br class="lb"/>τινὰ δύσπνοιαν· ἀλλά τις τῶν παλαιῶν
                            βιβλιογράφων ἥμαρτεν, <br class="lb"/>ἔπειθ’ οὕτως ἔχον ἔφθασεν ἐκδοθῆναι τὸ
                            βιβλίον, ἐφυλάχθη <br class="lb"/>τε εἰκότως μέχρι δεῦρο τοῦτ’ αὐτὸ τὸ σφάλμα,
                            τινῶν <br class="lb"/>μὲν ὀλιγώρως ὁμιλούντων τοῖς τῶν παλαιῶν βιβλίοις, ὡς μήτ’
                            <br class="lb"/>εἰ λείπει τι, μήτ’ εἰ δι’ ἑτέρου γράμματος εἴρηται, γνωρίζειν,
                            <br class="lb"/>ἐνίων δὲ γνωριζόντων μὲν, ἀλλὰ προσθεῖναι τὸ λεῖπον οὐ τολμώντων.
                            <br class="lb"/>οὐ γὰρ δὴ ὁμοίως τοῖς νῦν οἱ πρόσθεν εὐχερεῖς ἦσαν <br class="lb"/>οὐδ’
                            ἕτοιμοι παραγράφειν παλαιὰν λέξιν ὡσαύτως γεγραμμένην <br class="lb"/>ἐν ἅπασι τοῖς
                            ἀντιγράφοις, ἀλλ’ ἐπισημήνασθαι μόνον αὐτοῖς <br class="lb"/>ἱκανὸν ἦν, ὡς ἐνταῦθα
                            μὲν ἐλλιπῶς, ἐν τῷ ἕκτῳ δὲ τῶν ἐπιδημιῶν <br class="lb"/>τελέως ἡ διαίρεσις
                            γέγραπται τῶν δυσπνοιῶν, ἥ τε κατὰ <br class="lb"/>μέγεθος καὶ μικρότητα καὶ
                            πυκνότητα καὶ ἀραιότητα. δύο <br class="lb"/>γὰρ οὖν δὴ ταύτας ἀντιθέσεις ὁ
                            Ἱπποκράτης, τήν τε κατὰ μέγεθος ﻿
<a class="pb" href="#pb893" id="pb893">[p. 893]</a>
 καὶ μικρότητα καὶ τὴν
                            ἀραιότητα καὶ πυκνότητα, δῆλός <br class="lb"/>ἐστιν ἐπιπλέκων ἀλλήλαις, καὶ ποιῶν
                            συζυγίας δυσπνοίας δ΄· <br class="lb"/>μίαν μὲν ἐν ᾗ μικροτέρα τε ἅμα καὶ πυκνοτέρα
                            τῆς κατὰ φύσιν <br class="lb"/>ἡ ἀναπνοὴ γίγνεται, ἑτέραν δ’ ὅταν μείζων τε ἅμα καὶ
                            <br class="lb"/>ἀραιοτέρα, καὶ πρὸς ταύταις ἄλλην τρίτην ἐν ᾗ μικροτέρα τε <br class="lb"/>καὶ
                            ἀραιοτέρα, καὶ πρὸς ταύταις τετάρτην, ἣν ἐν τῷ δευτέρῳ <br class="lb"/>τῶν
                            ἐπιδημιῶν παραλελεῖφθαί φαμεν, ἐν ᾗ μείζων τε ἅμα καὶ <br class="lb"/>πυκνοτέρα
                            γίγνεται. δέδεικται γάρ μοι πολλάκις, εἰ καὶ ἄρα <br class="lb"/>χωρὶς τοῦ
                            δειχθῆναι πρόδηλον ὑπάρχει πᾶσιν, ὡς δύο ἀντιθέσεις <br class="lb"/>ἀλλήλαις
                            ἐπιπλεκόμεναι, τέσσαρας ἀπεργάζονται συζυγίας. <br class="lb"/>οὐ μόνον δὲ κατ’
                            αὐτὸ διενήνοχεν ἡ ἐν τῷ ἕκτῳ τῶν ἐπιδημιῶν <br class="lb"/>ῥῆσις τῆς ἐν τῷ δευτέρῳ,
                            ἀλλὰ καὶ καθ’ ὅσον ἐν τοῖς ἐφεξῆς, <br class="lb"/>ὁπότε παραβάλλει τὸ τῆς εἰσπνοῆς
                            μέγεθος τῷ τῆς ἐκπνοῆς, <br class="lb"/>ἡ ἑτέρα συζυγία παραλέλειπται παντάπασιν ἐν
                            τῷ δευτέρῳ, <br class="lb"/>ἐνδεικνυμένου κᾀνταῦθα σαφῶς τοῦ γραφέως ἤτοι ῥᾳθυμίαν
                            <br class="lb"/>ἐσχάτην, ἢ ῥᾳδιουργίαν. εἰ μὲν γὰρ ὅλας ὑπερέβαινε λέξεις,
                            <br class="lb"/>ἐσχάτως ἦν ῥᾴθυμος· εἰ δὲ τὰς ὁμοίας ἀλλήλαις, ἀγνοῶν ὅπῃ
                            <br class="lb"/>διαφέρουσιν, ἓν καὶ ταὐτὸν ἀμφοτέρας δηλοῦν ἐνόμιζεν, εἶτ’ 
<a class="pb" href="#pb894" id="pb894">[p. 894]</a>
 ἐξῄρει τὴν ἑτέραν, εἰς ἄκρον ἀφῖκτο περιεργίας,
                            ἐπανορθωτὴν <br class="lb"/>αὑτὸν τῶν Ἱπποκράτους συγγραμμάτων, οὐχ ὑπηρέτην,
                            ἀποφαίνων. <br class="lb"/>τοῦτο μὲν δὴ χρήσιμόν ἐστι μεμνῆσθαι πρὸς πολλὰς
                            <br class="lb"/>τῶν ἀσαφῶν ῥήσεων, ἐν αἷς ἤτοι παραλελεῖφθαί τι πιθανόν <br class="lb"/>ἐστιν,
                            ἢ παραγεγράφθαι. οὐδὲν γὰρ κωλύει κατ’ ἐκείνας, ἤτοι <br class="lb"/>τὸ λεῖπον
                            προστιθέντας, ἢ τὸ ἡμαρτημένον ἐπανορθοῦντας, <br class="lb"/>ἀπεργάζεσθαι τέλεόν
                            τε καὶ ἀληθῆ τὸν λόγον. ὥσπερ γὰρ τὸ μεταγράφειν <br class="lb"/>τὰς παλαιὰς ῥήσεις
                            προπετὲς, οὕτω καὶ φυλάττοντας, <br class="lb"/>ὡς γέγραπται, βραχείαις τέ τισιν ἢ
                            προσθέσεσιν, ἢ ὑπαλλάξεσι <br class="lb"/>διαλύεσθαι τὰς ἀπορίας, ἀγαθῶν ἐξηγητῶν
                            ἐστιν ἔργον. ἀλλὰ <br class="lb"/>περὶ τούτων μὲν οἶμαι δι’ αὐτῶν τῶν ἔργων
                            ἐπιδείξειν ὀλίγον <br class="lb"/>ὕστερον ἅπερ χρὴ δρᾷν. οὐ γὰρ ἁπλῶς, οὐδ’ ὡς
                            ἔτυχεν, αὐτὸ ποιητέον, <br class="lb"/>ἀλλὰ μετὰ τοῦ δεικνύναι τήν τε τῶν πραγμάτων
                            ἀλήθειαν, <br class="lb"/>ἔτι τε πρότερον αὐτὴν τοῦ παλαιοῦ τὴν γνώμην οὕτως
                            ἔχουσαν, <br class="lb"/>ὁμολογεῖν τε ἀμφοτέρας κατὰ τὴν λέξιν μετακοσμηθεῖσαν.
                        </p>
                  </section>
                  <section id="body-1-3-3" class="div textpart chapter level4">
                    <p class="p autofirst"><span class="milestone">270</span>Ἐπὶ δὲ τὸ προκείμενον ἤδη χωρήσαντες,
                            <br class="lb"/>καὶ παραθέμενοι τὴν τελεωτέραν λέξιν, τὴν ἐν τῷ ἕκτῳ τῶν
                            <br class="lb"/>ἐπιδημιῶν, ἴδωμεν ὁποῖός τις ὁ νοῦς αὐτός ἐστιν. ὅτι μὲν γὰρ 
<a class="pb" href="#pb895" id="pb895">[p. 895]</a>
 ἐκ διαιρέσεως λογικῆς εὑρίσκειν ἐπιχειρεῖ τὰς διαφορὰς
                            ἁπάσας <br class="lb"/>τῶν δυσπνοιῶν, τοῦτο μὲν καὶ τοῖς ἐξηγησαμένοις αὐτοῦ τὰ
                            <br class="lb"/>βιβλία δοκεῖ, καὶ πάντῃ ῥᾴδιον εἶναι νομίζω συμβαλεῖν· εἰ <br class="lb"/>δ’
                            ὀρθῶς διαιρεῖται, καὶ εἰ μηδὲν παραλείπει δυσπνοίας εἶδος, <br class="lb"/>οὐκ ἔτι
                            τοῦτο ῥᾴδιον ἅπασιν ἐξευρεῖν, ἀλλὰ καὶ τῆς διαιρετικῆς <br class="lb"/>μεθόδου
                            χρεὼν ἔμπειρον εἶναι τὸν περὶ τούτων κρινοῦντα, <br class="lb"/>καὶ τῶν Ἱπποκράτους
                            δογμάτων οὐκ ἀμελέτητον. ἡ μὲν δὴ <br class="lb"/>μέθοδος ἀποβλέπειν φησὶ χρῆναι
                            πρὸς τὸ διαιρούμενον, ὁποῖον <br class="lb"/>τὴν φύσιν ἐστίν. εἰ μὲν γὰρ ἁπλοῖν
                            εἴη, τὰ κατὰ τὸν τῆς <br class="lb"/>οὐσίας αὐτοῦ λόγον ὑπάρχοντα, πόσα τ’ ἐστὶ καὶ
                            τίνα καὶ <br class="lb"/>ὁποῖα, σκοπεῖσθαι, κᾀκ τούτων διαιρεῖσθαι· συνθέτου δ’
                            ὄντος, <br class="lb"/>ἑκάτερον μὲν, ἢ ἕκαστον τῶν μερῶν, ὡς εἴρηται, διαιρεῖν,
                            <br class="lb"/>τὸ δ’ ὅλον ἐκ τοῦ τρόπου τῆς συνθέσεως. ἡ δ’ Ἱπποκράτους <br class="lb"/>γνώμη
                            περὶ τῆς συνθέσεως, ἥ τίς ποτέ ἐστιν, εἴρηται <br class="lb"/>μὲν ἡμῖν ἐν ἑτέροις
                            ἐπιπλεῖστον, εἴρηται δὲ καὶ ἐν τοῖς ἔμπροσθεν, <br class="lb"/>ὥστ’ οὐδὲν κωλύει
                            πρὸς τούτους τοὺς σκοποὺς ἀποβλέποντας <br class="lb"/>ἐπισκέψασθαι τὴν τῶν
                            ἐπιδημιῶν ῥῆσιν, ὡδί πως <br class="lb"/>ἔχουσαν· πνεύματα μικρὰ πυκνὰ, μεγάλα
                            ἀραιά· μικρὰ ἀραιὰ, 
<a class="pb" href="#pb896" id="pb896">[p. 896]</a>
 μεγάλα πυκνά· ἔξω μέγα, εἴσω μικρόν·
                            εἴσω μέγα, ἔξω μικρόν· <br class="lb"/>τὸ μὲν ἐκτεῖνον, τὸ δὲ κατεπεῖγον. διπλῆ ἔσω
                            ἐπανάκλησις, <br class="lb"/>οἷον ἐπεισπνέουσιν· θερμὸν, ψυχρόν. ὅτι μὲν οὖν οὐχ
                            <br class="lb"/>ἡ τετάρτη μόνη κατὰ τὸ πυκνὸν καὶ μέγα συζυγία παραλέλειπται
                            <br class="lb"/>κατὰ τὸ δεύτερον τῶν ἐπιδημιῶν, ἀλλὰ καὶ τῶν ἐφεξῆς <br class="lb"/>δυοῖν, ἐν
                            οἷς παραβάλλει τὴν ἐκπνοὴν τῇ εἰσπνοῇ, καὶ τούτων <br class="lb"/>ἡ δευτέρα
                            γέγραπται μὲν ἐν τῇ νυνὶ προχειρισθείσῃ, παραλέλειπται <br class="lb"/>δ’ ἐν τῷ
                            δευτέρῳ τῶν ἐπιδημιῶν, πρόχειρον συνιδεῖν. <br class="lb"/>οὐκέτι γὰρ ἐκείνῳ βιβλίῳ
                            πρόσκειται τὸ, εἴσω μέγα, ἔξω <br class="lb"/>μικρὸν, ἀλλὰ περὶ θατέρου μόνον
                            εἴδους τῆς δυσπνοίας δηλοῦται, <br class="lb"/>καθ’ ὃ μέγα μὲν ἐκπνεῖται πνεῦμα,
                            μικρὸν δὲ εἰσπνεῖται. <br class="lb"/>πολλαχόθι μὲν οὖν εὑρίσκειν ἔστι καὶ
                            προσγεγραμμένον <br class="lb"/>τοῦτο τὸ λεῖπον, ἀλλ’ ἐν τοῖς πλείστοις καὶ
                            ἀξιοπιστοτάτοις <br class="lb"/>τῶν ἀντιγράφων παραλέλειπται, καὶ οὐδὲν τοῦτό γε
                            <br class="lb"/>πρὸς τὸ παρὸν διαφέρει. πρόκειται γὰρ ἡμῖν τὴν τελεωτέραν
                            <br class="lb"/>ῥῆσιν ἐπισκοπεῖσθαι, τὴν νῦν γεγραμμένην. ὅτι μὲν οὖν ἐκ <br class="lb"/>τῆς
                            ἔσω τε καὶ ἔξω φορᾶς τοῦ πνεύματος ἡ τῆς ὅλης ἀναπνοῆς <br class="lb"/>ἐνέργεια
                            σύνθετος ὑπάρχει, καὶ ὅτι τὸ μὲν ἕτερον αὐτῆς <br class="lb"/>τῶν μερῶν εἰσπνοὴ, τὸ
                            δ’ ἕτερον ἐκπνοὴ προσαγορεύεται, 
<a class="pb" href="#pb897" id="pb897">[p. 897]</a>
 λέλεκται μὲν καὶ διὰ τοῦ
                            πρώτου γράμματος εὐθὺς κατ’ ἀρχὰς, <br class="lb"/>ἀλλὰ κᾂν εἰ μὴ πρὸς ἡμῶν
                            εἴρηται, σχεδὸν οὐδεὶς ἀγνοεῖ. ὅτι <br class="lb"/>δ’ οὐδενὸς ἄλλου τῶν πάντων ἢ
                            κινήσεως ἴδια τάχος τ’ ἐστὶ <br class="lb"/>καὶ βραδύτης, εἴρηται μὲν ἤδη καὶ τοῦτ’
                            ἔμπροσθεν, ἀλλὰ καὶ <br class="lb"/>νῦν εἰς ἀνάμνησιν ἡκέτω. μέγεθος μέντοι καὶ
                            σμικρότης ὥσπερ <br class="lb"/>οὐκ <span class="milestone">189</span>ἴδια
                            κινήσεως, οὕτως ἀχώριστα παντὸς τοῦ <br class="lb"/>κατὰ διαστήματος φερομένου. καὶ
                            διὰ τοῦτο καθ’ ἑκάτερον <br class="lb"/>τῶν μερῶν τῆς ἀναπνοῆς ἀντιθέσεις διαφορῶν
                            διτταὶ γενήσονται, <br class="lb"/>μία μὲν ἡ κατὰ τάχος καὶ βραδυτῆτα, δευτέρα δὲ ἡ
                            <br class="lb"/>κατὰ μέγεθος καὶ μικρότητα. τῆς δ’ ὅλης ἀναπνοῆς, ὅτι ἑτέρα
                            <br class="lb"/>ἀντίθεσίς τίς ἐστι κατὰ <span class="milestone">271</span>πυκνότητά τε καὶ ἀραιότητα <br class="lb"/>συνισταμένη, καὶ τοῦτ’ ἔμπροσθεν
                            εἴρηται, καὶ ὡς ἥδε ἀντίθεσις <br class="lb"/>οὐχ ὡς κινήσεως τῆς ἀναπνοῆς, ἀλλ’ ὡς
                            συνθέτου πράγματος, <br class="lb"/>ἐκ διαστάσεών ἐστι συγκειμένη. ὥστ’ ἐν τρισὶ
                            τούτοις <br class="lb"/>γένεσιν ἀνάγκη πάσας εἶναι τὰς τῆς ἀναπνοῆς διαφοράς· ἐν
                            <br class="lb"/>τάχει μὲν καὶ βραδυτῆτι, διότι κινήσεως ἁπάσης ἴδιά τε καὶ
                            <br class="lb"/>ἀχώριστα ταῦτ’ ἐστίν· ἐν μεγέθει δὲ καὶ μικρότητι, διότι κατὰ
                            <br class="lb"/>διαστήματος ἡ τῶν ἀναπνευστικῶν ὀργάνων κίνησις· πυκνότης ﻿
<a class="pb" href="#pb898" id="pb898">[p. 898]</a>
 δὲ καὶ ἀραιότης, τὸ τρίτον τῶν εἰρημένων γενῶν, οὐδετέρου
                            μέν <br class="lb"/>ἐστι τῶν οἰκείων τε καὶ πρώτων μερῶν τῆς ἀναπνοῆς οὔτ’ ἴδιον
                            <br class="lb"/>οὔτ’ ἀχώριστον, ὅλης δὲ μέρος γίνεται κατά τι συμβεβηκὸς, ἐπειδὴ
                            <br class="lb"/>σύνθετον πρᾶγμά ἐστιν ἐκ δυοῖν ἐναντίων κινήσεων ἡσυχίᾳ
                            <br class="lb"/>διαιρουμένων. αὗται μὲν οὖν αἱ πρῶται διαφοραὶ τῆς ὅλης
                            <br class="lb"/>ἀναπνοῆς. τῷ δ’ εἶναι ποιεῖν τι καὶ πάσχειν πεφυκὸς τὴν ἀναπνοὴν,
                            <br class="lb"/>εἴη ἄν τι καὶ ἄλλο γένος ἐν αὐτῷ διαφορῶν, ἑκατέρου <br class="lb"/>τῶν μορίων
                            ὁμαλῶς ἢ ἀνωμάλως ἐπιτελουμένου· καὶ μὴν καὶ <br class="lb"/>ἄλλο πάλιν ὅλης αὐτῆς
                            ὡς συνθέτου, παραβαλλομένων ἀλλήλοις <br class="lb"/>τῶν μορίων. τούτων οὕτως
                            ἐχόντων, ἰστέον τὰς μὲν <br class="lb"/>πρώτας γεγραμμένας ἐν τῇ προκειμένῃ ῥήσει
                            δυσπνοιῶν διαφορὰς <br class="lb"/>τέτταρας ὅλης ἀναπνοῆς ὑπάρχειν· οὐδετέρου γὰρ
                            τῶν <br class="lb"/>μερῶν ἐστι πυκνότης καὶ ἀραιότης, εἴγε δὴ μεμνήμεθα τῶν εὐθὺς
                            <br class="lb"/>κατ’ ἀρχὰς τοῦ πρώτου τῶνδε τῶν ὑπομνημάτων εἰρημένων. <br class="lb"/>οὕτως
                            δὲ καὶ τὰς ἐφεξῆς αὐτῶν τὰς δύο, καὶ γὰρ ἐν ταύταις <br class="lb"/>παραβάλλεται τὰ
                            δύο μόρια τῆς ὅλης ἀναπνοῆς, καὶ διὰ <br class="lb"/>τοῦθ’ οὕτως γέγραπται, ἔξω
                            μέγα, εἴσω μικρὸν, εἴσω μέγα, <br class="lb"/>ἔξω μικρὸν, δηλονότι πνεῦμα· τὰς δ’
                            ἐφεξῆς δύο διαφορὰς, 
<a class="pb" href="#pb899" id="pb899">[p. 899]</a>
 ἐν αἷς λέγεται τὸ μὲν ἐκτεῖνον, τὸ δὲ
                            κατεπεῖγον, τῶν μερῶν <br class="lb"/>τῆς ἀναπνοῆς θατέρου νομιστέον ἰδίας
                            ὑπάρχειν, ὃ δὴ κατὰ <br class="lb"/>τὴν οὐσίαν εἶναι μάλιστα τῆς ἀναπνοῆς ἔφαμεν·
                            ἐκτεῖνον μὲν <br class="lb"/>γὰρ τὸ βραδὺ, κατεπεῖγον δὲ τὸ ταχύ. βραδύτης δὲ καὶ
                            ταχύτης <br class="lb"/>ἁπάσης κινήσεως ἀχώριστα. τὸ δ’ ἐφεξῆς λεγόμενον, τὸ,
                            <br class="lb"/>διπλῆ ἔσω ἐπανάκλησις, οἷον ἐπεισπνέουσιν, ἔστι μὲν εἰσπνοῆς
                            <br class="lb"/>ἀνωμάλου δηλωτικὸν, ἐπιζητεῖ δὲ τὴν αὐτὴν ἀντίθεσιν <br class="lb"/>ἐπὶ τῆς
                            ἐκπνοῆς, ἣν ἐγὼ πέπεισμαι παραλελεῖφθαι πρὸς τῶν <br class="lb"/>μεταγραφόντων
                            μᾶλλον ἢ πρὸς Ἱπποκράτους αὐτοῦ, εἴγε δὴ <br class="lb"/>φαίνεται μεμνημένος ἐν
                            ἑτέροις συγγράμμασι καὶ τοῦ τοιούτου <br class="lb"/>τῆς δυσπνοίας εἴδους, ὡς
                            ἐπιδείξω σαφῶς ἐν τοῖς ἐφεξῆς· εἰ <br class="lb"/>δέ τῳ δοκεῖ πρὸς Ἱπποκράτους
                            αὐτοῦ παραλελεῖφθαι, οὗτος <br class="lb"/>αἱρεῖται τὰ χείρω πρὸ τῶν βελτιόνων· τὸ
                            μὲν γὰρ μηδ’ ὅλως <br class="lb"/>ἀνωμαλίας μνημονεῦσαι κατὰ μηδ’ ἕτερον τῶν τῆς
                            ἀναπνοῆς <br class="lb"/>μερῶν, ἀλλὰ τελέως ἐπιλαθέσθαι τε καὶ παραλιπεῖν, ἦν μὲν
                            <br class="lb"/>οὐδὲ τοῦτο κατὰ τὴν Ἱπποκράτους ἐπιμέλειαν, ἀλλ’ ἔγωγ’ ἂν εἰ
                            <br class="lb"/>καὶ τὸ νῦν γεγραμμένον ἐπὶ τῆς εἰσπνοῆς οὐδ’ ὅλως ἐγέγραπτο, 
<a class="pb" href="#pb900" id="pb900">[p. 900]</a>
 τοῦ γραφέως ἁμάρτημα ὑπάρχειν αὐτὸ μᾶλλον ἢ Ἱπποκράτους
                            <br class="lb"/>εἰπεῖν ἐτόλμησα, λόγον δ’ ἂν οὖν εἶχεν οὕτω τινὰ τοῖς τὰ χείρω
                            <br class="lb"/>νοοῦσιν· ἐπεὶ δὲ καὶ τὸ τῆς εἰσπνοῆς εἶδος ἐμήνυσε σαφῶς οὕτως,
                            <br class="lb"/>ὡς μὴ μόνον εἰπεῖν διπλῆν εἴσω γίγνεσθαι τοῦ πνεύματος <br class="lb"/>τὴν
                            ἐπανάκλησιν, ἀλλὰ καὶ τὸ οἷον ἐπεισπνέουσι προσθεῖναι, <br class="lb"/>πῶς ἄν τις
                            ἔθ’ ὑπολάβοι τῆς ἐκπνοῆς αὐτὸν ἐπιλαθέσθαι; περὶ <br class="lb"/>μὲν οὖν τούτων καὶ
                            αὖθις, ἐφεξῆς δὲ πρόσκειταί τις ἀντίθεσις <br class="lb"/>ἄλλη δυσπνοιῶν, ἐπὶ
                            τελευτῇ τοῦ λόγου παντὸς ὡδί πως γεγραμμένη· <br class="lb"/>θερμὸν, ψυχρόν· ἵνα
                            δηλονότι κᾀνταῦθα προσυπακούωμεν <br class="lb"/>τὸ πνεῦμα. καθάπερ γὰρ μέγα καὶ
                            μικρὸν, καὶ <br class="lb"/>πυκνὸν καὶ ἀραιὸν, <span class="milestone">272</span>οὕτω καὶ θερμὸν καὶ ψυχρὸν ἐκπνεῖται <br class="lb"/>τὸ πνεῦμα. καίτοι κᾀνταῦθα
                            παρακούοντές τινες ἐξ <br class="lb"/>ὧν αὐτοὶ μὴ συνίασιν, ἐπανορθοῦνται καὶ
                            μεταγράφειν τὴν <br class="lb"/>λέξιν τολμῶσιν, οὐ ψυχρὸν καὶ θερμὸν, ὡς νῦν
                            εἴρηται, γράφοντες, <br class="lb"/>ἀλλὰ συνάπτοντες αὐτὰ τῷ προειρημένῳ, καὶ οὕτως
                            <br class="lb"/>ἀναγινώσκοντες, οἷον ἐπεισπνέουσι θερμῷ ψυχρόν. οὗτοι μὲν <br class="lb"/>οὖν
                            πρὸς τὸ μηδένα νοῦν ἔχουσαν ἐργάζεσθαι τὴν λέξιν, ὅτι 
<a class="pb" href="#pb901" id="pb901">[p. 901]</a>
 μηδ’
                            ἀνεγνώκασι τὰ τοῦ παλαιοῦ βιβλία, κατάδηλοι γίνονται· <br class="lb"/>πάντως γὰρ ἂν
                            ἐμέμνηντο τῶν ἐν ἑτέροις ὑπ’ αὐτοῦ γεγραμμένων <br class="lb"/>περί τε θερμῆς καὶ
                            ψυχρᾶς ἐκπνοῆς, ἃ τίνα λόγον εἶχεν <br class="lb"/>ἢ ἐν ἐκείνοις αὐτὸν γράφειν, ἢ
                            ἐνταῦθα παραλιπεῖν, οὐκ ἂν εἰπεῖν <br class="lb"/>ἔχοιεν. εἰ μὲν γὰρ οὐκ ἐνόμιζεν
                            ἐκ τῶν δυσπνοιῶν εἶναι <br class="lb"/>τὴν θερμὴν καὶ ψυχρὰν ἐκπνοὴν, οὐ καλῶς ἐν
                            ἑτέροις ὡς δυσπνοιῶν <br class="lb"/>ἐμνημόνευσεν· εἰ δ’ ὀρθῶς ἐν ἐκείνοις ἔπραξεν,
                            οὐκ <br class="lb"/>ὀρθῶς νῦν παρέλιπεν. ἀλλ’ οὐχ ὧδ’ ἔχει ταῦτα· καὶ γὰρ ἐνταῦθά
                            <br class="lb"/>τε καλῶς ἐν τῇ διαιρέσει τῶν δυσπνοιῶν περιέχονται <br class="lb"/>καὶ τί ποτ’
                            οὖν δηλοῦν πεφύκασιν, ὀρθῶς ἐν ἑτέροις εἴρηται. </p>
                  </section>
                  <section id="body-1-3-4" class="div textpart chapter level4">
                    <p class="p autofirst">Καταλιπόντες οὖν ἤδη τοὺς οὕτω παρακούοντας <br class="lb"/>τοῦ παλαιοῦ καὶ παντὸς
                            μᾶλλον ἢ τῆς γνώμης αὐτοῦ <br class="lb"/>συνιέντας, αὐτοὶ καθ’ ἡμᾶς αὐτοὺς
                            ἐπισκεψώμεθα, τί δή ποτε <br class="lb"/>κατὰ τὸ προγνωστικὸν γράμμα περὶ δυσπνοίας
                            ὧδέ πως γράφει· <br class="lb"/>πνεῦμα πυκνὸν μὲν ἐὸν πόνον σημαίνει ἢ φλεγμονὴν ἐν
                            <br class="lb"/>τοῖσιν ὑπὲρ τῶν φρενῶν χωρίοισι, μέγα δὲ ἀναπνεόμενον καὶ <br class="lb"/>διὰ
                            πολλοῦ χρόνου παραφροσύνην σημαίνει, ψυχρὸν δὲ ἐκπνεόμενον 
<a class="pb" href="#pb902" id="pb902">[p. 902]</a>

                            ἐκ τῶν ῥινῶν καὶ τοῦ στόματος ὀλέθριον κάρτα <br class="lb"/>ἤδη γίγνεται· φαίνεται
                            γὰρ ἐν τούτῳ τῷ βιβλίῳ τριῶν τούτων <br class="lb"/>μόνον δυσπνοιῶν μνημονεύων,
                            καίτοι γ’ εἰ μὲν τοσαῦται <br class="lb"/>μόνον εἰσὶν, τί δή ποτε πολὺ πλείους ἐν
                            τοῖς τῶν ἐπιδημιῶν <br class="lb"/>αὐτὸς ἔγραψε; εἰ δὲ οὕτως εἰσὶ πολλαὶ, τί δή
                            ποτε ὀλιγίστων <br class="lb"/>ἐμνημόνευσεν ἐν τῷ προγνωστικῷ; ἢ τὸν μὲν ἀριθμὸν
                            αὐτῶν <br class="lb"/>ἐπίστασθαι ἐνόμιζε χρηστὸν, ὁποῖον δέ τι δηλοῦν ἑκάστη
                            πέφυκεν, <br class="lb"/>οὐκ εἶναι. χρηστόν; ἢ μόναις ταῖς εἰρημέναις δηλοῦν
                            <br class="lb"/>ὑπάρχει τι, ταῖς δ’ ἄλλαις οὐδὲν, ἀλλ’ ἐνδέχεταί ποτ’ ἀναπνεῖν
                            <br class="lb"/>μὲν παρὰ φύσιν, οὐδεμίαν δ’ εἶναι διάθεσιν ἐν τῷ ζώῳ παρὰ
                            <br class="lb"/>φύσιν; ἢ τοσοῦτον δεῖ τοῦτ’ ἀληθὲς ὑπάρχειν, ὥστ’ ἀνάγκη <br class="lb"/>πᾶσα
                            τὴν παρὰ φύσιν ἐν τῷ ζώῳ διάθεσιν αὐτὴν γίγνεσθαι <br class="lb"/>τῆς δυσπνοίας
                            αἰτίαν; εἴπερ οὖν λόγον αἰτίας ἡ διάθεσις ἔχει <br class="lb"/>πρὸς τὴν δύσπνοιαν,
                            εἴη ἂν οὕτω καὶ χρόνῳ καὶ τάξει καὶ <br class="lb"/>δυνάμει πρότερον. πῶς οὖν
                            φαίνεται παραλιπὼν ὁ Ἱπποκράτης <br class="lb"/>ἐν τῷ προγνωστικῷ τοσοῦτον ἀριθμὸν
                            δυσπνοιῶν; ἐγὼ <br class="lb"/>μὲν διὰ ταῦτ’ ἐβουλόμην καὶ παραβάλλειν τοὺς
                            ἐξηγητὰς ἀλλήλοις ﻿
<a class="pb" href="#pb903" id="pb903">[p. 903]</a>
 καὶ ζητεῖν καὶ λύειν· ἔχει δ’ οὐχ ὧδε·
                            τῶν μὲν γὰρ ἐξηγουμένων <br class="lb"/>τίς ἄν τις καὶ μνημονεύοι; τῶν δ’
                            ἔμπροσθεν, ὧν <br class="lb"/>γε καὶ πρὸς ἡμᾶς ὑπομνήματα διασώζεται, πολλοὺς μὲν
                            καὶ <br class="lb"/>μακροὺς λήρους καταγεγραμμένους εὑρεῖν ἔστι, τὰ δ’ οὕτως
                            <br class="lb"/>ἐπίκαιρα παραλέλειπται τελέως. ἀλλ’ ἡμεῖς γε ζητῶμεν αὐτὰ, <br class="lb"/>κᾂν
                            μηδεμίαν ὁδὸν εἰς τὴν εὕρεσιν ὑπ’ ἐκείνων ἔχωμεν παραδεδομένην.
                            <br class="lb"/>εἴρηται μὲν δὴ κᾀν τοῖς περὶ τῆς ἀρίστης αἱρέσεως <br class="lb"/>
                            <span class="milestone">273</span>κᾀν τοῖς τῆς θεραπευτικῆς μεθόδου
                            γράμμασιν, ὅπως <br class="lb"/>χρὴ τὰ τοιαῦτα πάντα καὶ ζητεῖν καὶ ἀνευρίσκειν·
                            ἀλλὰ κᾀν <br class="lb"/>τῷ πρώτῳ τῶνδε τῶν ὑπομνημάτων διττὴν ὁδὸν ἔδειξα τῆς
                            <br class="lb"/>τῶν τοιούτων εὑρέσεως, ἑτέραν μὲν ἐκ τῶν ἐν τῇ δυσπνοίᾳ
                            <br class="lb"/>διαφορῶν ὁρμωμένην, ἑτέραν δ’ ἀπὸ τῶν ἐν τοῖς ἀναπνευστικοῖς
                            <br class="lb"/>ὀργάνοις διαθέσεων, ἣν καὶ ῥᾴω τε καὶ <span class="milestone">190</span>σαφεστέραν <br class="lb"/>ὑπάρχειν ἔλεγον· καὶ ὅστις ἐκείνοις
                            ἐπιμελῶς ἐνέτυχε <br class="lb"/>τοῖς γράμμασιν, οὐ δεήσεται λόγων πολλῶν εἰς τὴν
                            τῶν παρόντων <br class="lb"/>λύσιν· εἰ δ’ ἤτοι ῥᾳθύμως ἐκείνοις ὡμίλησεν, ἢ ἄλλως
                            <br class="lb"/>ἐστὶ δυσμαθὴς, ὁ μὲν ῥᾴθυμος αὖθις (ἢ) ἀναλεξάμενος αὐτὰ <br class="lb"/>πάλιν
                            ἐπὶ ταῦθ’ ἡκέτω· ὁ σκαιὸς δ’ ἄλλό τι πραττέτω, γινώσκων 
<a class="pb" href="#pb904" id="pb904">[p. 904]</a>
 ὡς
                            οὐχ οἵα τε μεγάλου γνώμην ἀνδρὸς ἐκμαθεῖν φύσις <br class="lb"/>μικρὰ, ὁποῖος ἦν ὁ
                            Ἱπποκράτης. ἃ γοῦν οὐδεὶς ἔμπροσθεν <br class="lb"/>οὔτε προὔβαλεν οὔτ’ ἠπόρησεν
                            οὔτ’ ἐζήτησεν οὔθ’ <br class="lb"/>εὗρεν, ἐγὼ καὶ προβαλῶ καὶ ἀπορήσω καὶ ὅπως χρὴ
                            ζητεῖν <br class="lb"/>ἐρῶ καὶ σὺν θεοῖς εὑρίσκειν ἐλπίζω. τὸ μὲν δὴ πρόβλημα
                            <br class="lb"/>καὶ μικρῷ πρόσθεν εἴρηταί μοι, τί δή ποτε τοσαῦτα δυσπνοιῶν
                            <br class="lb"/>εἴδη παρέλιπεν ὁ Ἱπποκράτης ἐν τῷ προγνωστικῷ <br class="lb"/>τὸ δ’ ἀπόρημα
                            νῦν εἰρήσεται τῶν ἐν τῷ πρώτῳ λόγῳ γεγραμμένων <br class="lb"/>ἀναμνήσαντι
                            πρότερον. ἁπάσας γὰρ τῶν δυσπνοιῶν <br class="lb"/>τὰς διαφορὰς ἐν ἐκείνοις τοῖς
                            λόγοις εἰς πέντε τὰ πάντα <br class="lb"/>γένη διαθέσεών τε καὶ δυσπνοιῶν ἀνήγαγον,
                            ὥστ’ ἀπορώτερον <br class="lb"/>ἔτι τὸ πρόβλημα καθίσταται, τῆς μόνης ἔθ’
                            ὑπολειπομένης <br class="lb"/>ἐλπίδος ἀνῃρημένης. ἐν γὰρ τοῖς τοιούτοις ἅπασιν,
                            <br class="lb"/>ἐν οἷς ὅτου δή ποτε τῶν ὄντων διαφοραὶ πλείους μὲν ὑφ’ ἑτέρου
                            <br class="lb"/>τινὸς ἢ ἀνδρὸς ἢ γράμματος, ἥττους δ’ ὑφ’ ἑτέρου λέγονται, <br class="lb"/>μία
                            μόνη τῆς συμφωνίας ἐλπὶς, εἴ τις ἐπιδεῖξαι δύναιτο <br class="lb"/>τὸν μὲν ἐν τοῖς
                            πρώτοις μέρεσι τῆς διαιρέσεως μεμενηκότα, 
<a class="pb" href="#pb905" id="pb905">[p. 905]</a>
 τὸν δὲ καὶ
                            κατατέμνοντα. ταύτης τοίνυν ἡμῶν ἀφῃρημένης <br class="lb"/>τῆς ἐλπίδος (ἐδείχθη
                            γὰρ ἐν τῷ πρώτῳ λόγῳ, μήτε <br class="lb"/>τῶν διαθέσεων μήτε τῶν δυσπνοιῶν εἰς
                            ἀριθμὸν ἐλάττονα <br class="lb"/>δύνασθαι ἀναχθῆναι τὰ γένη) τίς ἂν ἔτι μηχανὴ τῆς
                            λύσεως <br class="lb"/>τῶν νῦν ζητουμένων εὑρεθείη; τά τε γὰρ ἄλλα καὶ πρὸς τῷ
                            <br class="lb"/>παραλελεῖφθαί τινα τῶν πρώτων γενῶν ἔτι καὶ τὸ διεσπάσθαι <br class="lb"/>τε
                            καὶ κακῶς ἀντιδιῃρῆσθαι πρὸς ἄλληλα καὶ ἀσαφῶς <br class="lb"/>ἡρμηνεῦσθαι μέμψαιτ’
                            ἄν τις ἐν τῷ προγνωστικῷ, καίτοι γ’ <br class="lb"/>εἴπερ τῳ καὶ ἄλλῳ τῶν
                            Ἱπποκράτους βιβλίων ὑπάρχοντι <br class="lb"/>σαφεῖ. καὶ μὴν ἀσαφές τε ἅμα καὶ
                            ἀδιόριστόν ἐστι τὸ κατὰ <br class="lb"/>τὴν ἀρχὴν εὐθὺς εἰρημένον τῆς λέξεως·
                            πνεῦμα δὲ πυκνὸν <br class="lb"/>μὲν ἐὸν πόνον σημαίνει ἢ φλεγμονὴν ἐν τοῖσιν ὑπὲρ
                            τῶν φρενῶν <br class="lb"/>χωρίοισιν. εἰ μὲν γὰρ μὴ διττὸν ἦν τὸ πυκνὸν πνεῦμα,
                            <br class="lb"/>θάτερον μὲν μετὰ μεγέθους, θάτερον δὲ μετὰ σμικρότητος, <br class="lb"/>ἢ εἰ
                            μὴ διαφόρου διαθέσεως ἑκάτερον αὐτῶν ἔκγονον ὑπῆρχεν, <br class="lb"/>εὐλόγως ἂν ὁ
                            Ἱπποκράτης ἢ ἄτμητον αὐτὸ κατέλιπε, ἢ τοῦ <br class="lb"/>δηλουμένου καθ’ ἑκάτερον
                            τὴν διαφορὰν οὐκ ἐμήνυσεν· ἐπεὶ <br class="lb"/>δ’ αὐτός τε σαφῶς ἐν τοῖς τῶν
                            ἐπιδημιῶν βιβλίοις ἕτερον μὲν 
<a class="pb" href="#pb906" id="pb906">[p. 906]</a>
 τὸ πυκνὸν ἅμα καὶ σμικρὸν,
                            ἕτερον δὲ τὸ πυκνὸν καὶ μέγα <br class="lb"/>γινώσκει, καὶ ἡμεῖς ἀπεδείξαμεν ἐκ τῶν
                            πρώτων εἶναι διαφορῶν <br class="lb"/>αὐτὰ, κακῶς ἄτμητον ἐάσας τὸ πυκνὸν, ἁπλῶς
                            οὕτως <br class="lb"/>εἰπὼν ἠρκέσθη· πνεῦμα δὲ πυκνὸν μὲν ἐὸν πόνον σημαίνει <br class="lb"/>ἢ
                            φλεγμονὴν ἐν τοῖσιν ὑπὲρ τῶν φρενῶν χωρίοισιν. ἓν μὲν <br class="lb"/>δὴ τοῦτ’
                            ἄπορον. ἐφεξῆς δὲ τῆς τρίτης διαφορᾶς μνημονεύσας <br class="lb"/>ὡδί· μέγα δὲ
                            ἀναπνεόμενον καὶ διὰ πολλοῦ χρόνου, παραφροσύνην <br class="lb"/>σημαίνει· καὶ
                            ταύτην εἰπὼν μόνην σαφῶς <span class="milestone">274</span>
                            <br class="lb"/>τῶν πρώτων διαφορῶν, οὐδ’ ὁτιοῦν τῆς παρακειμένης αὐτῇ <br class="lb"/>τῆς
                            ἀραιόν τε καὶ μικρὸν ἀποδεικνυούσης τὸ πνεῦμα δυσπνοίας
                            <br class="lb"/>ἐμνημόνευσε, καίτοι γε ὥσπερ τὸ πυκνὸν πνεῦμα διττὸν ἦν,
                            <br class="lb"/>μεγέθει καὶ σμικρότητι διαιρούμενον, οὕτω καὶ τὸ ἀραιὸν <br class="lb"/>διττὸν
                            ἐξ ἀνάγκης ἐστὶ, μεγέθει καὶ σμικρότητι διαιρούμενον. <br class="lb"/>θατέρου δὲ
                            μόνου κατὰ τὸ προγνωστικὸν ἐμνημόνευσεν εἰπών· <br class="lb"/>μέγα δὲ ἀναπνεόμενον
                            καὶ διὰ πολλοῦ χρόνου, παραφροσύνην <br class="lb"/>σημαίνει· ἕτερον δὲ τὸ ἀραιὸν
                            ἅμα καὶ σμικρὸν παραλελεῖφθαι <br class="lb"/>φαίνεται. ὥστ’ ἐκ τῶν τεσσάρων
                            συζυγιῶν, ἃς ἐν <br class="lb"/>τῇ ἐπιδημίᾳ ἔγραψε, τὰς μὲν δύο τὰς πρώτας
                            ἀδιορίστως τε 
<a class="pb" href="#pb907" id="pb907">[p. 907]</a>
 καὶ ἀσαφῶς καὶ συγκεχυμένως εἰρῆσθαι, μόνην
                            δ’, ὡς ἔφαμεν, <br class="lb"/>τὴν τρίτην, αὐτήν τε καὶ τὸ δηλούμενον ὑπ’ αὐτῆς,
                            ἄμφω γεγράφθαι <br class="lb"/>σαφῶς. οὐ μόνον δ’ ἐν τούτοις ἀσαφής τε ἅμα καὶ
                            <br class="lb"/>ἀδιόριστος καὶ παραλιπὼν τὰ πλείω δόξειεν ὑπάρχειν ὁ λόγος,
                            <br class="lb"/>ἀλλὰ κᾀξ ὧν ἐπιφέρων φησί· ψυχρὸν δ’ ἐκπνεόμενον <br class="lb"/>ἔκ τε τῶν
                            ῥινῶν καὶ τοῦ στόματος ὀλέθριον κάρτα ἤδη γίγνεται. <br class="lb"/>τί δήποτε γὰρ,
                            εἰ τὰς κατὰ τὸ θερμόν τε καὶ ψυχρὸν <br class="lb"/>διαφορὰς ἐπελθεῖν ἐγνώκει, τῆς
                            ψυχρᾶς ἐμνημόνευσε μόνης; <br class="lb"/>ἔτι τε τί δή ποτε μὲν τῶν ἄλλων δύο, ἥν
                            τε ἀδιορίστως ὀνομάζει <br class="lb"/>πυκνὸν πνεῦμα καὶ ἣν διοριζόμενος ἀραιὸν καὶ
                            μέγα, <br class="lb"/>τὰς διαθέσεις αὐτὰς μόνας παρέγραψεν, οὐ μὴν εἰς ὅ τι
                            τελευτήσουσιν <br class="lb"/>ἐμήνυσε, πόνον μὲν καὶ φλεγμονὴν ὑπὸ τῆς πυκνῆς,
                            <br class="lb"/>παραφροσύνην δ’ ὑπὸ τῆς ἀραιᾶς τε ἅμα καὶ μεγάλης <br class="lb"/>δυσπνοίας
                            δηλοῦσθαι φάμενος; ἐπὶ δὲ τῆς κατὰ τὸ ψυχρὸν <br class="lb"/>διαφορᾶς ἐς ὅ τι μὲν
                            τελευτήσει λέγει· φησὶ γὰρ ὀλέθριον <br class="lb"/>εἶναι κάρτα τὸ τοιοῦτον πνεῦμα·
                            τὴν διάθεσιν δ’ ἀφ’ ἧς οὕτω <br class="lb"/>δυσπνοοῦσιν, ἀσαφεστέραν οὖσαν, οὐκέτι
                            λέγει, βέλτιον <br class="lb"/>ὂν ὀπὶ πασῶν τῶν δυσπνοιῶν καὶ τὰς διαθέσεις αὐτὰς
                            εἰπεῖν, ﻿
<a class="pb" href="#pb908" id="pb908">[p. 908]</a>
 αἵ τινές ποθ’ ὑπάρχουσι, καὶ τὸν τρόπον αὐτῶν
                            προσγράψαι, <br class="lb"/>διορίζοντα τὰς ἐπιεικεῖς ἀπὸ τῶν κακοηθῶν. οὐ τοίνυν
                            οὕτως <br class="lb"/>ἐποίησεν, ἀλλ’ ἐπὶ μὲν τῶν προτέρων δυσπνοιῶν τὰς διαθέσεις,
                            <br class="lb"/>ἐπὶ δὲ τῆς ἐσχάτης τὸν τρόπον μόνον ἐδήλωσεν. ὃ δὴ <br class="lb"/>πάντων
                            ἀφυκτότατόν ἐστι τῶν ἐγκλημάτων, τὸ μηδὲν ὅλως <br class="lb"/>εἰρῆσθαι περὶ τῆς
                            ἀνωμάλου δυσπνοίας, ἤδη δὴ καὶ αὐτὸ <br class="lb"/>προσκείσθω τῷ λόγῳ. τὸ μὲν γὰρ
                            ἐκτεῖνον καὶ κατεπεῖγον <br class="lb"/>πνεῦμα καὶ τὸ ἔξω μέγα καὶ εἴσω μικρὸν, οὐκ
                            εἴρηται μὲν <br class="lb"/>οὐδ’ αὐτὰ διὰ τοῦ προγνωστικοῦ γράμματος, ἐξ ὧν δὲ
                            ἡμεῖς <br class="lb"/>ἐν τῷ πρώτῳ λόγῳ διήλθομεν, ἐν ταῖς τέσσαρσι τῶν δυσπνοιῶν
                            <br class="lb"/>συζυγίαις εὑρίσκεται περιεχόμενα· τὴν δέ γε πέμπτην <br class="lb"/>ἀνώμαλον,
                            ἧς τὸ μὲν ἥμισυ μέρος ἐν τοῖς τῶν ἐπιδημιῶν <br class="lb"/>ἔγραψε, διπλῆν εἴσω
                            φάμενος ἐπανάκλησιν, ἐν δὲ τῷ προγνωστικῷ <br class="lb"/>τελέως παρέλιπεν, οὐκ
                            ἔστιν ὑπ’ οὐδεμιᾶς τῶν τεττάρων <br class="lb"/>συζυγιῶν κατ’ οὐδένα τρόπον εὑρεῖν
                            περιεχομένην. αἵ <br class="lb"/>μὲν οὖν ἀπορίαι τοσαῦταί τε καὶ τοιαῦται. </p>
                  </section>
                  <section id="body-1-3-5" class="div textpart chapter level4">
                    <p class="p autofirst">Χρὴ δὲ τοὐντεῦθεν μὴ τοῖς πολλοῖς τῶν <br class="lb"/>ἀντιλεγόντων Ἱπποκράτους
                            παραπλησίως, καὶ ἡμᾶς τὰς μὲν 
<a class="pb" href="#pb909" id="pb909">[p. 909]</a>
 ἀπορίας εὐπόρως ἐξευρίσκειν,
                            ἐν δὲ ταῖς λύσεσιν αὐτῶν ἀπορεῖν, <br class="lb"/>ἀλλὰ πρῶτον μὲν ὁδόν τινα τῆς
                            εὐπορίας εὑρεῖν, ἐφεξῆς <br class="lb"/>δ’ ἀποδείξει πιστώσασθαι τὰ δι’ αὐτὴν
                            εὑρεθέντα. τίς οὖν <br class="lb"/>ὁδὸς τῆς εὐπορίας; χρὴ γὰρ ἐντεῦθεν ἄρξασθαι·
                                <span class="milestone">275</span>μία μὲν <br class="lb"/>ἡ κοινὴ πάντων τῶν
                            παλαιῶν συνήθης βραχυλογία· δευτέρα <br class="lb"/>δὲ Ἱπποκράτους αὐτοῦ
                            μεγαλοφροσύνη. δέδεικται γὰρ ἡμῖν <br class="lb"/>δεινὸς πολλάκις ὁ ἀνὴρ οὗτος, ὅσα
                            μὲν καὶ τοῖς ἄλλοις ἰατροῖς <br class="lb"/>ἐστι γνώριμα παρατρέχων, ὡς ὑπὸ μηδενὸς
                            τῶν γνησίως <br class="lb"/>ἀσκούντων τὴν τέχνην ἀγνοηθῆναι δυνάμενα, τὰ δὲ τοῖς
                            τοιούτοις <br class="lb"/>ἀγνοούμενα πάντ’ ἐπιμελῶς τε ἅμα καὶ σαφῶς ἐξηγούμενος.
                            <br class="lb"/>εἰ δὴ τοῦτ’ ἐστὶν ἔθος αὐτῷ, τί θαυμαστὸν ἀμφισβητουμένην <br class="lb"/>τε
                            καὶ ἀσαφῆ τοῖς πολλοῖς δυσπνοίας διαφορὰν <br class="lb"/>τὴν κατὰ μέγεθός τε καὶ
                            ἀραιότητα διά τε τῶν ἄλλων συγγραμμάτων <br class="lb"/>ἐπιδεῖξαι πειραθῆναι
                            παραφροσύνης ἰδίαν οὖσαν <br class="lb"/>ἔν τε τῷ προγνωστικῷ σαφοῦς ἀξιῶσαι
                            διδασκαλίας, τὰς δὲ <br class="lb"/>τῆς πυκνότητος, ὡς ἂν μηδὲ ταύτας ἀγνοηθῆναι
                            τοῖς ἰατροῖς <br class="lb"/>δυναμένας, ἑνὶ κεφαλαίῳ περιλαβόντα, διὰ ταχέων
                            δηλῶσαι; <br class="lb"/>ἔν τε γὰρ πλευρίτισι καὶ περιπνευμονίαις καὶ συνάγχαις καὶ
                                
<a class="pb" href="#pb910" id="pb910">[p. 910]</a>
 ὀρθοπνοίαις πυκνὸν καὶ μικρὸν γίνεται <span class="milestone">191</span>τὸ πνεῦμα· καὶ <br class="lb"/>εἰ μὴ πλευρῖτις δ’ εἴη,
                            μόνη δ’ ὀδύνη κατὰ τὰς πλευρὰς ὑπάρχοι, <br class="lb"/>πυκνὸν καὶ μικρὸν ἔσται τὸ
                            πνεῦμα, καθάπερ εἰ καὶ περὶ <br class="lb"/>τὸ στόμα τῆς κοιλίας, ἢ τὸν στόμαχον, ἢ
                            τοῦ σπληνὸς τὴν κεφαλὴν, <br class="lb"/>ἢ τοῦ ἥπατος τὰ κυρτά. καὶ γὰρ οὖν
                            κᾀνταῦθα πόνου <br class="lb"/>τινὸς ὑπάρχοντος, ἀνάγκη μικρὸν καὶ πυκνὸν γενέσθαι
                            τὸ πνεῦμα, <br class="lb"/>καὶ πολύ γε μᾶλλον, εἰ περὶ τὸ διάφραγμα γένοιτο καὶ τὸ
                            <br class="lb"/>συνάπτον αὐτοῦ τῷ περιτοναίῳ καὶ τοὺς μῦς τοὺς περικειμένους
                            <br class="lb"/>αὐτόθι. καίτοι κᾂν εἰ μὴ τῇδε μόνον, ἀλλὰ καὶ κατωτέρω
                            <br class="lb"/>μειζόνως πεπονθὸς τὸ περιτόναιον, αἰσθάνεταί τε τῆς βλάβης
                            <br class="lb"/>αὐτοῦ τὸ διάφραγμα καὶ οὕτω μικρὸν καὶ πυκνὸν ἐργάζεται τὸ
                            <br class="lb"/>πνεῦμα. καὶ τῆς γαστρὸς αὐτῆς αἱ μείζους διαθέσεις, αἱ σὺν
                            <br class="lb"/>ὀδύνῃ τε καὶ ὄγκῳ, καὶ τοῦ σπληνὸς τὰ κάτω καὶ τοῦ ἥπατος,
                            <br class="lb"/>οὐδὲν ἧττον καὶ αὐταὶ πυκνὸν καὶ μικρὸν ἐργάζονται τὸ πνεῦμα·
                            <br class="lb"/>καὶ ὅλως, εἴτ’ ὄγκος τις εἴη, θλίβων τε καὶ στενοχωρῶν ὁτιοῦν
                            <br class="lb"/>τῶν ἀναπνευστικῶν ὀργάνων, εἴτ’ ὀδύνη περί τι μόριον οὕτω
                            <br class="lb"/>πλησιάζον τοῖς ἀναπνευστικοῖς, ὡς κινουμένοις αὐτοῖς συγκινεῖσθαι,
                            <br class="lb"/>πυκνὸν καὶ μικρὸν ἔσται τὸ πνεῦμα. τὰς δ’ ἄλλας αἰτίας 
<a class="pb" href="#pb911" id="pb911">[p. 911]</a>
 τούτων ἐν τῷ πρώτῳ γράμματι διήλθομεν, ὥσπέρ γε καὶ ὅτι
                            <br class="lb"/>θερμασίας πολλῆς ἐν τοῖς ἀναπνευστικοῖς ὀργάνοις ἠθροισμένης,
                            <br class="lb"/>πυκνὸν καὶ μέγα γενήσεται τὸ πνεῦμα. φαίνεται δὲ καὶ <br class="lb"/>τοῦτο
                            σχεδὸν ἁπάσης ἡμέρας ἐπὶ τῶν διακαῶν πάντων <br class="lb"/>πυρετῶν, ὥστ’ οὐδ’ αὐτὸ
                            διαλάθοι τινά. καὶ μέν τοι καὶ ὡς <br class="lb"/>τὴν παρὰ φύσιν φλόγωσιν οὐχ
                            Ἱπποκράτης μόνον, ἀλλὰ καὶ <br class="lb"/>οἱ ἄλλοι σχεδὸν ἅπαντες οἱ πρὸ
                            Ἐρασιστράτου φλεγμονὴν <br class="lb"/>ὠνόμαζον, οὐχ ἡμῖν μόνοις, ἀλλὰ καὶ σύμπασιν
                            ὡς εἰπεῖν τοῖς <br class="lb"/>Ἱπποκράτους ἐξηγηταῖς ἀποδέδεικται. τούτων οὖν
                            ὑποκειμένων, <br class="lb"/>οὐδὲν ἔτι θαυμαστὸν ἑνὶ κεφαλαίῳ τὰς εἰρημένας
                            ἀμφοτέρας διαφορὰς <br class="lb"/>δηλῶσαι τὸν Ἱπποκράτην, πνεῦμα δὲ πυκνὸν μὲν
                            ἐὸν, <br class="lb"/>εἰπόντα, πόνον σημαίνει ἢ φλεγμονὴν ἐν τοῖσιν ὑπὲρ τῶν φρενῶν
                            <br class="lb"/>χωρίοισιν, ὡς ἂν καὶ ἡμῶν νοῆσαι δυναμένων, ὅτι τὸ μὲν <br class="lb"/>μετὰ
                            μικρότητος πόνον σημαίνει, τὸ δὲ μετὰ μεγέθους φλεγμονὴν, <br class="lb"/>ὅ πέρ
                            ἐστι φλόγωσιν, δηλοῖ· προσθέντα δ’ εὐλόγως, ἐν <br class="lb"/>τοῖσιν ὑπὲρ τῶν
                            φρενῶν χωρίοισιν, ἤτοι τοῖς ἀναπνευστικοῖς, <br class="lb"/>ὡς ἂν τῶν κάτω τοῦ
                            διαφράγματος ἀμέτρων θερμασιῶν εἰς μέγεθός <br class="lb"/>τε καὶ πυκνότητα τὴν
                            ἀναπνοὴν ἐξᾶραι μὴ δυναμένων. </p>
                  </section>
                  <a class="pb" href="#pb912" id="pb912">[p. 912]</a>
                  <section id="body-1-3-6" class="div textpart chapter level4">
                    <p class="p autofirst"><span class="milestone">276</span>Ἡ μὲν ὁδὸς τῆς εὑρέσεως τῶν
                            ζητουμένων <br class="lb"/>κατά γε τὰς πρώτας διαφορὰς ἥδε· προσθεῖναι δ’ ἀνάγκη
                            <br class="lb"/>τινὰ καὶ ἀπόδειξιν τῷ λόγῳ. νυνὶ μὲν γὰρ, ὡς οὐκ ἀδύνατόν
                            <br class="lb"/>ἐστι, ταύτῃ τῇ γνώμῃ κεχρῆσθαι τὸν Ἱπποκράτην, δεδήλωται·
                            <br class="lb"/>δειχθήσεται δ’ ἐφεξῆς, ὅτι πάντως οὕτως ἔχει. τί δή ποτε γὰρ
                            <br class="lb"/>ἐν μὲν τοῖς τῶν ἐπιδημιῶν βιβλίοις ἀμφοτέροις, ἔν τε τῷ δευτέρῳ
                            <br class="lb"/>καὶ τῷ ἕκτῳ, πρώτας ἁπασῶν δύο ταύτας εὑρίσκεται διαφορὰς
                            <br class="lb"/>δυσπνοίας διαιρούμενος, προτέραν μὲν τὸ μικρὸν καὶ <br class="lb"/>πυκνὸν
                            πνεῦμα, δευτέραν δὲ τὸ πυκνὸν καὶ μέγα, κατὰ δὲ τὸ <br class="lb"/>προκείμενον
                            ἀγνοεῖν αὐτὰς νομίζεται, πρὸς τῷ καὶ μετὰ ταῦτ’ <br class="lb"/>εὐθὺς ἐν τῷ
                            προγνωστικῷ γράφειν, ἀραιὸν καὶ μέγα; ἀραιὸν <br class="lb"/>μὲν οὖν καὶ μέγα
                            πνεῦμα γινώσκει, πυκνὸν δὲ καὶ μικρὸν ἀγνοεῖ; <br class="lb"/>κᾂν φαίη τις τῶν τὰ
                            χείρω σπουδαζόντων, ὡς αὐτὸ μὲν τί ποτ’ <br class="lb"/>ἐστὶ πυκνὸν καὶ μικρὸν
                            πνεῦμα γινώσκειν ἠδύνατο, τίς δ’ ἐστὶν <br class="lb"/>ἡ ἀπεργαζομένη διάθεσις
                            αὐτὸ, μὴ γινώσκειν ἠδύνατο, ἀλλ’ ὅταν <br class="lb"/>εἴποι, τὸ πυκνὸν πνεῦμα πόνον
                            σημαίνει ἢ φλεγμονὴν ἐν τοῖς <br class="lb"/>ὑπὲρ τῶν φρενῶν χωρίοις, δῆλός ἐστι
                            καὶ τὰς διαθέσεις γράφων ﻿
<a class="pb" href="#pb913" id="pb913">[p. 913]</a>
 καὶ οὐδετέραν παραλιπὼν, ἀλλὰ
                            κατὰ τὴν αὐτὴν τάξιν ἐδήλωσεν, <br class="lb"/>ἣν κᾀν τοῖς δύο τῶν ἐπιδημιῶν
                            βιβλίοις ἐποιήσατο. δῆλον <br class="lb"/>οὖν ἐστι τῷ μὲν πυκνῷ καὶ σμικρῷ τὸν
                            πόνον, τῷ δὲ πυκνῷ <br class="lb"/>καὶ μεγάλῳ τὴν φλόγωσιν συνάπτων. οὐδὲ γὰρ τοῦτ’
                            ἔστιν <br class="lb"/>εἰπεῖν, ὡς ἐν μὲν τοῖς τῶν ἐπιδημιῶν δύο ἐμνημόνευσε μικροῦ
                            <br class="lb"/>καὶ πυκνοῦ καὶ μεγάλου καὶ πυκνοῦ πνεύματος, ἑτέρωθι δ’ οὐδαμόθι.
                            <br class="lb"/>καὶ γὰρ ἐν αὐτοῖς ἐκείνοις πολλάκις κᾀν τῷ περὶ διαίτης <br class="lb"/>ὀξέων,
                            ὃν ἐπιγράφουσι περὶ πτισάνης, εὐθὺς ἐν ἀρχῇ τοῦ <br class="lb"/>συγγράμματος οὐ
                            μόνον διαῤῥήδην ὀνομάζει τὸ τῆς δυσπνοίας <br class="lb"/>ταύτης εἶδος, ἀλλὰ καὶ
                            τὴν διάθεσιν ἐφ’ ᾗ γίγνεται καὶ τὸν <br class="lb"/>τρόπον αὐτῆς καθ’ ὃν βλάπτειν
                            πέφυκε, καίτοι τῶν ὑπὸ φιλονεικίας <br class="lb"/>πολλὰ παρακοπτόντων ὡς οὐ γνήσια
                            τοῦ Ἱπποκράτους βιβλία <br class="lb"/>οὐδεὶς ἐτόλμησεν ἀφελέσθαι τὸν ἄνδρα τουτὶ
                            τὸ σύγγραμμα. <br class="lb"/>τὰ μὲν γὰρ ἐπὶ τέλει τὰ μετὰ τὴν τοῦ λουτροῦ χρῆσιν
                            ἀφαιροῦσι <br class="lb"/>πολλοὶ, τὰ δὲ ἕως τοῦδε φυλάττουσιν ἅπαντες. ἂν οὖν μὴ
                            μόνον <br class="lb"/>ἐν τούτῳ τῷ βιβλίῳ δείξωμεν, ἀλλὰ καὶ δι’ ἄλλων πολλῶν ὁμοίως
                            <br class="lb"/>εὑρεθῇ τάς τε διαφορὰς τοῦ πυκνοῦ πνεύματος γινώσκων καὶ τὰς
                            <br class="lb"/>διαθέσεις, ἐνδεῖν τι δόξει πρὸς τὴν ἀπόδειξιν; εἰ δὲ καὶ κατ’ αὐτὸ
                                
<a class="pb" href="#pb914" id="pb914">[p. 914]</a>
 τὸ προγνωστικὸν εὑρεθείη κατωτέρω μήτε τὰς διαφορὰς
                            ἀγνοῶν <br class="lb"/>καὶ τὰς διαθέσεις ἐπιστάμενος, οὐκ ἂν ἔτι μᾶλλον πιστεύσαις
                            <br class="lb"/>ἀποδεδεῖχθαι τὸ προκείμενον; καὶ μὴν ὅτι ταῦθ’ οὕτως ἔχει καὶ
                            <br class="lb"/>μηδὲν ψευδόμεθα, πάρεστι σκοπεῖν ἐξ αὐτῶν τῶν ῥήσεων. ἄρξομαι
                            <br class="lb"/>δ’ ἀπὸ τοῦ περὶ διαίτης ὀξέων. ἐν τούτῳ τῷ βιβλίῳ κατ’ <br class="lb"/>ἀρχὰς
                            εὐθὺς περὶ τῶν κατὰ πνεύμονα καὶ θώρακα νοσημάτων <br class="lb"/>τὸν λόγον
                            ποιούμενος ὡδί πως φησίν· οἷσί τε γὰρ σῖτος αὐτίκα
                            <br class="lb"/>ἐγκατακέκλεισται, ἢν μή τις ὑποκενώσας τὸ ῥόφημα δοίη, <br class="lb"/>τὴν
                            ὀδύνην ἐνεοῦσαν προσπαροξύνειεν ἂν, καὶ μὴ ἐνεοῦσαν εὐθὺς
                            <br class="lb"/>ἐμποιήσειεν ἂν, καὶ πνεῦμα πυκνότερον γένοιτ’ ἄν· κακὸν <br class="lb"/>δὲ
                            τοῦτο· ξηραντικὸν γὰρ πνεύμονος καὶ κοπῶδες ὑποχονδρίων <br class="lb"/>καὶ ἤτρου
                            καὶ φρενῶν. ἐν τούτῳ τῷ λόγῳ πρῶτον μὲν ὅτι καὶ <br class="lb"/>διὰ πόνον τὸ πυκνὸν
                            γίνεται <span class="milestone">277</span>πνεῦμα δεδήλωκεν, ἡμῖν,
                            οἶμαι, <br class="lb"/>καταλιπὼν ἐπινοεῖν τὸν τρόπον τῆς γενέσεως, ὃν ἐν τῷ
                            <br class="lb"/>πρώτῳ τῶνδε τῶν ὑπομνημάτων σαφῶς μοι δοκῶ διεληλυθέναι. <br class="lb"/>καθ’
                            ὃν γὰρ τρόπον ὀδυνώμενοι τὰ σκέλη μέγα προβαίνειν <br class="lb"/>οὐ δυνάμεθα, κατὰ
                            τὸν αὐτὸν τρόπον, ὅταν πονῇ τι τῶν <br class="lb"/>κινουμένων ἐν ταῖς ἀναπνοαῖς
                            ὀργάνων, μικρὸν ἀναπνεῖν ἀναγκαζόμεθα 
<a class="pb" href="#pb915" id="pb915">[p. 915]</a>
 καὶ θᾶττον παύσασθαι
                            γλιχόμεθα. ἐπεὶ γὰρ συμπαρεκτείνεται <br class="lb"/>τῷ μήκει τοῦ χρόνου τῆς
                            ἀναπνοῆς ὁ πόνος, ὁ <br class="lb"/>θᾶττον ἂν ἐπισχὼν τὴν κίνησιν τῶν ἀναπνευστικῶν
                            θᾶττον <br class="lb"/>ὀδυνώμενος παύσεται. ἀλλ’ ὅσον πρωϊαίτερον τοῦ δέοντος
                            ἐπαύσατο, <br class="lb"/>τοσοῦτον τὸ ζῶον ἐλλιπέστερον ἀπήλαυσε τῆς εἰσπνοῆς.
                            <br class="lb"/>ὥσπερ οὖν εἴ τις ἐλάττω τῆς χρείας σιτία προσάρηται, ταχέως
                            <br class="lb"/>οὗτος ἑτέρων δεήσεται σιτίων, οὕτως εἴ τις εἰσπνεύσειεν ἔλαττον
                            <br class="lb"/>τῆς χρείας, θᾶττον οὗτος εἰσπνοῆς προσδεήσεται, κᾀν τῷδε
                            <br class="lb"/>συμβήσεται πυκνοῦσθαι τὸ πνεῦμα. ὃν γὰρ ἡσύχαζε χρόνον ἐν <br class="lb"/>τῷ
                            μεταξὺ τῶν ἐνεργειῶν ἀναπαυόμενα τὰ τῆς ἀναπνοῆς ὄργανα, <br class="lb"/>τοῦτον νῦν
                            αὐτοῖς οὐκ ἐπιτρέπει ἡσυχάζειν τὸ ζῶον. <br class="lb"/>ἅτε γὰρ ἐλλιπῶς ἀναπνέον
                            ἑκάστην ἀναπνοὴν, ἀεὶ καὶ μᾶλλον <br class="lb"/>ἐγγυτέρω πελάζει πνίξεως· δέει δὲ
                            αὐτοῦ τοῦδε τοῦ παθήματος <br class="lb"/>ἀναπνεῦσαι θᾶττον ἐπείγεται, καὶ κινεῖ τὰ
                            τῆς ἀναπνοῆς <br class="lb"/>ὄργανα πρωϊαίτερον τοῦ δέοντος, οὐκ ἐπιτρέπον αὐτοῖς
                            ἡσυχάζειν <br class="lb"/>ἐς ὅσον ἡσύχαζεν, ὅτ’ εἶχε κατὰ φύσιν. ὅταν οὖν διὰ
                            <br class="lb"/>τὴν ὀδύνην ὁ Ἱπποκράτης πυκνότερον τὸ πνεῦμα γενέσθαι <br class="lb"/>λέγῃ,
                            φαίνηται δὲ διὰ μέσης τῆς μικρότητος ἡ πυκνότης γεννᾶσθαι, 
<a class="pb" href="#pb916" id="pb916">[p. 916]</a>

                            παντί που δῆλον, ὡς καὶ τὴν σμικρότητα γινώσκει. <br class="lb"/>τίς γὰρ ἂν τὸ
                            τρίτον ἀπὸ τοῦ πρώτου δύναιτο γνῶναι τὸ μέσον <br class="lb"/>ἀγνοῶν, καὶ μάλισθ’
                            ὅταν αὐτὸ τῷ τρίτῳ τῆς γενέσεως <br class="lb"/>αἴτιον ὑπάρχῃ; καὶ μέν γε καὶ
                                προ<span class="milestone">192</span>ελθὼν ὀλίγον αὐτοῖς <br class="lb"/>τοῖς
                            ἰδίοις ῥήμασιν ἄντικρυς αἰτιᾶται τὴν μικρότητα τῆς πυκνότητος,
                            <br class="lb"/>γράφων ὡδί· καὶ γὰρ αὐτὸ τὸ πτύελον ἐνεχόμενον κωλύει <br class="lb"/>μὲν τὸ
                            πνεῦμα εἴσω φέρεσθαι, ἀναγκάζει δὲ ταχέως ἔξω <br class="lb"/>φέρεσθαι. τὴν ἑτέραν
                            ἐνταῦθα πάλιν αἰτίαν διδάσκει τῆς τοῦ <br class="lb"/>πυκνοῦ πνεύματος γενέσεως,
                            ὠνόμαζε δ’ αὐτὴν ἐν τοῖς ἔμπροσθεν <br class="lb"/>λόγοις στενοχωρίαν τῶν
                            ἀναπνευστικῶν ὀργάνων. ὅπερ <br class="lb"/>οὖν ἐπὶ τοῦ πόνου παρέλιπεν ἡμῖν
                            ἐπινοῆσαι, τοῦτ’ ἐνταῦθα <br class="lb"/>αὐτὸς ἐξηγήσατο. τί δ’ ἐστὶ τοῦτο; πολλοῦ,
                            φησι, τοῦ πτυέλου <br class="lb"/>περιεχομένου κατὰ τὰς ἀρτηρίας, τοῦ πνεύμονος
                            δηλονότι, <br class="lb"/>καὶ τὴν χώραν τοῦ πνεύματος αὐτοῦ φθάνοντος κατειληφέναι,
                            <br class="lb"/>κωλύεται κατὰ τὴν τῆς εἰσπνοῆς ἐνέργειαν εἴσω παραγενέσθαι <br class="lb"/>τὸ
                            πνεῦμα. ἆρ’ οὖν ἕτερόν τι τῆς μικρᾶς εἰσπνοῆς ἐστι τὸ νῦν
                            <br class="lb"/>λεγόμενον; οὐ μὴν, εἴγε τῷ πλήθει τῆς εἰσπνεομένης οὐσίας
                            <br class="lb"/>παραμετρεῖν χρὴ τὸ μέγεθος τῆς ἀναπνοῆς, ὡς ἐν τῷ πρώτῳ 
<a class="pb" href="#pb917" id="pb917">[p. 917]</a>
 δέδεικται λόγῳ· ἀλλὰ εἰ δι’ ἄλλην τινὰ αἰτίαν ἀναγκάζεσθαι
                            <br class="lb"/>ταχέως ἔξω φέρεσθαι τὸ πνεῦμά φησι ἢ διὰ τὴν μικρότητα τῆς
                            <br class="lb"/>εἰσπνοῆς, οὐκ ἔστιν οὐδὲ τοῦτ’ εἰπεῖν, ἐχούσης οὕτω τῆς λέξεως·
                            <br class="lb"/>καὶ γὰρ αὐτὸ τὸ πτύελον ἐνεχόμενον, κωλύει μὲν τὸ πνεῦμα εἴσω
                            <br class="lb"/>φέρεσθαι, ἀναγκάζει δὲ ταχέως φέρεσθαι ἔξω. διότι γὰρ ἐστερήθη
                            <br class="lb"/>τῆς εἴσω φορᾶς, ἡσυχάζειν οὐκ ἐπιτρέπει τὸ ζῶον, πνιγῆναι
                            <br class="lb"/>κινδυνεῦον, κᾀν τῷδε πυκνὸν γίνεται. τὸ γὰρ ἐπὶ τὴν ἐκπνοὴν
                            <br class="lb"/>ἰέναι ταχέως ἀπὸ τῆς εἰσπνοῆς οὐδὲν ἕτερόν ἐστι τοῦ <br class="lb"/>πυκνῶς
                            ἀναπνεῖν. οὐ γὰρ δὴ τάς γε συλλαβὰς τῶν ὀνομάτων <br class="lb"/>αὐτὰς ἐθέλειν
                            ἀκούειν προσήκει, τῶν λόγων ὅλων σαφῶς λεγομένων, <br class="lb"/>οὐδ’ ἄλλο μέν τι
                            νομίζειν εἶναι τὸ ταχέως ἐπὶ τὴν ἐκπνοὴν <br class="lb"/>ὁρμᾷν τοῦ πυκνῶς ἀναπνεῖν,
                            ἄλλο δέ τι τὸ κωλύεσθαι τὴν εἰσπνοὴν <br class="lb"/>αὐτάρκως γίγνεσθαι τοῦ μικρὰν
                            εἶναι τὴν ἀναπνοήν. <br class="lb"/>
                            <span class="milestone">278</span>ἀλλ’ ἐνταῦθα μὲν αὐτὸς ὁ Ἱπποκράτης
                            ἐξηγήσατο σαφῶς, <br class="lb"/>ὅπως ἐπὶ τῷ πτυέλῳ κατεχομένῳ πυκνὸν γίνεται τὸ
                            πνεῦμα <br class="lb"/>διὰ μέσης τῆς μικρότητος· ἐπὶ δὲ τῆς ὀδύνης παρέλιπεν, ὡς
                            ἂν, <br class="lb"/>οἶμαι, πολλαχοῦ μὲν αὐτὸς εἰρηκὼς κωλύεσθαι τὰς ἐνεργείας ﻿
<a class="pb" href="#pb918" id="pb918">[p. 918]</a>
 τῶν ὀργάνων ὑπὸ τοῦ πόνου, δυναμένων δὲ καὶ ἡμῶν, κᾂν εἰ
                            <br class="lb"/>μὴ παρ’ ἐκείνου προσηκούσαμεν, ἐκ τῶν ἐναργῶς φαινομένων
                            <br class="lb"/>εὑρεῖν αὐτό. πρὸς τῷ τοίνυν ἄμφω ταῦθ’ ἡμᾶς ἐν τῷδε τῷ λόγῳ
                            <br class="lb"/>διδάξαι σαφῶς, ὡς καὶ πόνος καὶ στενοχωρία μικρὰν ἐργαζόμενα
                            <br class="lb"/>τὴν ἀναπνοὴν, εὐθὺς καὶ πυκνὴν δείκνυσιν, ἔτι καὶ τοῦτ’ ἐκδιδάσκει,
                            <br class="lb"/>τὸ μὴ ταῦτ’ εἶναι μόνον πυκνοῦ πνεύματος αἴτια. <br class="lb"/>πρῶτον μὲν γὰρ
                            ἐν τῷ φάναι, εἴρηται δ’ οὕτως ἐπὶ τῆς ὀδύνης, <br class="lb"/>αὐτὸ δῆλον ποιεῖται
                            πυκνὸν ἤδη διὰ τὴν ἑτέραν αἰτίαν ὑπάρχον <br class="lb"/>τὸ πνεῦμα, πυκνότερον
                            γίγνεσθαι λέγων διὰ τὸν πόνον, ὡς ἂν, <br class="lb"/>οἶμαι, κᾀνταῦθ’ ἡμῶν
                            λογίσασθαι δυναμένων, τὴν πυρεκτικὴν <br class="lb"/>θερμασίαν πάντως αὐτὸ πυκνὸν
                            ἀπεργάσασθαι· δεύτερον δ’ ἐν <br class="lb"/>τῷ λέγειν, ὅτι ὑπὸ τοῦ πυκνοῦ καὶ
                            πολλοῦ πνεύματος, ὡς ἤδη <br class="lb"/>εἴρηται, γλισχραινόμενον τὸ πτύελον
                            ἀπέπτως κωλύει τὴν ἐπάνοδον <br class="lb"/>γίνεσθαι. τοῦ μὲν γὰρ πυκνοῦ πνεύματος
                            ὁ πόνος αἴτιον, <br class="lb"/>τοῦ πολλοῦ δὲ οὐχ οὗτος, ἀλλ’ ἡ πυρεκτικὴ θερμασία.
                            <br class="lb"/>πάνυ δὲ κᾀνταῦθα σαφῶς, οὐ μεγάλου πνεύματος εἶπεν, ἀλλὰ
                            <br class="lb"/>πολλοῦ. τὸ μὲν γὰρ μέγα τῷ καθ’ ἑκάστην ἀναπνοὴν ποσῷ
                            <br class="lb"/>κρίνεται, τὸ δὲ πολὺ δυνατόν ἐστιν ἐκ μικρῶν ἐνίοτε πολλῶν 
<a class="pb" href="#pb919" id="pb919">[p. 919]</a>
 ἀθροίζεσθαι. καὶ φαίνεταί γε σαφῶς τοῦτο γιγνόμενον ἐπὶ
                            τῶν <br class="lb"/>πλευριτικῶν, μέγα μὲν εἰσάπαξ ἀναπνεῖν μὴ δυναμένων διὰ τὸν
                            <br class="lb"/>πόνον, καίτοι γε δέονται πλέονος ἀέρος διὰ τὸν πυρετὸν, τῇ
                            <br class="lb"/>συνεχείᾳ δὲ τῆς ἐνεργείας ἴσον ταῖς μεγάλαις ἀναπνοαῖς τὸ
                            <br class="lb"/>πλῆθος τοῦ πνεύματος ἀθροιζόντων. ὃ γὰρ ὀλίγαι μεγάλαι, <br class="lb"/>τοῦτο
                            πολλαὶ σμικραὶ δύνανται. κατὰ δὲ ταὐτὰ κᾀπὶ τῶν <br class="lb"/>περιπνευμονικῶν
                            πολλοῦ μὲν τοῦ πνεύματος ἡ χρεία, διὰ δὲ <br class="lb"/>τὴν στενοχωρίαν ὀλίγον
                            εἰσπνεῖται· κᾀνταῦθ’ οὖν ἡ πυκνότης <br class="lb"/>πολλὰς ἐργαζομένη τὰς μικρὰς
                            ἀναπνοὰς, εἰς ἴσον ἄγει ταῖς <br class="lb"/>ὀλίγαις τε καὶ μεγάλαις. </p>
                  </section>
                  <section id="body-1-3-7" class="div textpart chapter level4">
                    <p class="p autofirst">Ἆρ οὖν ἔτι δεησόμεθα τὰς συλλαβὰς εὑρίσκειν <br class="lb"/>τῶν ὀνομάτων ἐν τῷδε τῷ
                            βιβλίῳ γεγραμμένας ἐφεξῆς <br class="lb"/>οὕτω, μικᾶς τε καὶ μεγάλης ἀναπνοῆς, οὐκ
                            ἀρκούμενοι τοῖς <br class="lb"/>πράγμασιν αὐτοῖς οὕτω σαφῶς δηδηλωμένοις; καὶ μὴν
                            οὐ <br class="lb"/>τοῦτ’ ἦν τὸ ζητούμενον, εἰ τοὔνομα γινώσκει τὸ τῆς μικρᾶς
                            <br class="lb"/>καὶ μεγάλης ἀναπνοῆς Ἱπποκράτης· εὑρίσκεται γὰρ ἔν τε τοῖς <br class="lb"/>τῶν
                            ἐπιδημιῶν βιβλίοις γεγραμμένον κᾀν τῷ προγνωστικῷ <br class="lb"/>πάλιν ἐν οἷς
                            ἔλεγε· μέγα δὲ ἀναπνεόμενον καὶ διὰ πολλοῦ 
<a class="pb" href="#pb920" id="pb920">[p. 920]</a>
 χρόνου
                            παραφροσύνην σημαίνει· ἀλλ’ εἰ διττὸν οἶδε τὸ πυκνὸν <br class="lb"/>πνεῦμα καὶ τὸ
                            μὲν αὐτῶν ὑπὸ πόνου γίγνεσθαί φησι, <br class="lb"/>τὸ δὲ ὑπὸ θερμασίας πολλῆς ἐν
                            τοῖς ἀνπνευστικοῖς ὀργάνοις <br class="lb"/>ἀθροιζομένης. ὅπου τοίνυν ἐπιδέδεικται
                            ταῦτα, περιττὸν ἔτι <br class="lb"/>ποθεῖν ἀκούειν τὰς τῶν ὀνομάτων συλλαβὰς, ἐπεὶ
                            καὶ κατ’ <br class="lb"/>αὐτὸν τοῦτον τὸν ἐν τῷ προγνωστικῷ λόγον, ὃν ἐπὶ τῆς
                            παραφροσύνης <br class="lb"/>ἔγραψεν, ἐξέσται τινὶ λέγειν οὐκ ἀραιὸν μὲν καὶ
                            <br class="lb"/>μέγα τὸ δηλοῦν αὐτὴν εἰρῆσθαι πνεῦμα, καὶ τὴν λέξιν προτείνεσθαι
                            <br class="lb"/>τόνδε τὸν τρόπον ἔχουσαν, μέγα δὲ ἀναπνεόμενον <br class="lb"/>καὶ διὰ πολλοῦ
                            χρόνου παραφροσύνην σημαίνει, ὥσπερ οὐ <br class="lb"/>ταὐτὸν μόνον ἢ ἀραιὸν
                            εἰπεῖν, ἢ διὰ πολλοῦ χρόνου, ἢ νῦν <br class="lb"/>ἡμῶν ὀνόματα θηρευόντων, καὶ οὐ
                            τὰ πράγματα ζητούντων. <br class="lb"/>ἀλλ’ ἐπειδή τινες <span class="milestone">279</span>εἰς τοσοῦτον ἥκουσι σκαιότητος, ὡς καὶ <br class="lb"/>τῶν ὀνομάτων
                            ἀκούειν ἐθέλειν αὐτῶν, ἀναμνήσωμεν καὶ αὐτοὺς <br class="lb"/>ἐξ αὐτοῦ τοῦ περὶ
                            διαίτης ὀξέων βιβλίου δυοῖν τινων <br class="lb"/>ῥήσεων ὡδί πως ἐχουσῶν· πνεῦμα
                            προσπταῖον ἐν τῇ ἄνω φορῇ <br class="lb"/>πυκνὸν ἢ μέγα. ἐνταῦθα μὲν ἔχεις, εἴπερ
                            ἐπιθυμεῖς, τοὔνομα <br class="lb"/>τὸ μέγα· τὸ δ’ αὖ μικρὸν, ἐπειδάν φησι· καὶ
                            πνεῦμα 
<a class="pb" href="#pb921" id="pb921">[p. 921]</a>
 σμικρὸν καὶ ἀντίσπασις τοῦ πνεύματος πυκνὴ καὶ
                            βιαίη παραγίγνεται. <br class="lb"/>κατὰ δ’ αὖ τὸ προγνωστικὸν αὐτὸ δυσπετέως
                            <br class="lb"/>φέρειν τὴν νοῦσόν φησι καὶ πνεῦμα μέγα καὶ πυκνὸν εἶναι. <br class="lb"/>τοῦτο
                            μὲν οὖν ἄντικρυς αὐτοῖς τοῖς ὀνόμασιν ἔγραψε, μέγα <br class="lb"/>καὶ πυκνὸν, τὸ
                            δ’ αὖ μικρὸν καὶ πυκνὸν ἐν τῷ περὶ συνάγχης <br class="lb"/>λόγῳ, πλεῖστόν τε πόνον
                            παρέχουσι καὶ ὀρθόπνοιαν, εἰπών. <br class="lb"/>ὅτι γὰρ ἐν ταῖς ὀρθοπνοίαις μικρὸν
                            καὶ πυκνὸν γίνεται τὸ <br class="lb"/>πνεῦμα διὰ τὴν στενοχωρίαν τῶν ἀναπνευστικῶν
                            ὀργάνων, οὐκ <br class="lb"/>οἶδ’ εἴ τις ἀγνοεῖ. καίτοι κᾂν εἰ τὰ τοιαῦτα παρ’
                            Ἱπποκράτους <br class="lb"/>αὐτοῦ μαθεῖν ἐθέλομεν, ἐν μὲν τῷ περὶ διαίτης ὀξέων
                            <br class="lb"/>ἐν αἷς ὀλίγον ἔμπροσθεν ἔγραψα λέξεσιν ἐδίδαξεν ἡμᾶς, ὅπως
                            <br class="lb"/>γίγνεται μικρὸν καὶ πυκνὸν πνεῦμα κατὰ τὴν τῶν πτυέλων
                            <br class="lb"/>ἐπίσχεσιν. ἐν δὲ τῷ περὶ ἄρθρων εὐθὺς ἐν ἀρχῇ τοῦ περὶ <br class="lb"/>τῆς
                            ῥάχεως αὐτοῦ, τὰς ὑπὸ τῶν ὄγκων ἢ νοσημάτων γιγνομένας <br class="lb"/>κυφώσεις ἐν
                            τοῖς ἀνωτέρω τῶν φρενῶν χωρίοις διηγούμενος, <br class="lb"/>ὡδί πως φησὶν, ( ὅλην
                            γὰρ, οἶμαι, κάλλιον εἶναι δοκεῖ <br class="lb"/>παραγράψαι τὴν ῥῆσιν) οἷσι μὲν ἄνω
                            τῶν φρενῶν τὸ κυφὸν, <br class="lb"/>τουτέοισι μὲν αἱ πλευραὶ οὐκ ἐθέλουσιν εἰς τὸ
                            εὐρὺ αὔξεσθαι, 
<a class="pb" href="#pb922" id="pb922">[p. 922]</a>
 ἀλλ’ ἐς τοὔμπροσθεν, τό τε στῆθος ὀξὺ
                            γίγνεται, <br class="lb"/>ἀλλ’ οὐ πλατὺ, αὐτοί τε δύσπνοοι γίγνονται καὶ
                            κερχνώδεες· <br class="lb"/>ἧσσον γὰρ ἰθυωρίην ἔχουσιν αἱ κοιλίαι τὸ πνεῦμα
                            δεχόμεναι <br class="lb"/>καὶ προπέμπουσαι. καὶ γὰρ δὴ καὶ ἀναγκάζονται κατὰ τὸν
                            <br class="lb"/>μέγαν σπόνδυλον λορδὸν τὸν αὐχένα ἔχειν, ὡς μὴ προπετὴς <br class="lb"/>ᾖ
                            αὐτέοισιν ἡ κεφαλή. στενοχωρίην οὖν πολλὴν τῇ φάρυγγι <br class="lb"/>παρέχουσι·
                            καὶ τοῦτο συμβάλλεται εἰς <span class="milestone">193</span>τὸ εἴσω
                            ῥέπον. <br class="lb"/>καὶ γὰρ αὐτοῖσιν ὀρθοῖσι φύσει δύσπνοιαν παρέχει τοῦτο τὸ
                            <br class="lb"/>ὀστέον, ἂν ἔσω ῥέπει, ἔστ’ ἂν ἀναπιεσθῇ. διὰ οὖν τὸ τοιοῦτον
                            <br class="lb"/>πρῆγμα ἐξεχέμβροχοι οἱ τοιοῦτοι τῶν ἀνθρώπων μᾶλλον <br class="lb"/>φαίνονται
                            ἢ ὑγιέες, φυματίαι τε ὡς ἐπὶ πολὺ τὸν πνεύμονά <br class="lb"/>εἰσιν οἱ τοιοῦτοι,
                            σκληρῶν φυμάτων καὶ ἀπέπτων. καὶ <br class="lb"/>γὰρ ἡ πρόφασις τοῦ κυφώματος καὶ ἡ
                            ξύντασις τοῖσι πλείστοισι <br class="lb"/>διὰ τοιαύτας συστροφὰς γίγνεται, οἷσιν ἂν
                            κοινωνήσωσιν <br class="lb"/>οἱ ξύντονοι. ἐν τούτῳ τῷ λόγῳ παντὶ τὴν μὲν κύφωσιν
                            <br class="lb"/>ἐπὶ τοῖς ἐν πνεύμονι φύμασιν ἀπέπτοις τε καὶ σκληροῖς
                            <br class="lb"/>γίγνεσθαι λέγει, τὴν δὲ δύσπνοιαν ἐπὶ τῇ στενοχωρίᾳ· κερχνώδη
                            <br class="lb"/>δὲ κέκληκε τὴν τοιαύτην διαφορὰν αὐτοῦ. ἐν δέ γε τῷ ﻿
<a class="pb" href="#pb923" id="pb923">[p. 923]</a>

                            περὶ διαίτης ὀξέων, ἡνίκα τῶν εἰς μικρότητά τε καὶ πυκνότητα <br class="lb"/>τὴν
                            ἀναπνοὴν τρεπομένων ἐμέμνητο, καὶ αὐτὸ μὲν τοῦτο <br class="lb"/>τὸ τῆς ὀρθοπνοίας
                            ὄνομα προσέθηκε, καὶ ῥέγχειν αὐτοὺς <br class="lb"/>ἔφησεν, ὥστε κᾀπειδὰν ἐν
                            προγνωστικῷ περὶ συνάγχης διηγούμενος <br class="lb"/>εἶπε· πλεῖστόν τε πόνον
                            παρέχουσι καὶ ὀρθόπνοιαν, <br class="lb"/>οὐκ ἄλλο τι δυσπνοίας εἶδος ἢ τὸ σμικροῦ
                            καὶ πυκνοῦ πνεύματος <br class="lb"/>οὕτως ὀνομάζει. πάντες γὰρ οἱ διὰ στενοχωρίαν
                            αὐτάρκως <br class="lb"/>εἰσπνεῖν μὴ δυνάμενοι πνίγεσθαι κινδυνεύουσιν, ἢν
                            <br class="lb"/>κατακαίωνται. καὶ διὰ τοῦτ’ ὀρθὸν ἔχειν δέονται τόν τε θώρακα
                            <br class="lb"/>σύμπαντα καὶ τὸν τράχηλον, ὡς ἂν οὐ σμικρᾶς αὐτοῖς <br class="lb"/>βοηθείας ἐκ
                            τοῦ τοιούτου σχήματος προσερχομένης. εὐρύτερά <br class="lb"/>τε γὰρ ἅμα καὶ
                            μακρότερα σύμπαντα τὰ τῆς ἀναπνοῆς ὄργανα <br class="lb"/>γίνονται, τοῦτο μὲν
                            ἐξευθυνόμενα πρὸς τῶν ὀρθίων <br class="lb"/>σχημάτων, τοῦτο δ’ ἧττον εἰς ἑαυτὰ
                            καταπίπτειν κωλυόμενα. <br class="lb"/>δῆλος δὲ καὶ αὐτὸς ὁ Ἱπποκράτης οὕτω
                            γινώσκων ὑπὲρ αὐτῶν, <br class="lb"/>ὡς ἡμεῖς νῦν λέγομεν, ἐξ ὧν φησιν ἐν τοῖς περὶ
                            ἄρθρων· <br class="lb"/>αὐτοί τε δύσπνοοι γίνονται καὶ κερχνώδεες, ἧσσον γὰρ
                            ἰθυωρίην <br class="lb"/>ἔχουσιν αἱ κοιλίαι αἱ τὸ πνεῦμα δεχόμεναι καὶ
                                προ<span class="milestone">280</span>
                            
<a class="pb" href="#pb924" id="pb924">[p. 924]</a>
 πέμπουσαι· πᾶσιν οὖν τοῖς διὰ στενοχωρίαν δυσπνοοῦσιν
                            <br class="lb"/>καὶ μικρὸν γίνεται τὸ πνεῦμα καὶ δύο ἐξ ἀνάγκης ἕπεται
                            <br class="lb"/>συμπτώματα, τό τε κερχνῶδες εἶδος τῆς ἀναπνοῆς, ὃ δὴ καὶ
                            <br class="lb"/>ῥέγχειν ὀνομάζεται, καὶ τὸ μικρῷ πρόσθεν εἰρημένον, ἡ ὀρθόπνοια.
                            <br class="lb"/>καὶ δὴ ὥσπερ ἐξεπίτηδες διατέμνων αὐτὰ τὸ μὲν <br class="lb"/>ἕτερον ἐν
                            προγνωστικῷ γράφει ταῖς ὀλεθρίαις συνάγχαις προσεῖναι <br class="lb"/>λέγων, τὸ δὲ
                            δεύτερον ἐν τῷ περὶ ἄρθρων, ἐν μὲν τῷ <br class="lb"/>προγνωστικῷ τὴν ὀρθόπνοιαν,
                            ἐν δὲ τῷ περὶ ἄρθρων τὸ <br class="lb"/>κερχνῶδες· ἄμφω δὲ ἐν τῷ περὶ διαίτης ὀξέων
                            ἐς ταὐτὸν ἤγαγεν, <br class="lb"/>οὕτως γράψας ὁ Ἱπποκράτης· οἱ δ’ ὑπὸ τῆς
                            ὀρθοπνοίας <br class="lb"/>καὶ τοῦ ῥέγχους ἀποπνιγέντες. ὃ γὰρ ἐν τῷ περὶ ἄρθρων
                            <br class="lb"/>κέρχνον, τοῦτ’ ἐνταῦθα ῥέγχος ὠνόμασε. χρῆται δὲ καὶ ἀλλαχόθι
                            <br class="lb"/>τῶν συγγραμμάτων ἀμφοτέροις τοῖς ὀνόμασιν, ὡς <br class="lb"/>ταὐτὸν
                            δυναμένοις δηλοῦν. ἐπειδὴ οὖν οὕτως ἐπιμελῶς αὐτὸς <br class="lb"/>ἐν τῷ περὶ
                            διαίτης περὶ πάσης γενέσεως πυκνοῦ πνεύματος <br class="lb"/>διεξῆλθε, θαυμαστὸν
                            οὐδὲν, εἰ μόνον τὸ κεφάλαιον αὐτὸ <br class="lb"/>τοῦ παντὸς λόγου γέγραφεν ἐν τῷ
                            προγνωστικῷ. ὅτι δ’ ἐπιμελῶς 
<a class="pb" href="#pb925" id="pb925">[p. 925]</a>
 διῆλθε πάντα περὶ πυκνοῦ
                            πνεύματος λόγον, οὐδὲν ἔτι <br class="lb"/>δέομαι πλεῖον λέγειν, ἀλλ’ ἀναμνήσας
                            τοῦτο μόνον, ὡς ἤτοι <br class="lb"/>διὰ πόνον, ἢ στενοχωρίαν, ἢ πλῆθος θερμασίας,
                            πυκνὸν γίνεται <br class="lb"/>τὸ πνεῦμα, τὴν ὅλην ῥῆσιν ἐφεξῆς παραγράψω τόνδε
                            <br class="lb"/>τὸν τρόπον ἔχουσαν· οἷσί τε γὰρ σιτία αὐτίκα ἐγκατακέκλεισται,
                            <br class="lb"/>ἢν μή τις ὑποκενώσας τὸ ῥόφημα δοίη, τὴν ὀδύνην <br class="lb"/>ἐνεοῦσαν
                            προσπαροξύνειεν ἂν, καὶ μὴ ἐνεοῦσαν εὐθὺς ἐμποιήσειεν <br class="lb"/>ἂν, καὶ
                            πυκνότερον γένοιτ’ ἂν τὸ πνεῦμα· κακὸν δὲ τοῦτο· <br class="lb"/>ξηραντικὸν γὰρ
                            πνεύμονος, καὶ κοπῶδες ὑποχονδρίου καὶ <br class="lb"/>ἤτρου καὶ φρενῶν. ἢν δέ τι
                            τῆς ὀδύνης τοῦ πλευροῦ ξυνεχέος <br class="lb"/>ἐούσης καὶ πρὸς τὰ θερμάσματα μὴ
                            χαλώσης καὶ τοῦ <br class="lb"/>πτυέλου μὴ ἀπιόντος, ἀλλὰ καὶ καταγλισχραινομένου
                            ἀσαπέως, <br class="lb"/>ἢν μὴ λύσῃ τις τὴν ὀδύνην, ἢ κοιλίην μαλθάξας, ἢ
                            <br class="lb"/>φλέβα τεμὼν, ὁπότερον ἂν τουτέων σημαίνῃ, τὰς δὲ πτισάνας <br class="lb"/>ἢν
                            οὕτως ἔχουσι διδῷ, ταχέες οἱ θάνατοι τῶν τοιουτέων <br class="lb"/>γίνονται. διὰ
                            ταύτας οὖν τὰς προφάσιας καὶ ἑτέρας <br class="lb"/>τοιαύτας ἔτι μᾶλλον οἱ ὅλῃσι
                            χρεώμενοι πτισάνῃσιν ἑβδομαῖοι <br class="lb"/>καὶ ὀλιγημερώτεροι θνήσκουσιν, οἱ
                            μέν τι καὶ τὴν γνώμην 
<a class="pb" href="#pb926" id="pb926">[p. 926]</a>
 βλαβέντες, οἱ δ’ ὑπὸ τῆς ὀρθοπνοίης
                            τε καὶ τοῦ ῥέγχους <br class="lb"/>ἀποπνιγέντες· μάλα δὲ τοὺς τοιουτέους οἱ ἀρχαῖοι
                            βλητοὺς <br class="lb"/>ὠνόμαζον εἶναι, διὰ τόδε μάλιστα, οὐχ ἥκιστα δὲ ὅτι
                            ἀποθανόντων <br class="lb"/>ἡ πλευρὴ πελιὴ εὑρίσκεται ἴκελόν τι πληγῇ. αἴτιον
                            <br class="lb"/>δὲ τούτου ἐστὶ, ὅτι πρὶν λυθῆναι τὴν ὀδύνην θνήσκουσι. <br class="lb"/>ταχέως
                            γὰρ πνευματίαι γίνονται, ὑπὸ δὲ τοῦ πυκνοῦ καὶ πολλοῦ <br class="lb"/>πνεύματος, ὡς
                            ἤδη εἴρηται, γλισχραινόμενον τὸ πτύελον <br class="lb"/>ἀπέπτως κωλύει τὴν ἐπάνοδον
                            γίγνεσθαι, ἀλλὰ τὴν ῥέγξιν <br class="lb"/>ποιέει ἰσχόμενον ἐν τοῖσι βρόγχοισι τοῦ
                            πνεύμονος. ὁκόταν ἐς <br class="lb"/>τοῦτο ἔλθῃ, θανατῶδες ὡς ἐπὶ τὸ πολύ ἐστι. καὶ
                            γὰρ αὐτὸ <br class="lb"/>τὸ πτύελον ἐνεχόμενον κωλύει μὲν τὸ πνεῦμα ἔσω φέρεσθαι,
                            <br class="lb"/>ἀναγκάζει δὲ ταχέως ἔξω φέρεσθαι, καὶ οὕτως ἐς τὸ κακὸν ἀλλήλοισι
                            <br class="lb"/>ξυντιμωρέουσι. τό τε γὰρ πτύελον ἐνεχόμενον πυκνὸν <br class="lb"/>τὸ πνεῦμα
                            ποιέει, τό τε πνεῦμα πυκνὸν ἐὸν, ἐπιγλισχραίνει τὸ <br class="lb"/>πτύελον, καὶ
                            κωλύει ἀπολισθαίνειν. εἴ τις ταύτῃ τῇ ῥήσει τὸν <br class="lb"/>νοῦν ἐπιμελῶς
                            προσχοίη, καὶ πολλάκις αὐτὴν ἀναλέξαιτο, τοῦτον <br class="lb"/>ἐλπίζω ῥᾳδίως
                            πεισθήσεσθαι τοῖς εἰρημένοις. ὅτι γὰρ οὐ <br class="lb"/>μεγάλης ἐδεῖτο σοφίας ἡ
                            τοῦ πυκνοῦ πνεύματος εἰς τὰς ἐν αὐτῷ 
<a class="pb" href="#pb927" id="pb927">[p. 927]</a>
 διαφορὰς τομὴ, καὶ
                            ὅτι τελέως αὐτὴν ἔφθασεν ἐν τούτῳ τῷ <br class="lb"/>βιβλίῳ γεγραφέναι, διὰ τοῦτο
                            ἐν τῷ προγνωστικῷ ταχέως <br class="lb"/>πάνυ περιέδραμε, ὡς πρὸς εἰδότας ἤδη τὸ
                            σύμπαν οἷον ἐπιτομήν <br class="lb"/>τινα τοῦ λόγου ποιησάμενος. </p>
                  </section>
                  <section id="body-1-3-8" class="div textpart chapter level4">
                    <p class="p autofirst"><span class="milestone">281</span>Τρεῖς μὲν οὖν ἡμῖν ἤδη συζυγίαι
                            δυσπνοιῶν <br class="lb"/>ἐξεύρηνται, λείπεται δ’ ἡ τετάρτη, ἐν ᾗ σμικρὸν καὶ
                            <br class="lb"/>ἀραιὸν τὸ πνεῦμα. τί δή ποτ’ οὖν αὐτὴν παραλιπὼν τὴν ψυχρὰν
                            <br class="lb"/>ἐκπνοὴν ἔγραψε; ἢ ὅτι οὐκ ἄλλη μέν τίς ἐστιν ἡ μικρά τε ἅμα
                            <br class="lb"/>καὶ ἀραιὰ, ἄλλη δὲ ἡ ψυχρά; δῆλον δὲ τοῦτο. τὴν γὰρ ἐναντίαν
                            <br class="lb"/>αὐτῇ, τὴν μεγάλην τε ἅμα καὶ πυκνὴν ἀμέτρου θερμασίας <br class="lb"/>ἐν τοῖς
                            ἀναπνευστικοῖς ὀργάνοις ἠθροισμένης ἔκγονον ὑπάρχειν <br class="lb"/>ἐδείκνυμεν. ἐξ
                            ἀνάγκης οὖν ἡ μικρὰ καὶ ἀραιὰ τούτων αὐτῶν <br class="lb"/>τῶν ὀργάνων κατεψυγμένων
                            ἔσται, καὶ δύο ἡμῖν ἀπορήματα <br class="lb"/>λελυμένα, τῷ μήτε τὴν τετάρτην
                            συζυγίαν τῆς δυσπνοίας, τὴν <br class="lb"/>μικρὰν καὶ ἀραιὰν, παραλελεῖφθαι μήτε
                            τὴν θερμήν. ἐκείνην <br class="lb"/>γὰρ ἐν θατέρῳ μέρει τοῦ πυκνοῦ πνεύματος τοῦ
                            κατ’ ἀρχὰς εἰρημένου <br class="lb"/>περιειλημμένην ἕξομεν· ἡ αὐτὴ γάρ ἐστι τῇ
                            πυκνῇ καὶ ﻿
<a class="pb" href="#pb928" id="pb928">[p. 928]</a>
 μεγάλῃ· τὴν ἀραιὰν δ’ αὖ καὶ μικρὰν ἐν τῇ
                            ψυχρᾷ, καὶ γὰρ <br class="lb"/>ἥδε τῆς ψυχρᾶς οὐ διαφέρει. τί δή ποτ’ οὖν οὐκ
                            ἀραιὰν καὶ μικρὰν, <br class="lb"/>ἀλλὰ ψυχρὰν αὐτὴν ἔγραψεν; ὅτι πρῶτον μὲν ἀπὸ
                            τοῦ <br class="lb"/>προχειροτέρου συμπτώματος ἠβουλήθη αὐτὴν δηλῶσαι· δεύτερον
                            <br class="lb"/>δὲ ἐνδείξασθαι τὴν αἰτίαν δι’ ἣν ὀλεθρίαν αὐτὴν λέγει· <br class="lb"/>καὶ
                            τρίτον, ὅτι τάχιστα οὕτω νοήσειν ἡμᾶς ὑπενόησεν, αὐτήν τε <br class="lb"/>ταύτην
                            μηδὲν διαφέρειν τῆς ἀραιᾶς καὶ μικρᾶς τήν τ’ ἐναντίαν <br class="lb"/>αὐτῇ, τὴν
                            θερμὴν, τῆς πυκνῆς καὶ μεγάλης· τὸ γὰρ ψυχρὸν <br class="lb"/>πνεῦμα πάντως ἀραιόν
                            τ’ ἐστὶ καὶ μικρὸν, ὡς κᾀν τῷ δευτέρῳ <br class="lb"/>δεδήλωται λόγῳ· τὸ δὲ πυκνὸν
                            καὶ μέγα, τὸ τῆς φλογώσεως <br class="lb"/>τῶν ἀναπνευστι<span class="milestone">194</span>κῶν ὀργάνων ἐνδεικτικὸν, οὐδ’ ἂν ὀρθῶς <br class="lb"/>τις λέγοι, εἰ
                            μὴ καὶ θερμὸν ἐκπνέοιτο. καὶ μὲν δὴ κᾀν τῷ προσθεῖναι <br class="lb"/>τῷ ψυχρῷ
                            πνεύματι μόνῳ, ὡς ὀλέθριον κάρτα ἤδη <br class="lb"/>γίγνεται, δηλοῖ σαφῶς ἣν ἔχει
                            γνώμην περὶ τῶν ἔμπροσθεν εἰρημένων <br class="lb"/>τριῶν δυσπνοιῶν. εἴπερ γάρ τινα
                            κᾀκείνων ὀλεθρίαν <br class="lb"/>ἡγεῖτο, πάντως ἄν που προσέγραψεν. ἆρ’ οὖν
                            ἀκινδύνους αὐτὰς <br class="lb"/>ὑπελάμβανεν ὑπάρχειν; οὐδαμῶς, ἀλλ’ οὐκ ὀλεθρίας
                            μὲν, <br class="lb"/>οὐκ ἀκινδύνους δὲ ἔτι. τὸ μὲν γὰρ καταψύχεσθαι τοῖς
                            ἀναπνευστικοῖς 
<a class="pb" href="#pb929" id="pb929">[p. 929]</a>
 ὀργάνοις ἄντικρυς ὀλέθριον, ἐνταυθοῖ γε τῆς
                            καρδίας <br class="lb"/>τεταγμένης, ἣν ἀρχὴν καὶ πηγὴν ἐπιστάμεθα τῆς ἐμφύτου
                            <br class="lb"/>θερμασίας· τὸ δ’ ἤτοι φλόγωσιν εἶναι πολλὴν ἐν αὐτοῖς, ἢ
                            <br class="lb"/>ὀδύνην, ἢ παραφροσύνην, οὐ πάντως ὀλέθριον· ἥ τε γὰρ τοιαύτη
                            <br class="lb"/>θερμασία πολλοῖς τῶν ὀξέων συνεδρεύει πυρετῶν, ἥ τ’ <br class="lb"/>ὀδύνη
                            πόσοις καὶ τίσι νοσήμασιν ὑπάρχει, προείρηται. καὶ <br class="lb"/>μέντοι καὶ ἡ
                            παραφροσύνη τῶν οὐκ ἐξ ἀνάγκης ὀλεθρίων ἐστί. <br class="lb"/>ὅτι δ’ οὕτως ὑπὲρ
                            αὐτῶν γινώσκει, σαφῶς ἐνεδείξατο διὰ τῆς <br class="lb"/>ἐπιφερομένης λέξεως,
                            εἰπών· εὔπνοιαν δὲ χρὴ νομίζειν κάρτα <br class="lb"/>μεγάλην δύναμιν ἔχειν ἐς
                            σωτηρίην ἐν πᾶσι τοῖσιν ὀξέσι νοσήμασιν, <br class="lb"/>ὁκόσα σὺν πυρετοῖσίν ἐστι
                            καὶ ἐν τεσσαράκοντα ἡμέρῃσι <br class="lb"/>κρίνεται. εἰ γὰρ δὴ μεγάλην δύναμιν ἐς
                            σωτηρίαν ἔχειν <br class="lb"/>ἐνόμιζε τὴν εὔπνοιαν, οὐκ ἀκινδύνους ἀεὶ δηλονότι
                            τὰς δυσπνοίας <br class="lb"/>ὑπελάμβανεν· ὥστε αἱ μὲν ἄλλαι δύσπνοιαι τοῦτ’
                            <br class="lb"/>αὐτὸ μόνον, οὐκ ἀκίνδυνοί τινές εἰσιν, ἡ δ’ ὑστάτη πασῶν
                            <br class="lb"/>εἰρημένη, πρὸς τῷ κινδυνώδης τ’ εἶναι καὶ ὀλέθριος, οὐκ εἰς
                            <br class="lb"/>μακρὰν τεθνήξεσθαι τὸν ἄνθρωπον ὑπαγορεύει. διὰ τοῦτ’ 
<a class="pb" href="#pb930" id="pb930">[p. 930]</a>

                            οὖν οὐχ ἁπλῶς ὀλέθριον εἶναι αὐτὴν ἔφη, ἀλλὰ καὶ τὸ <br class="lb"/>κάρτα
                            προσέφερεν, καὶ οὐδὲ τούτῳ πάλιν ἀρκεσθεὶς ἐπήνεγκε <br class="lb"/>
                            <span class="milestone">282</span>τὸ ἤδη, ὡσὰν ὑπόγυιον τὸν θάνατον
                            μόνης <br class="lb"/>ταύτης τῆς δυσπνοίας ὑπαγορευούσης. οὕτως γὰρ ὀλέθριός
                            <br class="lb"/>ἐστιν, ὥστε μοι δοκεῖ, ὅτι οὐδ’ ἂν ἔγραψέ τι περὶ αὐτῆς <br class="lb"/>ὁ
                            Ἱπποκράτης, εἰ μὴ τὸν τρόπον ὅλον ὑπεξῄει, εἰπὼν περὶ <br class="lb"/>τῶν
                            δυσπνοιῶν. ἃ γὰρ ἀποθνήσκουσιν ἤδη γίγνεται, ταῦτ’ <br class="lb"/>οὐδεμίαν ἔχει
                            μεγάλην ἐν προγνώσεσιν ἀξίαν· ἀγαθῶν δ’ <br class="lb"/>ἰατρῶν ἔργον, οὐ τὰ τοῖς
                            ἰδιώταις ἤδη φαινόμενα προγινώσκειν, <br class="lb"/>ἀλλ’ ὅσα τε τούτους λανθάνει
                            καὶ μηδὲν φαῦλον <br class="lb"/>ἔχειν δοκοῦντος τοῦ κάμνοντος φαίνεται. ἀλλὰ διὰ
                            τὸ τὰ <br class="lb"/>πάντ’ ἐφεξῆς ἐθελῆσαι γράψαι τὰ τῆς δυσπνοίας εἴδη δοκεῖ
                            <br class="lb"/>μοι καὶ ταύτης ἐπιμνησθῆναι, καὶ προσέτι διὰ τὴν τῆς <br class="lb"/>μεγάλης
                            τε καὶ πυκνῆς ἀντίθεσιν. ταυτὶ μὲν οὖν ἐνταῦθα <br class="lb"/>τελευτάτω. </p>
                  </section>
                  <section id="body-1-3-9" class="div textpart chapter level4">
                    <p class="p autofirst">Διὰ τί δ’ οὐδὲν ἔγραψεν ἐν τῷ προγνωστικῷ <br class="lb"/>περὶ τῆς ἀνωμάλου
                            δυσπνοίας, καί τοι γιγνώσκων <br class="lb"/>αὐτὴν οὐκ ἐν τῷ δευτέρῳ καὶ τῷ ἕκτῳ
                            τῶν ἐπιδημιῶν μόνον, 
<a class="pb" href="#pb931" id="pb931">[p. 931]</a>
 ἀλλὰ κᾀν τῷ πρώτῳ καὶ τρίτῳ, καὶ
                            προσέτι κᾀν τῷ <br class="lb"/>περὶ διαίτης ὀξέων καὶ τοῖς ἀφορισμοῖς, καὶ ἀλλαχόθι
                            πολλαχόθι <br class="lb"/>τῶν συγγραμμάτων; ἐν μὲν γὰρ τῷ δευτέρῳ καὶ τῷ <br class="lb"/>ἕκτῳ
                            κατὰ τὴν προγεγραμμένην ῥῆσιν ἐμνημόνευσεν, εἰπών· <br class="lb"/>διπλῆ ἔσω
                            ἐπανάκλησις, οἷον ἐπεισπνέουσι. καὶ προσέτι <br class="lb"/>κατὰ μὲν τὸ δεύτερον
                            τῶν ἐπιδημιῶν, ἐν τῷ διηγεῖσθαι τὰ <br class="lb"/>τῇ Λυκίῃ συμβάντα, πνεῦμα δὲ
                            ἐδιπλασιάζετο, προσέγραψε. <br class="lb"/>τοῦτο γὰρ οὐδὲν διαφέρει τοῦ, διπλῆ εἴσω
                            ἐπανάκλησις, οἷον <br class="lb"/>ἐπεισπνέουσιν. ἐν δὲ τῷ ἕκτω, ἢν πνεῦμα
                            ἐγκαταλείπηταί, <br class="lb"/>φησι. καὶ γὰρ καὶ τοῦτο ταὐτόν ἐστι τῷ κατὰ τὸ περὶ
                            διαίτης <br class="lb"/>εἰρημένῳ· πνεῦμα προσπταῖον ἐν τῇ ἄνω φορῇ. ὡς γὰρ
                            <br class="lb"/>εἰσπνέοντές τινες οὐχ ἅπαξ τοῦτο δρῶσιν, ἀλλ’ ἡσυχίᾳ διακόπτουσι
                            <br class="lb"/>τὴν ἐνέργειαν ὁμοίως τοῖς κλαυθμυριζομένοις παιδίοις, <br class="lb"/>οὕτω καὶ
                            ἐκπνέοντες. ἀλλὰ κᾀν τοῖς μετὰ τὸν περὶ <br class="lb"/>τῶν λουτρῶν λόγον πνευμάτων
                            προτάσεις εἴρηκε, τὴν διακεκομμένην <br class="lb"/>ἐνέργειαν ἐνδεικνύμενος. ἐν δὲ
                            τῷ πρώτῳ τῶν <br class="lb"/>ἐπιδημιῶν ἐπὶ Φιλίσκου τόνδε τὸν τρόπον ἔφη· τούτῳ 
<a class="pb" href="#pb932" id="pb932">[p. 932]</a>
 πνεῦμα διὰ τέλεος, ὥσπερ ἀνακαλεομένῳ· ὁμοίως γὰρ τῷ,
                            <br class="lb"/>διπλῆ εἴσω ἐπανάκλησις, εἴρηται κᾀνταῦθα τὸ ἀνακαλουμένῳ.
                            <br class="lb"/>πάλιν δ’ ἐπὶ τῆς Δρομάδεω γυναικὸς, πνεῦμα ἀραιὸν, <br class="lb"/>μέγα,
                            αὐτίκα ἀνεσπασμένον, ἔφη. καὶ γὰρ καὶ τοῦθ’ ὡσαύτως <br class="lb"/>εἴρηται· ἐν δὲ
                            τοῖς ἀφορισμοῖς, καί τί ποτε σημαίνει <br class="lb"/>τὸ τοιοῦτον πνεῦμα,
                            ἐκδιδάσκει γράφων ὧδε· ἐν τοῖσι πυρετοῖσι <br class="lb"/>τὸ πνεῦμα προσκόπτον
                            κακὸν, σπασμὸν γὰρ σημαίνει. <br class="lb"/>κατὰ λόγον οὖν κᾀν τοῖς τῶν ἐπιδημιῶν
                            τὴν Δρομάδεω <br class="lb"/>γυναῖκα σπασθεῖσαν ἀποθανεῖν φησιν, ἐφ’ ἧς προειρήκει,
                            <br class="lb"/>πνεῦμα ἀραιὸν, μέγα, αὐτίκα ἀνεσπασμένον. ἔνθα <br class="lb"/>δὴ καὶ θαυμάσαι
                            μάλιστα ἔστιν, ὅπως ἑκατέρα τῶν δυσπνοιῶν <br class="lb"/>τὴν οἰκείαν αὐτῆς ἐδήλωσε
                            διάθεσιν. οὐ γὰρ ἐσπάσθη <br class="lb"/>μόνον ἥδε ἡ ἄνθρωπος, ἀλλὰ καὶ παρέπαισεν,
                            ὡς ἂν <br class="lb"/>μὴ μόνον τὴν ἰδίαν τῶν σπασμῶν ἐσχηκυῖα δύσπνοιαν, ἀλλὰ
                            <br class="lb"/>καὶ τὴν τῆς παραφροσύνης. ὥσθ’ ὅτι μὲν ἐγίγνωσκε τὴν <br class="lb"/>ἀνώμαλον
                            ταύτην δύσπνοιαν ὁ Ἱπποκράτης, ἀποδέδεικται <br class="lb"/>σαφῶς· ὅτι δὲ κᾀν
                            προγνωστικῷ παρέλιπεν εὐλόγως, ὥσπερ ﻿
<a class="pb" href="#pb933" id="pb933">[p. 933]</a>
 καὶ τὰ πολλὰ τῶν
                            προγνωστικῶν γνωρισμάτων, <span class="milestone">283</span>ἐφεξῆς
                            <br class="lb"/>ἂν εἴη λεκτέον αὐτῷ, πρότερον ἀναμνήσαντας διὰ κεφαλαίων, <br class="lb"/>ὡς
                            οὔτε περὶ τῶν κατὰ τὰς ἡλικίας, ἢ χώρας, ἢ ὥρας, ἢ τὰς <br class="lb"/>ἐπιδήμους
                            καταστάσεις, ἐν τῷ προγνωστικῷ γέγραφέ τι, καὶ <br class="lb"/>βιβλίου μὲν ὅλου τοῦ
                            περὶ ἀέρων, τόπων καὶ ὑδάτων ὑπ’ <br class="lb"/>αὐτοῦ γεγραμμένου, κατὰ δὲ τοὺς
                            ἀφορισμοὺς ἐν ἐπιτομῇ <br class="lb"/>πάντων τούτων εἰρημένων, ἀλλ’ οὐδὲ περὶ τῶν
                            οὔρων τῆς <br class="lb"/>διαγνώσεως, ὅσα τοῖς ἀφορισμοῖς ἐνέγραψε, ταῦτα κᾀν τῷ
                            <br class="lb"/>προγνωστικῷ διῆλθεν, οὐδὲ δὴ τῶν ἀμφὶ τὰς γυναῖκας, ὅσα <br class="lb"/>κατὰ
                            τοὺς ἀφορισμοὺς ἔγραψεν, εἰς τὸ προγνωστικὸν μετέθηκε· <br class="lb"/>καίτοι καὶ
                            ταῦτα καὶ ἄλλα πολλὰ τῶν ἐν ἀφορισμοῖς <br class="lb"/>εἰρημένων ἐκ τοῦ
                            προγνωστικοῦ μέρους τῆς ἰατρικῆς ἐστιν, <br class="lb"/>ὡς αὐτὸς ἐνδείκνυται διὰ
                            τῶν αὐτοῦ ῥημάτων· ἔν τε γὰρ <br class="lb"/>τῷ λέγειν· ἢν δὲ βόρειος ᾖ, βῆχες,
                            φάρυγγες, κοιλίαι ξηραὶ, <br class="lb"/>δυσουρίαι φρικώδεις, ὀδύναι πλευρέων,
                            στηθέων· <br class="lb"/>ὅταν οὗτος δυναστεύῃ, τοιαῦτα προσδέχεσθαι ἐν τῇσιν
                            ἀῤῥωστίῃσιν. <br class="lb"/>ἐν δὲ τῷ φάσκειν· ὅταν θέρος γένηται ἦρι <br class="lb"/>ὅμοιον,
                            ἱδρῶτας ἐν τοῖσι πυρετοῖσι πολλοὺς προσδέχεσθαι· 
<a class="pb" href="#pb934" id="pb934">[p. 934]</a>
 δῆλός
                            ἐστιν ἐπισημαινόμενος ὡς τοῦ προγνωστικοῦ μέρους τῆς <br class="lb"/>τέχνης ἐστὶ τὰ
                            τοιαῦτα. τὸ γὰρ προσδέχεσθαι καὶ προσδοκᾷν <br class="lb"/>καὶ ἐλπίζειν, καὶ πάνθ’
                            ὅσα τοιαῦτα ῥήματα, προγνώσεως <br class="lb"/>ἴδια. καὶ μὲν δὴ κᾀν τῷ φάσκειν· ἢν
                            μὲν ὁ χειμὼν <br class="lb"/>αὐχμηρὸς καὶ βόρειος γένηται, τὸ δ’ ἔαρ ἔπομβρον καὶ
                            <br class="lb"/>νότιον, ἀνάγκη τοῦ θέρεος πυρετοὺς ὀξέας καὶ ὀφθαλμίας <br class="lb"/>καὶ
                            δυσεντερίας γενέσθαι· σαφῶς ἐνδείκνυται ταὐτὸ τοῦτο, <br class="lb"/>καὶ πολύ γε
                            μᾶλλον, ὅταν ὡδί πως γράφῃ περὶ τῶν οὔρων· <br class="lb"/>οἷσιν οὖρα παχέα,
                            θρομβώδεα, ὀλίγα, οὐκ ἀπυρέτοισι, <br class="lb"/>πλῆθος ἐλθὸν ἐκ τούτων λεπτὸν
                            ὠφελεῖ· μάλιστα δὲ τὰ <br class="lb"/>τοιαῦτα ἔρχεται, ἐν οἷσιν ἂν ἐξ ἀρχῆς διὰ
                            ταχέων ὑπόστασιν <br class="lb"/>ἴσχῃ. καὶ πάλιν· οἷσιν οὖρα ἀνατεταραγμένα οἷον
                            <br class="lb"/>ὑποζυγίου, τουτέοισι κεφαλαλγίαι ἢ πάρεισιν, ἢ παρέσονται. <br class="lb"/>καὶ
                            πάλιν· οἷσιν ἑβδομαῖα κρίνονται, ἐπινέφελον ἴσχει <br class="lb"/>τῇ τετάρτῃ τὸ
                            οὖρον ἐρυθρὸν, καὶ τἄλλα κατὰ λόγον. <br class="lb"/>ὁμοίως δὲ τούτοις καὶ τὰ τῆς
                            κύστεως καὶ τῶν νεφρῶν τὰς <br class="lb"/>διαθέσεις δηλοῦντα κατὰ τοὺς ἀφορισμοὺς
                            γέγραπται, παραλέλειπται <br class="lb"/>δὲ ἐν τῷ προγνωστικῷ καὶ ἄλλα πάμπολλα,
                                
<a class="pb" href="#pb935" id="pb935">[p. 935]</a>
 καθάπερ καὶ τὰ τοιαῦτα· τῶν <span class="milestone">195</span>νοσημάτων ὁκόσοισιν <br class="lb"/>ἀρχομένων χολὴ μέλαινα ἢ ἄνω ἢ
                            κάτω ὑπέλθοι, θανάσιμον· <br class="lb"/>δυσεντερίη ἢν ἀπὸ χολῆς μελαίνης ἄρξηται,
                            θανάσιμον· <br class="lb"/>οἷσιν ἐν πυρετοῖσιν αἱμοῤῥαγεῖ πλῆθος ὁκοθενοῦν, ἐν
                            <br class="lb"/>τοῖσιν ἀναλήψεσι τοῖσι τοιουτέοισιν αἱ κοιλίαι καθυγραίνονται.
                            <br class="lb"/>τοιαῦτά τε πάμπολλα κατὰ τοὺς ἀφορισμοὺς ἔστιν εὑρεῖν
                            <br class="lb"/>γεγραμμένα τοῦ προγνωστικοῦ μέρους τέχνης. τί δή <br class="lb"/>ποτ’ οὖν
                            οὐδὲν τούτων ἐν τῷ προγνωστικῷ γράμματι διῆλθεν; <br class="lb"/>ὅτι περὶ τῶν ὀξέων
                            νοσημάτων ἐν ἐκείνῳ προὔθετο διδάσκειν, <br class="lb"/>ὡς ἀρχόμενός τε ἅμα καὶ
                            συντελέσας τὸ βιβλίον, <br class="lb"/>αὐτὸς ἡρμήνευσεν, ἐν ἀρχῇ μὲν εἰπών·
                            σκέπτεσθαι δὲ χρὴ <br class="lb"/>ὧδε ἐν τοῖσιν ὀξέσι νοσήμασιν· ἐπὶ δὲ τῆς
                            τελευτῆς προσγράψας <br class="lb"/>ὡδί· ταῦτα δὲ λέγω περὶ τῶν ὀξέων νοσημάτων,
                            καὶ <br class="lb"/>ὅσα ἐκ τούτων γίγνεται. τίνα δέ ἐστιν ἐκ τούτων γιγνόμενα,
                            <br class="lb"/>πάλιν αὐτὸς ὁ Ἱπποκράτης ἐν ταὐτῷ βιβλίῳ διέρχεται· <br class="lb"/>οἱ δὲ
                            ὕδρωπες οἱ ἐκ τῶν ὀξέων νοσημάτων πάντες <br class="lb"/>κακοί. τοῦτο δὲ πάλιν·
                            εὔπνοιαν δὲ χρὴ νομίζειν κάρτα <br class="lb"/>μεγάλην δύναμιν ἐς σωτηρίαν ἔχειν ἐν
                            πᾶσι τοῖσιν ὀξέσι 
<a class="pb" href="#pb936" id="pb936">[p. 936]</a>
 νοσήμασιν, ὁκόσα σὺν πυρετοῖσι καὶ ἐν
                            τεσσαράκοντα ἡμέρῃσι <br class="lb"/>κρίνεται. κᾀνταῦθα τῶν ἐκ μεταπτώσεως ὀξέων
                            μνημονεύει, <br class="lb"/>καθάπερ κᾀν τοῖς περὶ κρισίμων ἀπεδείξαμεν. ἐπεσημήνατο
                            <br class="lb"/>δὲ καὶ ἄλλοθεν πολλαχόθεν τοῦ συγγράμματος, ὡς <br class="lb"/>ἤτοι περὶ τῶν
                            ὀξέων νοσημάτων, ἢ περὶ τῶν γινομένων ἐκ <br class="lb"/>τούτων ὁ λόγος ἐστὶν αὐτῷ,
                            καθάπερ κᾀν τοῖσδε· οἱ δὲ <br class="lb"/>ἱδρῶτες ἄριστοι μέν εἰσιν ἐν πᾶσι τοῖσιν
                            ὀξέσι νοσήμασι, οἳ <br class="lb"/>ἂν ἐν ἡμέρῃσι κρισίμοισι γένωνται. καὶ τί δεῖ
                            πολλὰ λέγειν; <br class="lb"/>αὐτὸς γὰρ, ὡς ἑκὼν παραλείπει πολλὰ τῶν προγνωστικῶν
                            <br class="lb"/>σημείων ἐν <span class="milestone">284</span>ἐκείνῳ τῷ βιβλίῳ,
                            σαφῶς ἐνδείκνυται, <br class="lb"/>ποτὲ μὲν ὡδί πως λέγων· μὴ ἐξαπατάτω δέ σε, ἤν
                            τι <br class="lb"/>αὐτέη ἡ κύστις νόσημα ἔχουσα, τῶν οὔρων τι ἀποδιδοῖ
                            <br class="lb"/>τουτέων, οὐ γὰρ τοῦ ὅλου σημεῖον, ἀλλ’ αὐτῆς καθ’ ἑαυτήν. <br class="lb"/>οὐ
                            μὴν προστίθησί γε τὰ γνωρίσματα κατὰ τὸ προγνωστικὸν, <br class="lb"/>ἀλλ’ ἐν τοῖς
                            ἀφορισμοῖς γράφει. αὖθις δ’ αὖ <br class="lb"/>λέγει· χρὴ δὲ καὶ τὰς διαφορὰς τῶν
                            νοσημάτων τῶν ἐπιδημεόντων <br class="lb"/>ταχέων ἐνθυμέεσθαι καὶ μὴ λανθάνειν τῆς
                            ὥρας τὴν <br class="lb"/>κατάστασιν· οὐ μὴν οὐδὲ περὶ τούτου τι διδάσκων ἡμᾶς ἐν
                                
<a class="pb" href="#pb937" id="pb937">[p. 937]</a>
 προγνωστικῷ. προὔθετο γὰρ, ὡς ἔφην, τὰ τῶν ὀξέων
                            νοσημάτων <br class="lb"/>ἴδια διελθεῖν μόνα, τὰ δέ γε τῶν χρονίων ἴδια
                            <br class="lb"/>σύμπαντα παραλιπεῖν, ὥστ’ εὐλόγως καὶ τὴν ἀνώμαλον δύσπνοιαν,
                            <br class="lb"/>ἐξ ἑτέρου γένους ὑπάρχουσαν νοσήματος, ἐνταῦθα <br class="lb"/>παρέλιπεν. εἰ
                            γὰρ δὴ σπωμένων γίγνεται τῶν ἀναπνευστικῶν <br class="lb"/>ὀργάνων, εἴη μὲν ἂν καὶ
                            τοῖς χρονίοις νοσήμασι συνεδρεῦον <br class="lb"/>τὸ πάθημα, καὶ ταύτῃ γε μηδὲν δὴ
                            τῶν ὀξέων ἢ χρονίων <br class="lb"/>ἴδιον· εἴη δ’ ἂν καὶ χωρὶς πυρετοῦ γιγνόμενον,
                            ὥς γε <br class="lb"/>καὶ οἱ σπασμοί· πρόκειται δ’ αὐτῷ κατὰ τὸ προγνωστικὸν
                            <br class="lb"/>ὑπὲρ τῶν ἰδίως ὀξέων ὀνομαζομένων ποιήσασθαι τὸν λόγον. <br class="lb"/>ἔστι
                            δὲ ταῦτα τὰ σὺν πυρετοῖς γιγνόμενα συνεχέσι τοὐπίπαν, <br class="lb"/>ὡς αὐτὸς ἐν
                            τῷ περὶ διαίτης ὀξέων ἐδήλωσεν ὡδί πως <br class="lb"/>γράψας· ἔστι δὲ ἄρα ταῦτα
                            ὀξέα, ὁποῖα ὠνόμασαν οἱ ἀρχαῖοι <br class="lb"/>πλευρῖτιν καὶ περιπνευμονίαν καὶ
                            φρενῖτιν καὶ καῦσον <br class="lb"/>καὶ τἄλλα ὅσα τούτων ἐχόμενα, ὧν οἱ πυρετοὶ
                            τοὐπίπαν <br class="lb"/>ξυνεχέες. οὔκουν οἱ σπασμοὶ τούτου τοῦ γένους εἰσὶ
                            <br class="lb"/>τῶν νοσημάτων, ὅθεν οὐδὲ τὴν ἴδιον αὐτῶν δύσπνοιαν ἅμα ﻿
<a class="pb" href="#pb938" id="pb938">[p. 938]</a>
 τούτοις διῆλθε, καθάπερ οὐδὲ περὶ τῶν οὔρων, ἢ τῶν <br class="lb"/>διαχωρημάτων,
                            ἢ τῶν ἄλλων ἁπάντων, ὅσα κατὰ τοὺς <br class="lb"/>ἀφορισμοὺς ἔγραψε, διότι τῶν
                            ὀξέων νοσημάτων οὐκ ἦν <br class="lb"/>ἴδια. διὰ τί δ’ οὐδὲν οὐδὲ περὶ τῶν τοιούτων
                            δυσπνοιῶν <br class="lb"/>ἐδίδαξεν ἐν τῷ προγνωστικῷ, ἐν αἷς ἤτοι μόνον τὸ
                            εἰσπνεόμενον, <br class="lb"/>ἢ μόνον τὸ ἐκπνεόμενόν ἐστι μέγα, περιττὸν
                            <br class="lb"/>ἡγοῦμαι νῦν ἐπεξιέναι, δείξας γε σαφῶς ἐν τῷ πρώτῳ τῶνδε <br class="lb"/>τῶν
                            ὑπομνημάτων, ὡς εἰς πέντε ταύτας τὰς δυσπνοίας, <br class="lb"/>ὑπὲρ ὦν νῦν
                            πέπαυμαι λέγων, αὔταρκες ἀνάγειν τὰς ἄλλας <br class="lb"/>διαφοράς· οὐδὲ γὰρ ἢ
                            ταχείας, ἢ βραδείας ἀναπνοῆς ἐμνημόνευσεν <br class="lb"/>ἐν προγνωστικῷ. κατὰ τὸν
                            αὐτὸν δὲ λόγον ἐδείξαμεν, <br class="lb"/>ὡς πάσας τὰς ἄλλας διαφορὰς ἐν ταῖς
                            προειρημέναις περιέχεσθαι <br class="lb"/>συμβέβηκε, ὥσθ’ ἑκάτερον αὐτῶν ὀρθῶς ὁ
                            Ἱπποκράτης <br class="lb"/>φαίνεται ποιήσας, ἐν μὲν τοῖς τῶν ἐπιδημιῶν τὴν εἰς
                            <br class="lb"/>ἁπάσας τὰς κατὰ μέρος δυσπνοίας διαίρεσιν τιθέμενος, ἐν <br class="lb"/>δὲ τῷ
                            προγνωστικῷ καὶ τοῖς ἀφορισμοῖς τὸ πρὸς τὴν <br class="lb"/>χρείαν ἐπεῖγον. </p>
                  </section>
                  <a class="pb" href="#pb939" id="pb939">[p. 939]</a>
                  <section id="body-1-3-10" class="div textpart chapter level4">
                    <p class="p autofirst">Ὁπότ’ οὖν ταῦθ’ ἡμῖν ἱκανῶς ἀποδέδεικται, <br class="lb"/>λείποιτ’ ἂν ἔτι τὰς
                            ὑπολοίπους ἐξ ἁπάντων αὐτῶν τῶν συγγραμμάτων <br class="lb"/>ἐξηγήσασθαι ῥήσεις,
                            ἀρξαμένους αὖθις ἀπὸ τοῦ <br class="lb"/>δευτέρου τε καὶ ἕκτου τῶν ἐπιδημιῶν. ἐν
                            ἀμφοτέροις γὰρ τούτοις <br class="lb"/>τοῖς βιβλίοις, ἐφεξῆς τῇ πρώτῃ πασῶν
                            εἰρημένῃ ῥήσει <br class="lb"/>τῇ διδασκούσῃ τὰς διαφορὰς ἁπάσης τῆς δυσπνοίας, ὡδί
                            πως <br class="lb"/>γέγραπται· ἰητήριον συνεχέων χασμέων μακρόπνους· ἐν τοῖσιν
                            <br class="lb"/>ἀπότοισι καὶ μόγις πίνουσι, βραχύπνους. ἐνταῦθ’ εἴτε τὸν
                            <br class="lb"/>ἄνθρωπον μακρόπνουν, εἴτε τὴν δύσπνοιαν αὐτὴν οὕτως ὠνόμασεν,
                            <br class="lb"/>ὅτι τὸ διὰ μακροῦ χρόνου γινόμενον, τουτέστι τὸ ἀραιὸν <br class="lb"/>
                            <span class="milestone">285</span>πνεῦμα καὶ προσέτι τὸ πολὺ, δηλοῦται
                            διὰ τῆς προσηγορίας <br class="lb"/>ταύτης, ἐν τῷ δευτέρῳ δέδεικται λόγῳ, καθάπερ
                            γε καὶ <br class="lb"/>ὡς τὸ δι’ ὀλίγου, τοῦτ’ ἔστι τὸ πυκνὸν, καὶ προσέτι τὸ
                            μικρὸν, <br class="lb"/>ἐκ τοῦ, βραχύπνους. ἰητήριον οὖν ἤτοι σημεῖον ἢ αἴτιον,
                            ἑκάτερον <br class="lb"/>γὰρ ἔστι δείξασθαι, τῶν συνεχῶν χασμῶν, τὸ μέγα καὶ
                            <br class="lb"/>ἀραιὸν γίγνεται (τὸ) πνεῦμα· σημεῖον μὲν, ὡς εἰς τἀναντία <br class="lb"/>τῆς
                            διαθέσεως μεθισταμένης, αἴτιον δὲ, ὅτι ἐναντίων ἐναντία 
<a class="pb" href="#pb940" id="pb940">[p. 940]</a>
 τὰ
                            ἰάματα· χασμῶνται γὰρ καὶ σκορδινῶνται συνεχῶς, ἀτμώδους <br class="lb"/>τινὸς καὶ
                            παχέος πνεύματος ἐν τῷ μυώδει γένει κατειλημμένου, <br class="lb"/>καθότι δέδεικται
                            δι’ ἑτέρων· εὐθὺς δ’ οἷς τοῦτο συμβέβηκε <br class="lb"/>καὶ συνεχῶς ἐκπνέουσιν, ὡς
                            ἂν ἐκκαθαιρομένου τε καὶ <br class="lb"/>κενουμένου τοῦ τοιούτου πνεύματος ἐν ταῖς
                            ἐκπνοαῖς· εἰ δέ <br class="lb"/>τις μηκέτι συνεχῶς, ἀλλ’ ἤδη διὰ μακροῦ χρόνου τὰς
                            ἐκπνοὰς <br class="lb"/>ποιεῖται, δῆλον ὡς αἱ προϋπάρχουσαι διαθέσεις αὐτῷ
                            πέπαυνται <br class="lb"/>καὶ σημεῖον οὕτως ἰητήριον ἡ μακρόπνοια τῆς χάσμης ἔσται.
                            <br class="lb"/>καὶ μὲν δὴ καὶ ὡς αἰτίαν ἰωμένην τὴν μακρόπνοιαν τὰς χάσμας
                            <br class="lb"/>τὰς συνεχεῖς ἀκούειν ἐγχωρεῖ, δοκεῖ μοι καὶ αὐτὸ μηκέτι
                            <br class="lb"/>δεῖσθαι μακροῦ λόγου. τὸ γὰρ ἕως πλείστου τὴν ἀναπνοὴν
                            <br class="lb"/>ἐπισχεῖν, ὅπερ ὀνομάζεται κατάληψις πνεύματος, ᾧ λόγῳ τοὺς
                            <br class="lb"/>λυγμοὺς ἰᾶται, τούτῳ καὶ τὰς χάσμας ἰάσεται. καὶ γὰρ οὖν <br class="lb"/>καὶ
                            ποιοῦσιν ἐπὶ τοῖς γυμνασίοις αὐτὸ σύμπαντες οἱ ἀθληταὶ, <br class="lb"/>διώσασθαι
                            τῇ βίᾳ σπεύδοντες ἅπαν ὅσον ἐν τοῖς κατὰ δέρμα <br class="lb"/>λεπτοῖς πόροις, ἢ
                            ὑγρῶν ἢ ἀτμῶν ἴσχεται. διὰ ταῦτα μὲν οὖν <br class="lb"/>ἡ μακρόπνοια τῶν συνεχῶν
                            χασμῶν σημεῖόν ἐστιν, ἢ αἴτιον 
<a class="pb" href="#pb941" id="pb941">[p. 941]</a>
 ἰατρικόν· ἐν δ’ αὖ τοῖσιν
                            ἀπότοισι καὶ μόγις πίνουσιν ἡ βραχύπνοια· <br class="lb"/>τοῦτο δ’ οὐκέτι σαφῶς,
                            ἀλλ’ ἤδη συμβολικώτερον <br class="lb"/>εἴρηται. πότερον γὰρ τοὺς φρενιτικοὺς
                            ἡγητέον ὑπ’ αὐτοῦ δηλοῦσθαι <br class="lb"/>νῦν, ὅτι καὶ δι’ ἄλλων εἶπεν, οἱ
                            φρενιτικοὶ βραχυπόται, <br class="lb"/>ψόφου καθαπτόμενοι, τρομώδεες; ἢ μᾶλλον οἷς
                            κατέψυκται <br class="lb"/>τὰ περὶ τὸν πνεύμονα καὶ τὴν καρδίαν, ὡς ἀναπνεῖν τε
                            <br class="lb"/>ἅμα διὰ μακροῦ καὶ ψυχρὸν ἐκπνεῖν; εἰσαγομένη γὰρ ἐξ ἀμφοῖν <br class="lb"/>ἡ
                            βραχύπνοια, σημεῖον ἰητήριον· ἐπὶ δὲ τῶν κατέψυγμένων <br class="lb"/>οὐ σημεῖον
                            μόνον, ἀλλὰ καὶ αἴτιον. ὡς γὰρ ἡ κατάληψις <br class="lb"/>τοῦ πνεύματος ἐκκενοῦν
                            ἠδύνατο τὰ πε<span class="milestone">196</span>ριττὰ καὶ διὰ <br class="lb"/>τοῦτο
                            ταύτην ἐπὶ τῶν λυζόντων τε καὶ χασμωμένων πολλὰ <br class="lb"/>καὶ σκορδινωμένων
                            καὶ συντόνως γεγυμνασμένων παρελαμβάνομεν, <br class="lb"/>οὕτως ἡ συνεχὴς ἀναπνοὴ
                            ῥιπίσαι τε ἅμα καὶ ἐκθερμᾶναι <br class="lb"/>τὰ κατεψυγμένα δυνήσεται. κατὰ τοῦτον
                            οὖν τὸν <br class="lb"/>λόγον κᾀν τῷ δευτέρῳ τῶν ἐπιδημιῶν συνεβούλευσεν
                            ἐπιτηδεύειν <br class="lb"/>ὀξυθυμίην ἐμποιέειν, καὶ χροιῆς ἀναλήψιος ἕνεκα καὶ
                            <br class="lb"/>ἐκχυμώσιος, ὡς καὶ τῆς ὀξυθυμίας ἐπεγείρειν τὴν ἔμφυτον 
<a class="pb" href="#pb942" id="pb942">[p. 942]</a>
 θερμασίαν δυναμένης. ἀλλ’ ὅτι γε πυκνοτέραν ἐργάζεται πάντως <br class="lb"/>ἡ
                            ὀξυθυμία τὴν ἀναπνοὴν, οὐδεὶς ἀγνοεῖ. παραληψόμεθα <br class="lb"/>οὖν αὐτὴν ἐπὶ
                            τῶν κατεψυγμένων τε καὶ ἀχροούντων <br class="lb"/>καὶ ἰσχνῶν, ἐκ διαλειμμάτων τέ
                            τινων καὶ προσηκόντων καιρῶν· <br class="lb"/>οὐ γὰρ δὴ συνεχῶς γε οὕτως, ὡς ἄγαν
                            βλάψαι τὴν δύναμιν, <br class="lb"/>ἀλλ’ ὥσπερ τὰ γυμνάσια τὰ ῥωννύντα τὴν ἔμφυτον
                            <br class="lb"/>θερμασίαν, οὐκ ἄμετρα ποιεῖσθαι κελεύομεν, ἀλλ’ ἐν καιρῷ <br class="lb"/>τε
                            καὶ μέτρῳ παραλαμβάνομεν, οὕτω καὶ βραχύπνοιαν, εἴ τε <br class="lb"/>κατὰ μόνας εἴ
                            τε καὶ μετὰ τῆς ὀξυθυμίας ἐπιτηδεύσομεν, οὐκ <br class="lb"/>ἄνευ καιροῦ καὶ μέτρου
                            παραληψόμεθα· προσέχειν δ’ ἐνταῦθα <br class="lb"/>χρὴ τῷ λόγῳ καὶ μὴ νομίζειν τὴν
                            αὐτὴν εἶναι διάθεσιν τῇ <br class="lb"/>νῦν ὑφ’ ἡμῶν δηλουμένῃ τὴν κατὰ τὸ
                                <span class="milestone">286</span>προγνωστικὸν, <br class="lb"/>ἐφ’ ἧς ἔλεγε·
                            ψυχρὸν δ’ ἐκπνεόμενον ἐκ τῶν ῥινῶν καὶ τοῦ <br class="lb"/>στόματος, ὀλέθριον κάρτα
                            ἤδη γίγνεται. ἐπὶ γὰρ τῶν ἐν <br class="lb"/>ὀξέσι νοσήμασι, περὶ ὧν ἐν ἐκείνῳ τῷ
                            βιβλίῳ ποιεῖται τὸν <br class="lb"/>λόγον, ἡ τοιαύτη δύσπνοια θάνατον δηλοῖ· τοῖς
                            δ’ ἄλλοις <br class="lb"/>νοσήμασιν, ὅσα χωρὶς πυρετοῦ, ψυχρότης τὴν ὅλην ἕξιν τοῦ
                                ﻿
<a class="pb" href="#pb943" id="pb943">[p. 943]</a>
 ζώου καταλαμβάνει· συμπίπτει μὲν οὐδὲ τούτοις
                            ἀκινδύνως, <br class="lb"/>οὐ μὴν ἐξ ἅπαντός γε ὀλεθρίως. ἐκ τούτων δ’ ἐστὶ καὶ ἡ
                            <br class="lb"/>καλουμένη ὑστερικὴ πνὶξ καὶ ὅλως αἱ ἄπνοιαι πᾶσαι, γυναιξὶ <br class="lb"/>μὲν
                            συνεχῶς καὶ μάλιστα ταῖς στειρευούσαις συμπίπτουσαι, <br class="lb"/>σπανίως δέ
                            ποτε καὶ ἀνδράσι. ἐπὶ γὰρ τῶν τοιούτων ἁπασῶν <br class="lb"/>διαθέσεων ὑπὸ πλήθους
                            ὕλης ψυχρᾶς ἡ ἔμφυτος θερμασία· <br class="lb"/>βαρύνεται, δίκην φλογὸς ὑπὸ πολλῶν
                            ὑγρῶν ξύλων <br class="lb"/>καταπνιγομένης, ὥστε καὶ ἀνάψαι ποτὲ δυνατὸν ταύτην
                            κρατήσαντα <br class="lb"/>τῆς ὕλης· ἐφ’ ὧν μέντοι δαπανηθείσης τῆς ὕλης ἐξ
                            <br class="lb"/>ἀνάγκης αὐτὴ συναποσβέννυται, καθάπερ ἐπὶ τῶν ἐν τοῖς <br class="lb"/>ὀξέσι
                            νοσήμασιν οὕτως ἐκπνεόντων, οὐδεμία σωτηρίας ἐλπὶς <br class="lb"/>ὑπολείπεται.
                            τούτων δὲ οὖν μεμνῆσθαι χρὴ, καὶ ὡς ἐν ταῖς <br class="lb"/>ἀπνοίαις ἀπολωλέναι μὲν
                            τελέως ἅπασαν τὴν ἀναπνοὴν, οὔθ’ <br class="lb"/>ὑπονοῆσαι δυνατὸν, οὔθ’ οὕτως ἔχον
                            φαίνεται τοῖς ἐπιμελῶς <br class="lb"/>κατασκεπτομένοις τὸ συμβαῖνον· ἐλάχιστον δ’
                            αὐτοῖς <br class="lb"/>ἅμα καὶ διὰ μακροτάτου χρόνου γίνεται τὸ πνεῦμα καὶ ταύτῃ
                            <br class="lb"/>λανθάνει τοὺς πολλούς· ἀλλ’ εἰ προσέχοι τις ἐπιμελῶς τὸν 
<a class="pb" href="#pb944" id="pb944">[p. 944]</a>
 νοῦν, ἢ καὶ προσθείη τινὰ τῶν δακτύλων πρὸ τῆς τοῦ
                            κάμνοντος <br class="lb"/>ῥινὸς, αἰσθήσεται τῆς ἀναπνοῆς. εἰ δὲ καὶ τρίχα
                            κατακρεμάσει <br class="lb"/>πρὸ αὐτῆς, ἢ ἔριον λεπτὸν, ἀκριβῶς διεξεσμένον,
                            <br class="lb"/>ὄψεται καὶ ταῦτα σειόμενα. κατὰ μὲν δὴ τὰς τοιαύτας διαθέσεις
                            <br class="lb"/>βραχύπνοια, τουτέστιν ἡ διὰ βραχέος χρόνου κίνησις <br class="lb"/>τῶν
                            ἀναπνευστικῶν ὀργάνων, ἥνπερ δὴ καὶ πυκνὸν πνεῦμα <br class="lb"/>καλοῦμεν, αἴτιόν
                            τε ἅμα καὶ σημεῖον ἰητήριον ὑπάρχει· κατὰ <br class="lb"/>δὲ ταὐτὸ τῶν συνεχῶν
                            χασμῶν οὐ μόνον ἡ διὰ μακροῦ, τουτέστιν <br class="lb"/>ἡ ἀραιὰ, σημεῖόν τε ἅμα καὶ
                            αἴτιόν ἐστιν ἰητήριον, <br class="lb"/>ἀλλὰ καὶ ἡ μεγάλη. καλεῖται γὰρ καὶ ἥδε κατὰ
                            δεύτερον λόγον <br class="lb"/>μακρόπνοια. πρώτως μὲν γὰρ ἡ διὰ μακροῦ χρόνου
                            γινομένη, <br class="lb"/>τουτέστιν ἡ ἀραιὰ, τοῦτο κέκτηται τοὔνομα, δευτέρως
                            <br class="lb"/>δὲ καὶ ἡ μεγάλη. περὶ μὲν δὴ τούτων ὧδε ἔχει. </p>
                  </section>
                  <section id="body-1-3-11" class="div textpart chapter level4">
                    <p class="p autofirst">Παραθώμεθα δὲ δὴ καὶ τἄλλα σύμπαντα <br class="lb"/>τὰ περὶ τῆς δυσπνοίας αὐτῷ
                            γεγραμμένα. κατὰ μὲν δὴ τὸ <br class="lb"/>δεύτερον τῶν ἐπιδημιῶν, ἐπὶ μὲν τῆς
                            Ἀντιγένους, προειπὼν <br class="lb"/>ὡς ἀσθμώδης ἐγένετο πρὸ τόκου, μετὰ ταῦτ’
                            ἐπιφέρει· ἔπειθ’ 
<a class="pb" href="#pb945" id="pb945">[p. 945]</a>
 ἅμα τόκῳ πύον ἀνήμεσεν. ὥσθ’ ὁμολογεῖ καὶ
                            τοῦτο τοῖς ὑφ’ <br class="lb"/>ἡμῶν ἀποδεδειγμένοις· ἀσθμαίνουσι μὲν γὰρ οἱ πυκνὸν
                            ἀναπνέοντες <br class="lb"/>ἅμα καὶ τὸν θώρακα μέχρι πολλοῦ διαστέλλοντες.
                            <br class="lb"/>γίγνεται δὲ τοῦτο ποτὲ μὲν ἐν διαθέσεσι πολλῆς εἰσπνοῆς
                            <br class="lb"/>δεομέναις. ἀμέλει καὶ τοῖς δραμοῦσιν ἢ ὁπωσοῦν ἄλλως ὀξέως
                            <br class="lb"/>γυμνασαμένοις τὸ τοιοῦτον συμπίπτει καὶ πᾶσι τοῖς περικαέσι
                            <br class="lb"/>πυρετοῖς· γίγνεται δ’, ὡς ἐδείχθη, κᾀπειδὰν ἔμφραξις, ἢ
                            <br class="lb"/>θλίψις, ἢ στενοχωρία τις ἐν τοῖς ἀναπνευστικοῖς ὀργάνοις
                            <br class="lb"/>ὑπάρχῃ· τοιοῦτον δέ τι φαίνεται συμβῆναι καὶ τῇ τοῦ Ἀντιγένους,
                            <br class="lb"/>ὡς ἐδήλωσε τὸ πύον. <span class="milestone">287</span>ταύτης μὲν
                            δὴ πρώτης ἐν <br class="lb"/>τῷ δευτέρῳ τῶν ἐπιδημιῶν δυσπνοίας μέμνηται· μετὰ δὲ
                            ταύτην <br class="lb"/>τῆς συμβάσης τῇ Λυκίῃ, περὶ ἧς, ὡς καὶ πρόσθεν ἔλεγον,
                            <br class="lb"/>ἔγραψε· πνεῦμα ἐδιπλασιάζετο, οὐ μὴν μέγα κατὰ λόγον.
                            <br class="lb"/>ἐπεπόνθει γὰρ αὐτῆς τὸ νευρῶδες γένος τῶν ὀργάνων, ὥστε <br class="lb"/>καὶ
                            τῶν οὔρων ἐπίσχεσιν παντελῆ γενέσθαι. διὰ τοῦτο μὲν <br class="lb"/>δὴ τὸ
                            διπλασιαζόμενον ἐγίνετο πνεῦμα· διά τί δὲ οὐ μέγα; <br class="lb"/>ἢ διότι
                            κατέψυκτο; περιέσταλτο γοῦν, φησι· τούτω δ’ ἐδείχθη 
<a class="pb" href="#pb946" id="pb946">[p. 946]</a>

                            χρώμενος τῷ ὀνόματι κατὰ τῶν ἀποψυχομένων τὴν ἔμφυτον <br class="lb"/>θερμασίαν.
                            ἐφεξῆς δὲ καὶ περὶ τῶν γενομένων τότε <br class="lb"/>κυναγχικῶν διαλεγόμενος, ὡδὶ
                            γράφει· πνεῦμα δὲ τούτοισιν <br class="lb"/>οὐ πάνυ μετέωρον· ὡς δηλονότι μετεώρου
                            τὰ πολλὰ τοῖς κυναγχικοῖς <br class="lb"/>γιγνομένου τοῦ πνεύματος. οὕτως δὲ καλεῖν
                            ἔθος <br class="lb"/>αὐτῷ τὸ μικρὸν πνεῦμα, καὶ ὡς δόξειέ τινι, αὐτόθι που μέχρι
                            <br class="lb"/>τῆς φάρυγγος εἰσιὸν, οὐκ εἰς τὸ βάθος τοῦ θώρακος κατερχόμενον.
                            <br class="lb"/>ὅτι δὲ τοιοῦτον ἀνάγκη ὑπάρχειν τὸ πνεῦμα <br class="lb"/>τοῖς ὁτιοῦν
                            ὀδυνωμένοις τῶν ἀναπνευστικῶν ὀργάνων, ἔμπροσθεν <br class="lb"/>εἴρηται. τίς οὖν ἡ
                            αἰτία δι’ ἣν τοῖς κυναγχικοῖς οὐ <br class="lb"/>πάνυ τὸ πνεῦμα μετέωρον; ἢ διότι
                            μηδὲ τὸ τῆς κυνάγχης εἶδος <br class="lb"/>αὐτοῖς εἰθισμένως ἐγένετο; πρῶτον μὲν
                            γὰρ ἐρεῖ· φάρυγξ <br class="lb"/>οὐ φλεγμαίνουσα, κειμένη δέ· εἶθ’ οὕτω φησίν· οὐ
                            πνιγόμενοι <br class="lb"/>οἱ πλεῖστοι, εἰ μὴ καταπίνειν προθυμοῖντο· καὶ ὅλως
                            <br class="lb"/>ἡ διήγησις ἅπασα τῆς τότε γενομένης κυνάγχης, ἀπαθῆ μὲν
                            <br class="lb"/>ἐδείκνυτο μεῖναι τὴν φάρυγγα, τὰ δὲ ἐπιγειτνιῶντα ταύτῃ <br class="lb"/>μέρη,
                            τὰ συνεχῆ τοῖς σπονδύλοις τοῦ τραχήλου, παθεῖν. <br class="lb"/>καὶ γὰρ οὖν καὶ
                            μεταστῆναί φησι καὶ αὐτοὺς τοὺς σπονδύλους, 
<a class="pb" href="#pb947" id="pb947">[p. 947]</a>
 τοὺς μὲν εἴσω
                            μόνον, τοὺς δὲ καὶ εἰς τὰ πλάγια. μήτ’ <br class="lb"/>οὖν ἄλλου τινὸς τῶν
                            ἀναπνευστικῶν ὀργάνων πεπονθότος, <br class="lb"/>ἀλλὰ μηδὲ τῆς φάρυγγος αὐτῆς κατὰ
                            τὸν ἴδιον λόγον, ὅτι μὴ <br class="lb"/>τῇ κοινωνίᾳ τῆς θέσεως συναπολαυούσης τῶν
                            παθημάτων, <br class="lb"/>δεόντως οὐ πάνυ μετέωρον ἦν αὐτοῖς τὸ πνεῦμα· μηδ’ ὅλως
                            <br class="lb"/>μὲν γὰρ ἐνοχλουμένης τῆς φάρυγγος, οὐδ’ ἂν μετέωρον ἦν
                            <br class="lb"/>μηδαμῶς· ἐπεὶ δ’ ἐκ τοῦ συμπάσχειν τοῖς παρακειμένοις ἠνωχλεῖτο,
                            <br class="lb"/>τὴν μέσην τῶν εἰρημένων κατάστασιν ἐκτήσατο, μετρίως <br class="lb"/>πυκνωθέν.
                            ἐφεξῆς δὲ τῆσδε τῆς καταστάσεως ἑτέρας <br class="lb"/>μνημονεύει γενομένης ἐν
                            Περίνθῳ, τόνδε τὸν τρόπον ἀρχόμενος <br class="lb"/>τῆς διηγήσεως· ἐς Πέρινθον περὶ
                            ἡλίου τροπὰς ὀλίγον <br class="lb"/>τὰς θερινὰς ἤλθομεν· ἔπειτα διηγεῖται τὴν ὅλην
                            τῶν νοσημάτων <br class="lb"/>ἰδέαν, ἀπὸ καύσου μὲν ἀρξαμένην, ἐμετώδη δὲ γενομένην
                            <br class="lb"/>καὶ μέχρι πλείστου χρονίσασαν. ἀλλὰ καὶ ὡς χωρὶς <br class="lb"/>ἐμέτων οἱ
                            καῦσοι τούτοις ἐγίγνοντο, καὶ ὡς ἡ γαστὴρ αὐτοῖς <br class="lb"/>διεχώρει πολλὰ,
                            καὶ τοῦτο προσέθηκεν. ὥστ’ ἐκ τούτων καὶ <br class="lb"/>τῶν ἄλλων ἁπάντων εὔδηλον
                            εἶναι, τῆς καταστάσεως τὴν <br class="lb"/>ὑπόθεσιν ἐν φλέγ<span class="milestone">197</span>μασι διασηπομένοις γεγενημένην, ἀπαθῶν ﻿
<a class="pb" href="#pb948" id="pb948">[p. 948]</a>
 μὲν τῶν ἀναπνευστικῶν μεινάντων, καὶ τοῦ στόματος <br class="lb"/>τῆς
                            κοιλίας, ἐκ δὲ τῶν κατωτέρω μερῶν αὖθις ὁρμωμένου <br class="lb"/>τοῦ καύσου·
                            εἰκότως οὖν αὐτοῖς οὔθ’ ὥσπερ οἷς ἐν πνεύμονί <br class="lb"/>τε καὶ καρδίᾳ πλῆθος
                            ἤθροιστο θερμασίας πυρώδους, <br class="lb"/>ἐγένετο μέγα τὸ πνεῦμα, μικρόν τ’ οὐκ
                            ἦν παντάπασιν, ὡς <br class="lb"/>μήτ’ ὀδυνωμένοις μήτε κατεψυγμένοις. εἴπερ οὖν τὸ
                            μετέωρον <br class="lb"/>οὐδὲν τοῦ μικροῦ διαφέρον δηλοῖ, κατὰ λόγον αὐτοῖς
                            <br class="lb"/>φησι τὰ πνεύματα μετέωρα γίγνεσθαι, οὐ μὴν πάνυ γε. <br class="lb"/>μετὰ δὲ
                            ταύτην τὴν κατάστασιν οὐδεμιᾶς ἐν τοῖς ἐφεξῆς <br class="lb"/>δυσπνοίας
                            ἐμνημόνευσεν ὁ Ἱπποκράτης, ἄχρι τῆς ῥήσεως <br class="lb"/>ἐκείνης ἣν πρώτην
                            παρεθέμην ἁπάντων ἐν ἀρχῇ τοῦδε τοῦ <br class="lb"/>γράμματος, ἣ ἄρχεται τόνδε τὸν
                            τρόπον· πνεύματα πυκνὰ <br class="lb"/>σμικρὰ, μεγάλα ἀραιά. ταύτην δὲ σύμπασαν
                            ἐξηγήσασθαι <br class="lb"/>φθάνω. τῆς οὖν ἐφεξῆς αὐτῷ γεγραμμένης δυσ<span class="milestone">288</span>πνοίας <br class="lb"/>ἐπὶ ἀῤῥώστου τινὸς, οὗ τὸ ὄνομα
                            Σκόπος, εἴη ἂν ἤδη μνημονεύειν <br class="lb"/>καιρός· ἔχει δ’ ἡ τοῦ παλαιοῦ λέξις
                            ὧδε· πνεῦμα <br class="lb"/>δὲ ὑπόπυκνον, ὑποχόνδρια ἤλγει, καὶ ἀναπνέων, καὶ
                            στρεφόμενος. 
<a class="pb" href="#pb949" id="pb949">[p. 949]</a>
 φαίνεται δὴ καὶ οὗτος ὁ ἄῤῥωστος μαρτυρῶν
                            τοῖς <br class="lb"/>πολλάκις ὑφ’ ἡμῶν προειρημένοις· ἐπεὶ γὰρ τὰ ὑποχόνδρια
                            <br class="lb"/>τοῖς ἀναπνευστικοῖς ὀργάνοις συνῆπται, διὰ τοῦτο ὀδυνωμένων
                            <br class="lb"/>αὐτῶν ὑπόπυκνον ἦν τὸ πνεῦμα. ταυτὶ μὲν οὖν ἐν <br class="lb"/>τῷ δευτέρῳ τῶν
                            ἐπιδημιῶν εἴδη δυσπνοίας ἔγραψεν. ἐν δὲ <br class="lb"/>τῷ τετάρτῳ πρῶτον μὲν
                            μέμνηται τῆς Νικοστράτου γυναικὸς, <br class="lb"/>τῆς ἐν Κρανῶνι, μικρὸν καὶ
                            πυκνὸν ἐχούσης τὸ πνεῦμα· <br class="lb"/>δεύτερον δὲ τῆς Ἀντιγένους, ἀσθματώδους
                            οὐχ ὑπόγυιον <br class="lb"/>τότε γενομένης, ἀλλ’ ἐξ ἀρχῆς οὔσης, ὥστε καὶ βήττειν
                            ἀεί· <br class="lb"/>περὶ μὲν δὴ ταύτης οὐδ’ ἓν ἂν εἴη ζήτημα· περὶ δὲ τῆς <br class="lb"/>ἐν
                            Κρανῶνι, τῆς Νικοστράτου γυναικὸς, διὰ τοῦτό μοι δοκεῖ <br class="lb"/>προσθεῖναι
                            τὸ μικρὸν καὶ πυκνὸν πνεῦμα, διότι παρεφρόνησεν. <br class="lb"/>εἴρηται γὰρ ἤδη
                            πολλάκις, ὡς τοὐναντίον τὸ <br class="lb"/>ἀραιὸν καὶ μέγα πνεῦμα παραφροσύνης
                            ἐστὶν ἴδιον· ὥστε <br class="lb"/>ἄξιον ζητῆσαι, διὰ τί τουτὶ μὲν οὐκ ἐγένετο, τὸ
                            δ’ ἐναντίον <br class="lb"/>αὐτῷ τὸ τῶν ἀλγημάτων ἴδιον, τὸ μικρὸν καὶ πυκνόν.
                            <br class="lb"/>οὐδὲ γὰρ προσέθηκεν ἐν τῇ διηγήσει τῆς ἀῤῥωστίας, γενέσθαι
                            <br class="lb"/>τινὰ ὀδύνην οὐδενὸς τῶν μορίων, ἀλλ’ οὐδ’ ὄγκον 
<a class="pb" href="#pb950" id="pb950">[p. 950]</a>

                            ἐπίσημον οὔτε καθ’ ὑποχόνδριον οὔτε κατὰ θώρακα. τί <br class="lb"/>δὴ οὖν ἐστι τὸ
                            γινόμενον; ἐμοὶ μὲν δοκεῖ διττή τις ἰδέα νοσήματος <br class="lb"/>συστῆναι περὶ τὸ
                            γύναιον ἀπὸ διττῆς ἀρχῆς· ἐν μὲν <br class="lb"/>γὰρ τῷ παραφρονῆσαι καὶ τὸν
                            τράχηλον καὶ τὸ στόμα <br class="lb"/>καὶ τὴν ῥῖνα παρασπασθῆναι δῆλον ὡς ἐν τῇ
                            κεφαλῇ τις <br class="lb"/>ὑπόθεσις αὐτῇ νοσήματος ὑπῆρχεν· ἐκ δὲ τοῦ τὸν σῖτόν τε
                            <br class="lb"/>ἐγκατακλεισθῆναι μέχρι δεκάτης ἡμέρας καὶ τοῖς οὔροις ὀροβοειδῆ
                            <br class="lb"/>γενέσθαι τὴν ὑπόστασιν, οὐ μικρὰν ἐν ἥπατι νομίζω <br class="lb"/>γενέσθαι
                            φλεγμονὴν, ἐφ’ ἧς τὴν ἄνωθεν διάθεσιν νικηθεῖσαν <br class="lb"/>οὐ δυνηθῆναι καθ’
                            ἑαυτὴν τυπῶσαι τὴν ἀναπνοήν. εἴρηται <br class="lb"/>γὰρ οὖν καὶ πρόσθεν ἤδη
                            πολλάκις, ὡς κατὰ τὴν ἐπικρατοῦσαν <br class="lb"/>διάθεσιν ἡ τῆς δυσπνοίας ἰδέα
                            σχηματίζεται. δηλοῖ <br class="lb"/>δ’ οὐχ ἥκιστα τῆς παραφροσύνης τὸ βραχὺ καὶ ἡ
                            λέξις <br class="lb"/>αὐτὴ τοῦ παλαιοῦ. παραλέγειν γοῦν αὐτὴν εἶπεν· εἴωθεν <br class="lb"/>δὲ
                            τῷ τοιούτῳ ῥήματι χρῆσθαι μικρὰν ἐνδείξασθαι βλάβην <br class="lb"/>βουλόμενος, ὡς
                            καὶ τοῦτ’ ἀποδέδεικται πολλάκις. <br class="lb"/>οὐδὲν οὖν θαυμαστὸν, ἐπὶ βραχὺ μὲν
                            αὐτῆς παραφρονούσης, <br class="lb"/>ἰσχυρῶς δὲ φλεγμανθείσης κατὰ τὸ ἧπαρ, οὐ 
<a class="pb" href="#pb951" id="pb951">[p. 951]</a>
 τὴν τῆς παραφροσύνης, ἀλλὰ τὴν τῆς φλεγμονῆς οἰκείαν
                            <br class="lb"/>ἀπαντῆσαι δύσπνοιαν. οὕτω μὲν δὴ καὶ περὶ τούτων <br class="lb"/>ἔχει. </p>
                  </section>
                  <section id="body-1-3-12" class="div textpart chapter level4">
                    <p class="p autofirst">Τί δ’ ὅταν εἴπῃ, πνευματώδη τινὰ γενέσθαι, <br class="lb"/>χρὴ δέχεσθαι; πότερον ὃν
                            ἐν τῷ περὶ διαίτης ὀξέων <br class="lb"/>πνευματίαν ἐκάλεσεν; ἢ τὸν πεπνευματωμένον
                            τὴν γαστέρα; <br class="lb"/>τί δέ ἐστιν ὁ πνευματίας, ἐν τῷ περὶ διαίτης ὀξέων
                            αὐτὸς <br class="lb"/>ἐξηγήσατο σαφέστατα. προειπὼν γὰρ, ὡς ταχέως πνευματίαι
                            <br class="lb"/>γίνονται, συνάπτων εὐθὺς ἐπιφέρει· ὑπὸ δὲ πολλοῦ <br class="lb"/>καὶ πυκνοῦ
                            πνεύματος. τοῦτο μὲν δὴ καὶ κατ’ ἀρχὰς εὐθὺς <br class="lb"/>ἐξηγησάμην ἐν τῷδε τῷ
                            βιβλίῳ· τὸ δ’ ἐν τῷ τετάρτῳ τῶν <br class="lb"/>ἐπιδημιῶν ἐπισκεπτέον, αὐτὴν
                            ὑπογράψαντας τὴν ῥῆσιν <br class="lb"/>ἔχουσαν ὧδε· ὁ ἐκ τῶν μετάλλων· ὑποχόνδριον
                            δεξιὸν ἐντεταμένον, <br class="lb"/>σπλὴν μέ<span class="milestone">289</span>γας,
                            κοιλίη ἐντεταμένη, ὑπόσκληρος, <br class="lb"/>πνευματώδης, ἄχροος. ἐγχωρεῖ γὰρ
                            ἑκάτερον, καὶ <br class="lb"/>δύσπνουν αὐτὸν γεγονέναι, διὰ (τε) τὰς ἐν τοῖς
                            ὑποχονδρίοις <br class="lb"/>διαθέσεις, καὶ πνευματωθῆναι τὴν γαστέρα. 
<a class="pb" href="#pb952" id="pb952">[p. 952]</a>
 πολὺ δ’ ἔτι μᾶλλον ἀσαφὴς ὁ ἐφεξῆς ἄῤῥωστος, ἔχων ὡδί· <br class="lb"/>ὁ
                            Τιμαίνεω εἶχέ τι πνεύματος, ὡς ὠχρῶδες εἶναι. καὶ <br class="lb"/>γὰρ καὶ τούτῳ
                            πάνυ τις ἦν ἥπατος κακοπραγία, δι’ ἣν <br class="lb"/>ἐνεχώρει δυσπνοεῖν αὐτὸν, καὶ
                            πνευματοῦσθαι τὴν γαστέρα· <br class="lb"/>τὸ γὰρ ὠχρῶδες χρῶμα κακοπραγοῦντος
                            ἥπατος γνώρισμα. <br class="lb"/>τὸ δ’ ἐφεξῆς λεγόμενον ὡδί· ὁ τῆς λεχοῦς ἀνὴρ,
                            <br class="lb"/>ὁ παρὰ Σιτοδόκῳ, ἰκτεριώδης, πρὸς ὃν ἑβδομαῖον εἰσῆλθον, <br class="lb"/>ὀγδόῃ
                            ἀπώλετο, οὔτε οὐρέων οὔτε διαχωρέων· <br class="lb"/>ὑποχόνδρια μεγάλα καὶ σκληρὰ,
                            καὶ πνεῦμα πυκνόν· οὐδὲ <br class="lb"/>ζήτημ’ ἔχει. σκληρῶν γὰρ οὐ μετρίως καὶ
                            μεγάλων τῶν <br class="lb"/>ὑποχονδρίων γενομένων, εὔλογον πυκνὸν εἶναι αὐτῷ τὸ
                            <br class="lb"/>πνεῦμα. ἀσαφὲς δὲ τελέως ἐστὶ τὸ τούτου συνεχὲς ἐπὶ <br class="lb"/>τῆς λεχοῦς
                            εἰρημένον ὧδε· διαίροντος δὲ τοῦ πυρετοῦ, <br class="lb"/>πνεῦμα οὐκ ἐλύθη. τί γὰρ
                            εἶδος εἶχε δυσπνοίας, οὔτ’ <br class="lb"/>αὐτὸς ἐδήλωσε σαφῶς οὔτε τι σύμπτωμα
                            ἄλλο τοιοῦτον <br class="lb"/>ἔγραψεν, ἐξ οὗ τεκμαίροιτ’ ἄν τις τὴν γενομένην αὐτῇ
                            <br class="lb"/>διάθεσιν. καὶ μέντοι καὶ μετὰ ταύτην οὐκ ὀλίγον προελθὼν ﻿
<a class="pb" href="#pb953" id="pb953">[p. 953]</a>
 ἄρχεται διηγεῖσθαι τόνδε τὸν τρόπον· ἡ Τιμαίνεω
                            <br class="lb"/>πνευματώδης. δύναται μὲν γὰρ δύσπνους ἀκούεσθαι, δύναται <br class="lb"/>δὲ
                            καὶ ὥσπερ οἱ πλεῖστοι τῶν ἐξηγησαμένων οἴονται <br class="lb"/>λέγεσθαι,
                            ἐμπεπνευματωμένη τὰ ὑποχόνδρια· βέλτιον <br class="lb"/>δὲ δοκεῖ μοι, καὶ ἴσως
                            ἀναγκαῖον, τὴν πεπνευματωμένην <br class="lb"/>τὰ ὑποχόνδρια λέγεσθαι μᾶλλόν περ ἢ
                            δύσπνουν. ὀλίγον <br class="lb"/>οὖν ἐν τῇ διηγήσει προελθὼν, καί τινι εὐπνοωτέρη,
                            <br class="lb"/>φησὶν, ὡς ἂν ἤδη προειρηκὼς ὑπὲρ αὐτῆς δύσπνουν εἶναι. <br class="lb"/>ὅτι δὲ
                            πνευματώδεις, οἷς πυκνόν ἐστι τὸ πνεῦμα, προσαγορεύειν <br class="lb"/>εἴωθεν,
                            εἴρηται μὲν κᾀν τοῖς πρόσθεν, ἀλλὰ καὶ <br class="lb"/>νῦν δῆλον· ἐπὶ τὸ χεῖρον γὰρ
                            αὖθις ἐτέτραπτο τὰ τῆσδε <br class="lb"/>τῆς ἀνθρώπου συμπτώματα, καὶ κατὰ τὴν
                            ἑξκαιδεκάτην <br class="lb"/>ἡμέραν ἀποθανεῖν αὐτήν φησι, πυκνὸν ἔχουσαν τὸ πνεῦμα.
                            <br class="lb"/>καὶ ὁ μετὰ ταύτην δὲ γεγραμμένος, ὅτι καὶ αὐτὸς ἀνέπνευσε
                            <br class="lb"/>πυκνὸν ἐπὶ τῇ τῶν ὑποχονδρίων διαθέσει, δῆλον ἡ <br class="lb"/>ῥῆσις αὐτὴ
                            ποιήσει, τόνδε τὸν τρόπον ἔχουσα· ὁ παῖς, <br class="lb"/>ὃς ἦν τῆς γυναικὸς τῆς
                            τοῦ Ἀποιμάντου ἀδελφῆς, ὑποχόνδρια 
<a class="pb" href="#pb954" id="pb954">[p. 954]</a>
 μεγάλα, καὶ σπλὴν,
                            πνεῦμα, διαχώρησις πικρόχολος. <br class="lb"/>ὥσπερ γὰρ πνευματώδεις ἐνίοτε καλεῖ
                            τοὺς πυκνὸν <br class="lb"/>ἀναπνέοντας, οὕτω ποτὲ καὶ ἁπλῶς γράφει, πνεῦμα.
                            <br class="lb"/>θαυμαστὸν δ’ οὐδὲν εἰ μεγάλων ὄντων ὑποχονδρίων, ἐγίγνετο
                            <br class="lb"/>πυκνὸν τὸ πνεῦμα. καὶ γὰρ αὖ καὶ προελθὼν ἐπ’ <br class="lb"/>αὐτοῦ πάλιν
                            ἐρεῖ· τὰ ὑποχόνδρια δὲ ἐντεταμένα ἦν, καὶ <br class="lb"/>δὴ καὶ ἦν τι βηχίον ξηρὸν
                            ἡσυχῆ. καθόλου γὰρ, ὡς ἔφαμεν, <br class="lb"/>ἐπειδὰν ἢ ὄγκος, ἢ ὀδύνη τις ἐν τοῖς
                            καθ’ ὑποχόνδρια <br class="lb"/>συσταίη, μικρὸν καὶ πυκνὸν ἐξ ἀνάγκης ἀναπνέουσιν.
                            <br class="lb"/>ὥστ’ οὐδὲν θαυμαστὸν οὐδ’ ἐπειδὰν ἐν τοῖς μετὰ <br class="lb"/>ταῦτα,
                            προειπὼν, ὑποχόνδριον ὑπολάπαρον, προσθῇ, <br class="lb"/>πνευματῶδες δὲ οὐ κάρτα.
                            εἰ γὰρ δὴ <span class="milestone">198</span>τὸ μὲν λαπαρὸν <br class="lb"/>κενὸν,
                            τὸ δὲ ὑπολάπαρον ὑπόκενον, ἐπὶ τοσοῦτον <br class="lb"/>δυσπνοήσουσιν, ἐφ’ ὅσον
                            αὐτοῖς ἔχει κακῶς τὰ καθ’ ὑποχόνδριον. <br class="lb"/>μετρίως οὖν αὐτῶν
                            πεπονθότων, μετρίως δυσπνοήσουσιν· <br class="lb"/>ὥσπερ πάλιν ἐν τοῖς κατωτέρω τοῦ
                            βιβλίου, <br class="lb"/>ὧδέ πως γράφει· τῇ οἰκέτιδι, ἣν νεώνητον ἐοῦσαν κατεῖδον,
                                
<a class="pb" href="#pb955" id="pb955">[p. 955]</a>
 ᾗ τὸ σκλήρυσμα ἐν τοῖσι δεξιοῖσιν ἐνῆν μέγα,
                                <span class="milestone">290</span>οὐ <br class="lb"/>κάρτα ὀδυνῶδες· εὐλόγως
                            ἐπάγει, καὶ οὐ πάνυ δύσπνοος. <br class="lb"/>εἴπερ γὰρ τὸ σκλήρυσμα μὴ κάρτα
                            ὀδυνῶδες ἦν, οὐδὲ <br class="lb"/>πάνυ. δύσπνουν εἶναι τὴν ἄνθρωπον εἰκὸς ἦν. οὕτω
                            δὲ <br class="lb"/>καὶ κατὰ τὴν τελευτὴν ἤδη τοῦ βιβλίου περὶ τοῦ πρεσβυτέρου
                            <br class="lb"/>διηγούμενος, εἶτα προειπὼν, παρηνέχθη κοσμίως, <br class="lb"/>ἐπήνεγκεν, οὐ
                            πάνυ δύσπνοος. ἀεὶ γὰρ κατὰ τὸ μέγεθος <br class="lb"/>τῆς ἐργαζομένης τὴν
                            δύσπνοιαν αἰτίας καὶ τὸ τῆς δυσπνοίας <br class="lb"/>γίνεται μέγεθος. ἀλλὰ καὶ
                            ταῦτα μὲν ἐν τῷ τετάρτῳ <br class="lb"/>τῶν ἐπιδημιῶν γέγραπται, ὁμολογοῦντα τοῖς
                            περὶ <br class="lb"/>δυσπνοίας ὑφ’ ἡμῶν ἀποδεδειγμένοις. ἐν δ’ αὖ τῷ ε΄ τῶν
                            <br class="lb"/>ἐπιδημιῶν ιδ’ μὲν ἄῤῥωστος γέγραπται τόνδε τὸν τρόπον· <br class="lb"/>ἐν
                            Λαρίσσῃ Ἱπποσθένης, περιπνευμονίῃ ἐδόκει τοῖς ἰητροῖσι <br class="lb"/>συνέχεσθαι·
                            ἦν δὲ οὐδαμῶς· ἀρχὴν δὲ παλαίων, ἔπεσεν <br class="lb"/>ἐν σκληρῷ χωρίῳ ὕπτιος, καὶ
                            ἐπέπεσεν αὐτῷ· καὶ ἐλούσατο <br class="lb"/>ψυχρῷ, καὶ ἔμεινε, καὶ ἔδοξε βαρύτερος
                            γενέσθαι· <br class="lb"/>τῇ δ’ ὑστεραίῃ ἐπύρεσσε, καὶ βὴξ ἔσχε ξηροτέρη, καὶ τὸ
                                
<a class="pb" href="#pb956" id="pb956">[p. 956]</a>
 πνεῦμα πυκνόν. εἶτα μικρῷ προελθὼν. ὁπότε δὲ βήσσοι,
                            <br class="lb"/>φησὶν, ὠδυνᾶτο τὰ στήθεα καὶ τὰ νῶτα. οὐδὲν οὖν θαυμαστὸν,
                            <br class="lb"/>οὕτω διακειμένων τῶν κατὰ θώρακα, πυκνὸν γενέσθαι <br class="lb"/>τὸ πνεῦμα τὸ
                            δ’ ἐπὶ τῇ τελευτῇ τοῦ λόγου προσκείμενον, <br class="lb"/>οὐδὲ ῥέγχος εἶχεν, εἰς
                            ἀπόδειξιν μὲν εἴρηται τοῦ <br class="lb"/>μὴ γενέσθαι περιπνευμονικὸν τὸν ἄνθρωπον,
                            ὁμολογεῖ δὲ <br class="lb"/>καὶ αὐτὸ τοῖς κατ’ ἀρχὴν εὐθὺς ἐν τῷδε τῷ λόγῳ πρὸς
                            <br class="lb"/>ἡμῶν εἰρημένοις, ὁπότ’ ἐν τῷ περὶ διαίτης ὀξέων ἐξηγούμεθα <br class="lb"/>τὴν
                            λέξιν ταύτην· οἱ δ’ ἀπὸ τῆς ὀρθοπνοίας τε καὶ <br class="lb"/>τοῦ ῥέγχους
                            ἀποπνιγέντες. ἔννατός τε καὶ τριακοστὸς ἄῤῥωστος <br class="lb"/>ἐν τῷ πέμπτῳ τῶν
                            ἐπιδημιῶν γέγραπται, πυκνὸν <br class="lb"/>ἔχων καὶ αὐτὸς τὸ πνεῦμα. παραγράψω δὲ
                            κᾀνταῦθα τὴν <br class="lb"/>ῥῆσιν αὐτὴν, ὧδέ πως ἔχουσαν· παιδίον ὑπὸ ὀρέος ἐπλήγη
                            <br class="lb"/>τὴν γαστέρα καὶ τὸ ἧπαρ, ἀπέθανε τεταρταῖον· τὸ <br class="lb"/>πνεῦμα πυκνὸν
                            εἶχε, καὶ οὐ κατενόει, καὶ πυρετὸς εἶχεν. <br class="lb"/>οὐκ ἄδηλον ἐπὶ τούτου, τὸ
                            περιτόναιον καὶ τὸ διάφραγμα <br class="lb"/>συμφλεγμῆναι γαστρὶ καὶ ἥπατι, καὶ διὰ
                            τοῦτο καὶ παραφρονῆσαι <br class="lb"/>τὸ παιδίον. ἀλλ’ οὐ κατὰ τὴν παραφροσύνην
                                
<a class="pb" href="#pb957" id="pb957">[p. 957]</a>
 ἐδυσπνόησεν, ἡ γὰρ μείζων διάθεσις ἡ καθ’ ὑποχόνδριον,
                            <br class="lb"/>καθ’ ἑαυτὴν ἐτύπωσε τὴν ἰδέαν τῆς ἀναπνοῆς, ἡ δ’ ἥττων <br class="lb"/>ἡττήθη.
                            ἐν δὲ τῷ ε΄ ταῦτα. </p>
                  </section>
                  <section id="body-1-3-13" class="div textpart chapter level4">
                    <p class="p autofirst">Πάλιν δὲ μεταβάντες ἐπὶ τὸ ἕκτον, οὗ <br class="lb"/>καὶ πρόσθεν ἤδη τὴν κοινὴν πρὸς
                            τὸ δεύτερον ἐξηγησάμεθα <br class="lb"/>ῥῆσιν, ἐπὶ τὰς ὑπολοίπους ἔλθωμεν. εἰσὶ δὲ
                            ὀλίγου δεῖν <br class="lb"/>ἅπασαι σαφεῖς ἤδη διὰ τὰ προειρημένα. τὸ γὰρ πνεῦμα
                            <br class="lb"/>μόνον ἁπλῶς οὕτω γράφων ἐν ταῖς τῶν νοσημάτων ἐδείχθη
                            <br class="lb"/>συνδρομαῖς ἀντὶ τῆς δυσπνοίας, ἀφ’ ἧς πυκνὸν γίνεται τὸ
                            <br class="lb"/>πνεῦμα· τὸ δ’ αὐτὸ τοῦτ’ ἐπὶ πλέον πυκνούμενον ἔθος <br class="lb"/>αὐτῷ ἆσθμα
                            καλεῖν. ὥστε κατὰ τὸ ἕκτον τῶν ἐπιδημιῶν <br class="lb"/>ἐπειδὰν εἴπῃ, πνεῦμα
                            ἐγκαταλείπηται, τὴν μετὰ πυκνότητος <br class="lb"/>ἀκουσόμεθα δύσπνοιαν. ὡσαύτως
                            δὲ κᾀπὶ τῆς ἐν Κρανῶνι <br class="lb"/>γυναικὸς, ἐφ’ ἧς οὕτω γράφει· σπλὴν φύσει
                            μέγας, πυρετὸς <br class="lb"/>καυσώδης, ἐξέρυθρος, πνεῦμα, τὴν προειρημένην
                            δύσπνοιαν <br class="lb"/>ἀκουστέον, ἐφ’ ἧς πυκνοῦται τὸ πνεῦμα, ὡς καὶ <br class="lb"/>ἐπὶ
                            τῆς Ἀγίσιος κόρης. ὅτι δὲ διαφέρει τὸ πυκνὸν πνεῦμα ﻿
<a class="pb" href="#pb958" id="pb958">[p. 958]</a>
 τοῦ
                            ἄσθματος, ἐδήλωσε σαφῶς. ἔχει δὲ ἡ ῥῆσις ὧδε· ἡ <br class="lb"/>
                            <span class="milestone">291</span>Ἀγίσιος κόρη μὲν ἐοῦσα πυκνοπνεύματος
                            ἦν· γυνὴ δὲ <br class="lb"/>γενομένη, ἐκ τόκου οὐ πάλαι ἐπίπονος ἐοῦσα, ἐπιπολαίως
                            <br class="lb"/>ἦρεν ἄχθος μέγα καὶ αὐτίκα ψοφῆσαι μὲν ἐδόκει κατὰ τὸ στῆθος·
                            <br class="lb"/>τῇ δ’ ὑστεραίῃ ἆσθμά τε εἶχε καὶ ἤλγεε ἰσχίον τὸ δεξιόν. <br class="lb"/>εἶτ’
                            ἐφεξῆς ἔπτυσεν ἀφρῶδές, φησιν, ἀρχομένη δ’ ἦν ἀνθηρά. <br class="lb"/>καὶ δῆλός
                            ἐστιν ἐξ ὅλης τῆς συνδρομῆς, ὡς φύματος ἐν <br class="lb"/>τοῖς ἀναπνευστικοῖς
                            ὀργάνοις παλαιοῦ καὶ δυσπέπτου ῥαγέντος <br class="lb"/>ἔπτυσε ταῦτα καὶ ὡς διὰ
                            ταῦτα τὰ φύματα πυκνοπνεύματος <br class="lb"/>ἦν. ἐν δ’ αὖ τοῖς κατωτέρω τοῦ
                            βιβλίου, κατὰ μὲν <br class="lb"/>τὴν κατάστασιν, ἧς ὑπήρξατο τόνδε τὸν τρόπον·
                            βῆχες ἤρξαντο <br class="lb"/>περὶ ἡλίου τροπὰς τὰς χειμερινάς· οἷσι δὲ καὶ πνεῦμα
                            <br class="lb"/>ξυνεμετεωρίζετό, φησι, (καὶ ὅτι μετέωρόν ἐστι πνεῦμα τὸ
                            <br class="lb"/>σμικρὸν καὶ πυκνὸν, διήλθομεν ἐν τοῖς ἔμπροσθεν) ἀμέλει <br class="lb"/>καὶ
                            συνάγχας γενέσθαι κατ’ ἐκείνην τὴν κατάστασιν ἔφη. <br class="lb"/>μοχθηροὶ γοῦν οἱ
                            τὸ μετέωρον ἀντὶ τοῦ μεγάλου νομίζοντες <br class="lb"/>εἰρῆσθαι, διότι μετεωρίζει
                            τὸν θώρακα, διαῖρον ἐπὶ πλεῖστον· 
<a class="pb" href="#pb959" id="pb959">[p. 959]</a>
 ὀλίγον δὲ προελθὼν,
                            πνευματίας ὀνομάζει τινάς· καὶ εἴρηται <br class="lb"/>καὶ περὶ τοῦδε πρόσθεν, ὡς
                            ἤτοι τοὺς ἐμπεπνευματωμένους, <br class="lb"/>ἢ τοὺς ἀσθματώδεις, οὕτως καλεῖ. τὸ
                            δ’ ἐν τοῖς ἐφεξῆς λεγόμενον, <br class="lb"/>ἄσημον πνεῦμα, σμικρόν ἐστι καὶ διὰ
                            τοῦτ’ ἀφανὲς, <br class="lb"/>οἷον καὶ ταῖς καλουμέναις ἀπνοίαις καὶ ταῖς
                            ὑστερικαῖς <br class="lb"/>πνιξὶ συνεδρεύει. τοιοῦτον δέ τι βούλεται δηλοῦν ἐξ
                            αὐτῆς <br class="lb"/>τῆς λέξεως ἐχούσης ὧδε· καὶ τὰ πνεύματα τοῖσι φθινώδεσι τὰ
                            <br class="lb"/>ἄσημα, κακὰ, καὶ τοῖσιν ἀτόκοισι· καὶ ὅσα ἄλλα τοιαῦτα ἀπὸ <br class="lb"/>τῆς
                            αὐτῆς καταστάσεως. αἱ γὰρ δὴ ἄτοκοι γυναῖκες, αὗται <br class="lb"/>δὲ τοὐπίπαν
                            εἰσὶν αἱ μὴ καθαιρόμεναι καλῶς, ἁλίσκονται μάλιστα <br class="lb"/>ταῖς ἀπνοίαις,
                            ὥσπερ ἀμέλει καὶ ὅσαι χηρεύουσιν ἐπὶ <br class="lb"/>πλεῖστον. ὥσθ’ ὅσα μὴ διάσημα
                            σαφῶς πνεύματα, μηδ’ ἐστὶν <br class="lb"/>ἡμῖν κατάδηλα, ταῦτ’ ἄσημα κέκληκεν. ἐκ
                            τούτων ὁρμώμενος <br class="lb"/>ἄν τις εὑρίσκοι καὶ χωρὶς ἐμοῦ τἄλλα πάντα τὰ περὶ
                            <br class="lb"/>δυσπνοίας εἰρημένα κατὰ τε τὰ γνήσια καὶ τὰ νόθα τῶν βιβλίων,
                            <br class="lb"/>καίτοι σχεδὸν ἡμεῖς πάντα διήλθομεν ἐν τῷδε τῷ λόγῳ <br class="lb"/>τὰ γνήσια.
                            ἀλλ’ ἐπεὶ καὶ τὰ Θεσσαλοῦ τοῦ υἱέος αὐτοῦ καὶ 
<a class="pb" href="#pb960" id="pb960">[p. 960]</a>
 τὰ Πολύβου
                            τοῦ γαμβροῦ, τῆς Ἱπποκράτους ἐστὶ τέχνης, <br class="lb"/>οὐ πόῤῥω δ’ αὐτῶν οὐδ’
                            ὅσα δοκεῖ μὲν Εὐρυφῶντος εἶναι, <br class="lb"/>φέρεται δ’ ἐν τοῖς Ἱπποκράτους, ἐάν
                            μοι σχολὴ γένηταί ποτε <br class="lb"/>πλείων, ἄλλο τέταρτον προσθήσω βιβλίον,
                            ἐξηγούμενον ἃ <br class="lb"/>κατὰ τὰ λοιπὰ τῶν ἐπιγεγραμμένων Ἱπποκράτους εἴρηται
                            <br class="lb"/>περὶ δυσπνοίας. νυνὶ δ’ ἑτέρων κατεπειγόντων, οὐκ ἐπ’ ἐκεῖνα
                            <br class="lb"/>μεταβήσομαι. </p>
                  </section>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De difficultate respirationis</a>
          </header>
          <ul class="tree">
            <li>
              <a href="#body-1">De difficultate respirationis</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
