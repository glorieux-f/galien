<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:19"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg034">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg034.1st1K-grc1.xml">De parvae pilae exercitio</a>
              </h1>
              <div class="editor"><span class="label">Édition de </span>Johannes Marquardt</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg034.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni librum De parvae pilae exercitio</cite>. <span class="author">Galen</span>. <span class="editor">Johannes Marquardt</span>. <span class="imprint"><span class="publisher">Domschule</span>, <span class="pubPlace">Güstrow</span> : <span class="biblScope">3-8</span>, <span class="date">1879</span></span>. </span>
                <a href="https://archive.org/details/4763785">Internet Archive</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb3" id="pb3">[p. 3]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ <br class="lb"/>ΠΕΡΙ ΤΟΥ ΔΙΑ ΤΗΣ ΣΜΙΚΡΑΣ ΣΦΑΙΡΑΣ ΓΥΜΝΑΣΙΟΥ.<a class="bookmark" href="#body-1-1"> §</a></h3>
                  <p class="p autofirst"><span class="milestone">899</span>Πηλίκον μὲν ἀγαθόν ἐστιν εἰς ὑγίειαν, ὦ
                        Ἐπίγενες, γυμνάσια, καὶ ὡς χρὴ τῶν <br class="lb"/>σιτίων ἡγεῖσθαι αὐτά, παλαιοῖς
                        ἀνδράσιν αὐτάρκως εἴρηται, φιλοσόφων τε καὶ ἰατρῶν τοῖς ἀρίστοις· ὅσον
                        <br class="lb"/>δ’ ὑπὲρ τἆλλα τὰ διὰ τῆς σμικρᾶς σφαίρας ἐστίν, τοῦτ’ οὐδέπω τῶν
                        πρόσθεν ἱκανῶς οὐδεὶς ἐξηγήσατο. <br class="lb"/>δίκαιον οὖν ἡμᾶς, ἃ γιγνώσκομεν,
                        εἰπεῖν, ὑπὸ σοῦ μὲν κριθησόμενα, τοῦ πάντων ἠσκηκότος ἄριστα τὴν <br class="lb"/>
                        <span class="milestone">5</span> ἑαυτοῦ τέχνην, χρήσιμα δὲ καὶ τοῖς ἄλλοις,
                        οἷς ἂν μεταδῷς τοῦ λόγου, γενησόμενα. φημὶ γὰρ ἄριστα <br class="lb"/>
                        <span class="milestone">900</span>μὲν ἁπάντων γυμνασίων εἶναι τὰ μὴ μόνον
                        τὸ σῶμα διαπονεῖν, ἀλλὰ καὶ τὴν ψυχὴν τέρπειν δυνάμενα. <br class="lb"/>καὶ ὅσοι
                        κυνηγέσια καὶ τὴν ἄλλην θήραν ἐξεῦρον, ἡδονῇ καὶ τέρψει καὶ φιλοτιμίᾳ τὸν ἐν
                        αὐτοῖς πόνον <br class="lb"/>κερασάμενοι, σοφοί τινες ἄνδρες ἦσαν καὶ φύσιν ἀνθρωπίνην
                        ἀκριβῶς καταμεμαθηκότες. τοσοῦτον γὰρ ἐν <br class="lb"/>αὐτῇ δύναται ψυχῆς κίνησις,
                        ὥστε πολλοὶ μὲν ἀπηλλάγησαν νοσημάτων ἡσθέντες μόνον, πολλοὶ δ’ <br class="lb"/>
                        <span class="milestone">10</span> ἑάλωσαν ἀνιαθέντες. οὐδ’ ἔστιν οὐδὲν οὕτως
                        ἰσχυρὸν τῶν κατὰ τὸ σῶμα παθημάτων, ὡς κρατεῖν 
<a class="pb" href="#pb4" id="pb4">[p. 4]</a>
 τῶν περὶ τὴν
                        ψυχήν. οὔκουν οὐδ’ ἀμελεῖν χρὴ τῶν ταύτης κινήσεων, ὁποῖαί τινες ἔσονται,
                        πολὺ δὲ <br class="lb"/>μᾶλλον ἢ τῶν τοῦ σώματος ἐπιμελεῖσθαι τά τ’ ἄλλα καὶ ὅσῳ
                        κυριωτέρα σώματος ἡ ψυχή. τοῦτο μὲν <br class="lb"/>δὴ κοινὸν ἁπάντων γυμνασίων τῶν
                        μετὰ τέρψεως, ἄλλα δ’ ἐξαίρετα τῶν διὰ τῆς σμικρᾶς σφαίρας, ἃ <br class="lb"/>ἐγὼ νῦν
                        ἐξηγήσομαι. </p>
                </section>
                <section id="body-1-2" class="div textpart chapter level3">
                  <p class="p autofirst"><span class="milestone">5</span>Πρῶτον μὲν ἡ εὐπορία. εἰ γοῦν ἐννοήσαις,
                        ὅσης δεῖται παρασκευῆς θ’ ἅμα καὶ <br class="lb"/>
                        <span class="milestone">901</span>σχολῆς τά τ’ ἄλλα πάντα τὰ περὶ τὴν θήραν
                        ἐπιτηδεύματα καὶ τὰ κυνηγέσια, σαφῶς ἂν μάθοις, ὡς οὔτε <br class="lb"/>τῶν τὰ πολιτικὰ
                        πραττόντων οὐδεὶς οὔτε τῶν τὰς τέχνας ἐργαζομένων δύναται μεταχειρίζεσθαι τὰ
                        τοιαῦτα <br class="lb"/>γυμνάσια. καὶ γὰρ πλούτου ταῦτα δεῖται πολλοῦ καὶ σχολὴν
                        ἄγοντος οὐκ ὀλίγην ἀνθρώπου. <br class="lb"/>τοῦτο δὲ μόνον οὕτω γε φιλάνθρωπον, ὡς
                        μηδὲ τὸν πενέστατον ἀπορεῖν τῆς αὐτοῦ παρασκευῆς. <br class="lb"/>
                        <span class="milestone">10</span>οὐ γὰρ δικτύων, οὐδ’ ὅπλων, οὐδ’ ἵππων,
                        οὐδὲ κυνῶν θηρευτικῶν, ἀλλὰ σφαίρας μόνης δεῖται <br class="lb"/>καὶ ταύτης σμικρᾶς.
                        οὕτω δ’ εὔγνωμον εἰς τὰς ἄλλας πράξεις, ὥστ’ οὐδεμιᾶς αὐτῶν ὀλιγωρεῖν
                        ἀναγκάζει <br class="lb"/>δι’ αὑτό. καίτοι τί ἂν εὐπορώτερον γένοιτο τοῦ καὶ τύχην
                        ἀνθρωπίνην ἅπασαν καὶ πρᾶξιν προσιεμένου; <br class="lb"/>τῶν μὲν γὰρ ἀμφὶ τὰς θήρας
                        γυμνασίων τῆς χρήσεως οὐκ ἐφ’ ἡμῖν ἡ εὐπορία. πλούτου τε γὰρ δεῖται <br class="lb"/>τὴν
                        παρασκευὴν τῶν ὀργάνων ἐκπορίζοντος καὶ ἀργίας τὸν καιρὸν ἐπιτηρούσης.
                        τούτου δ’ ἡ τῶν <br class="lb"/>
                        <span class="milestone">15</span>ὀργάνων παρασκευὴ καὶ τοῖς πενεστάτοις
                        εὔπορος, ὅ τε καιρὸς τῆς χρήσεως καὶ τοὺς ἱκανῶς ἀσχόλους <br class="lb"/>
                        <span class="milestone">902</span>ἀναμένει. τὸ μὲν δὴ τῆς εὐπορίας αὐτοῦ
                        τηλικοῦτον ἀγαθόν. ὅτι δὲ καὶ πολυαρκέστατον τῶν ἄλλων <br class="lb"/>γυμνασίων. ὧδ’
                        ἂν μάλιστα μάθοις, εἰ σκέψαιο καθ’ ἕκαστον αὐτῶν, ὅ τι τε δύναται καὶ οἷόν
                        τι τὴν φάσιν <br class="lb"/>ἐστίν. εὑρήσεις γὰρ ἢ σφοδρὸν ἢ μαλακὸν ἢ τὰ κάτω μᾶλλον ἢ
                        τὰ ἄνω κινοῦν ἢ μέρος τι πρὸ τῶν <br class="lb"/>ἄλλων, οἷον ὀσφὺν ἢ κεφαλὴν ἢ χεῖρας ἢ
                        θώρακα. Πάντα δ’ ἐξ ἴσου τὰ μέρη τοῦ σώματος κινοῦν καὶ <br class="lb"/>
                        <span class="milestone">20</span>δυνάμενον ἐπί τε τὸ σφοδρότατον ἀνάγεσθαι
                        καὶ ἐπὶ τὸ μαλακώτατον ὑφίεσθαι τῶν μὲν ἄλλων οὐδέν, <br class="lb"/>τοῦτο δὲ μόνον τὸ
                        διὰ τῆς σμικρᾶς σφαίρας γυμνάσιον, ὀξύτατον ἐν μέρει καὶ βραδύτατον
                        γενόμενον, <br class="lb"/>σφοδρότατον καὶ πρᾳότατόν τε, ὡς ἂν αὐτός τε βουληθῇς καὶ τὸ
                        σῶμα φαίνηται δεόμενον. οὕτω δὲ καὶ <br class="lb"/>τὰ μέρη κινεῖν μὲν ἔστιν αὐτοῦ
                        πάνθ’ ὁμοῦ, εἰ τοῦτο συμφέρειν δόξειεν, ἔτι δὲ πρὸ ἄλλων ἄλλα, εἰ 
<a class="pb" href="#pb5" id="pb5">[p. 5]</a>
 καὶ τοῦτό ποτε δόξειεν. ὅταν μὲν γὰρ συνιστάμενοι πρὸς ἀλλήλους καὶ
                        ἀποκωλύοντες ὑφαρπάσαι τὸν <br class="lb"/>μεταξὺ διαπονῶσι, μέγιστον αὐτὸ καὶ
                        σφοδρότατον καθίσταται πολλοῖς μὲν τραχηλισμοῖς, πολλαῖς δ’ <br class="lb"/>ἀντιλήψεσι
                        παλαιστικαῖς ἀναμεμιγμένον, ὥστε κεφαλὴν μὲν καὶ αὐχένα διαπονεῖσθαι τοῖς
                        τραχηλισμοῖς, <br class="lb"/>
                        <span class="milestone">903</span>πλευρὰς δὲ καὶ θώρακα καὶ γαστέρα ταῖς τε
                        τῶν ἁμμάτων περιθέσεσι καὶ ἀπώσεσι καὶ ἀποστηρίξεσι <br class="lb"/>
                        <span class="milestone">5</span>καὶ ταῖς ἄλλαις παλαιστικαῖς λαβαῖς. ἐν
                        τούτῳ δὲ καὶ ὀσφὺς τείνεται σφοδρῶς καὶ σκέλη. <br class="lb"/>καὶ γὰρ οὖν καὶ
                        ἑδραιοτάτης δεῖ τῆς βάσεως ἐν τῷ τοιούτῳ πόνῳ. τὸ δὲ καὶ προβαίνειν καὶ
                        <br class="lb"/>εἰς τὰ πλάγια μεταπηδᾶν οὐ μικρὸν σκελῶν γυμνάσιον, ἀλλ’, εἰ χρὴ
                        τἀληθὲς εἰπεῖν, μόνον δικαιότατα <br class="lb"/>κινοῦν πάντ’ αὐτῶν τὰ μόρια. τοῖς μὲν
                        γὰρ προϊοῦσιν ἕτερα νεῦρα καὶ μύες, τοῖς δ’ ὑποβαίνουσιν ἕτερα
                        <br class="lb"/>διαπονεῖται πλέον. οὕτω δὲ καὶ τοῖς εἰς τὰ πλάγια μεθισταμένοις ἄλλα.
                        καὶ ὅστις καθ’ ἓν εἶδος κινήσεως <br class="lb"/>
                        <span class="milestone">10</span>κινεῖ τὰ σκέλη καθάπερ οἱ θέοντες, ἀνωμάλως
                        οὗτος καὶ ἀνίσως τὰ μέρη γυμνάζει. </p>
                </section>
                <section id="body-1-3" class="div textpart chapter level3">
                  <p class="p autofirst">Ὡς δὲ τοῖς σκέλεσιν, οὕτω καὶ ταῖς χερσὶ τὸ γυμνάσιον τοῦτο δικαιότατον ἐν
                        παντὶ <br class="lb"/>σχήματι λαμβάνειν ἐθιζομένων τὴν σφαῖραν. ἀνάγκη γὰρ κἀνταῦθα τὴν
                        ποικιλίαν τῶν σχημάτων ἄλλοτ’ <br class="lb"/>
                        <span class="milestone">904</span>ἄλλους τῶν μυῶν τείνειν σφοδρότερον, ὥστε
                        πάντας ἐν μέρει πονοῦντας ἴσην ἔχειν ἀνάπαυλαν καὶ οὕτως <br class="lb"/>ἐν μέρει
                        πάντας ἐνεργοῦντάς τε καὶ ἀναπαυομένους οὔτ’ ἀργοὺς μένειν τὸ πάμπαν, οὔτε
                        κόποις ἁλίσκεσθαι <br class="lb"/>
                        <span class="milestone">15</span>μόνους πονοῦντας. ὄψιν δ’ ὅτι καὶ γυμνάζει,
                        μαθεῖν ἔνεστιν ὑπομνησθέντας, ὡς, εἰ μή τις ἀκριβῶς <br class="lb"/>τὴν ῥοπὴν τῆς
                        σφαίρας, εἰς ὅ τι φέροιτο, προαισθάνοιτο, διαμαρτάνειν τῆς λαβῆς ἀναγκαῖόν
                        ἐστιν <br class="lb"/>αὐτόν. τοῦτο δὲ καὶ τὴν γνώμην θήγει τῇ φροντίδι τοῦ τε μὴ
                        καταβαλεῖν καὶ τοῦ διακωλῦσαι. φροντὶς <br class="lb"/>δὲ μόνη μὲν καταλεπτύνει,
                        μιχθεῖσα δέ τινι γυμνασίῳ καὶ φιλοτιμίᾳ καὶ εἰς ἡδονὴν τελευτήσασα τὰ 
<a class="pb" href="#pb6" id="pb6">[p. 6]</a>
 μέγιστα καὶ τὸ σῶμα πρὸς ὑγίειαν καὶ τὴν ψυχὴν εἰς σύνεσιν
                        ὀνίνησιν. οὐ σμικρὸν δὲ καὶ τοῦτ’ ἀγαθόν, <br class="lb"/>ὅταν ἄμφω τὸ γυμνάσιον
                        ὠφελεῖν δύνηται, καὶ σῶμα καὶ ψυχήν, εἰς τὴν ἰδίαν ἑκάτερον ἀρετήν. ὅτι δ’
                        <br class="lb"/>ἀσκεῖν ἄμφω δύναται τὰς μεγίστας ἀσκήσεις, ἃς μάλιστα μετιέναι τοῖς
                        στρατηγοῖς οἱ πόλεως βασιλεῖς <br class="lb"/>
                        <span class="milestone">905</span>νόμοι κελεύουσιν, οὐ χαλεπὸν κατιδεῖν.
                        ἐπιθέσθαι γὰρ ἐν καιρῷ καὶ λαβεῖν ἐπιθέμενον, καὶ <br class="lb"/>
                        <span class="milestone">5</span>ὀξυλαβῆσαι τὴν πρᾶξιν, καὶ σφετερίσασθαι τὰ
                        τῶν ἐναντίων ἢ βιασάμενον ἢ ἐξ ἀδοκήτου ἐπιθέμενον, <br class="lb"/>καὶ φυλάξαι τὰ
                        κτηθέντα τῶν ἀγαθῶν στρατηγῶν ἔργα· καὶ τὸ σύμπαν φάναι, φύλακά τε καὶ φῶρα
                        δεινὸν <br class="lb"/>εἶναι χρὴ τὸν στρατηγόν, καὶ ταῦτ’ αὐτοῦ τῆς ὅλης τέχνης τὸ
                        κεφάλαιον. ἆρ’ οὖν ἄλλο τι γυμνάσιον <br class="lb"/>οὕτω προεθίζειν ἱκανόν, ἢ
                        φυλάττειν τὸ κτηθέν, ἢ ἀνασώζειν τὸ μεθεθέν, ἢ τῶν ἐναντίων τὴν <br class="lb"/>γνώμην
                        προαισθάνεσθαι; θαυμάζοιμ’ ἄν, εἴ τις εἰπεῖν ἔχοι. τὰ πολλὰ γὰρ αὐτῶν αὐτὸ
                        τοὐναντίον <br class="lb"/>
                        <span class="milestone">10</span>ἀργοὺς καὶ ὑπνηλοὺς καὶ βραδεῖς τὴν γνώμην
                        ἐργάζεται. καὶ γὰρ καί, ὅσοι κατὰ παλαίστραν πονοῦσιν, <br class="lb"/>εἰς πολυσαρκίαν
                        μᾶλλον ἢ ἀρετῆς ἄσκησιν φέρει. πολλοὶ γοῦν οὕτως ἐπαχύνθησαν, ὡς δυσχερῶς
                        <br class="lb"/>ἀναπνεῖν. ἀγαθοί γ’ οὐδ’ ἂν οἱ τοιοῦτοι πολέμου γένοιντο στρατηγοὶ ἢ
                        βασιλικῶν ἢ πολιτικῶν πραγμάτων <br class="lb"/>ἐπίτροποι· θᾶττον ἂν τοῖς ὑσὶν ἢ
                        τούτοις τις ὁτιοῦν ἐπιτρέψειεν. ἴσως δ’ οἰήσει με δρόμον ἐπαινεῖν <br class="lb"/>
                        <span class="milestone">906</span>καὶ τἆλλ’ ὅσα καταλεπτύνει τὸ σῶμα
                        γυμνάσια. τὸ δ’ οὐχ οὕτως ἔχει. τὴν γὰρ ἀμετρίαν ἐγὼ <br class="lb"/>
                        <span class="milestone">15</span> πανταχοῦ ψέγω, καὶ πᾶσαν τέχνην ἀσκεῖν
                        φημι χρῆναι τὸ σύμμετρον, καὶ εἴ τι μέτρου στερεῖται, τοῦτ’ <br class="lb"/>οὐκ εἶναι
                        καλόν. οὔκουν οὐδὲ τοὺς δρόμους ἐπαινῶ τῷ τε καταλεπτύνειν τὴν ἕξιν καὶ τῷ
                        μηδεμίαν <br class="lb"/>ἄσκησιν ἀνδρείας ἔχειν. οὐ γὰρ δὴ τῶν ὠκέως φευγόντων τὸ
                        νικᾶν, ἀλλὰ τῶν συστάδην κρατεῖν δυναμένων, <br class="lb"/>οὐδὲ διὰ τοῦτο
                        Λακεδαιμόνιοι πλεῖστον ἠδύναντο τῷ τάχιστα θεῖν, ἀλλὰ τῷ μένοντες θαρρεῖν.
                        <br class="lb"/>εἰ δὲ καὶ πρὸς ὑγίειαν ἐξετάζοις, ἐφ’ ὅσον ἀνίσως γυμνάζει τὰ μέρη τοῦ
                        σώματος, ἐπὶ τοσοῦτον οὐδ’ <br class="lb"/>
                        <span class="milestone">20</span>ὑγιεινόν. ἀνάγκη γὰρ αὐτῷ τὰ μὲν
                        ὑπερπονεῖν, τὰ δ’ ἀργεῖν παντελῶς. οὐδέτερον δ’ αὐτῶν ἀγαθόν, <br class="lb"/>ἀλλ’ ἄμφω
                        καὶ νόσων ὑποτρέφει σπέρματα καὶ δύναμιν ἄρρωστον ἐργάζεται. </p>
                </section>
                <section id="body-1-4" class="div textpart chapter level3">
                  <p class="p autofirst">Μάλιστ’ οὖν ἐπαινῶ γυμνάσιον, ὃ καὶ σώματος ὑγίειαν ἱκανὸν ἐκπορίζειν καὶ
                        μερῶν <br class="lb"/>εὐαρμοστίαν καὶ ψυχῆς ἀρετήν, ἃ πάντα τῷ διὰ τῆς σμικρᾶς σφαίρας
                        ὑπάρχει. καὶ γὰρ ψυχὴν εἰς 
<a class="pb" href="#pb7" id="pb7">[p. 7]</a>

                        <span class="milestone">907</span>πάντα δυνατὸν ὠφελεῖν καὶ τοῦ σώματος τὰ
                        μέρη δι’ ἴσου πάντα γυμνάζει, ὃ καὶ μάλιστα εἰς ὑγίειαν <br class="lb"/>συμφέρει καὶ
                        συμμετρίαν ἕξεως ἐργάζεται, μήτ’ ἄμετρον πολυσαρκίαν, μήθ’ ὑπερβάλλουσαν
                        ἰσχνότητα <br class="lb"/>φέρον, ἀλλ’ εἴς τε τὰς ἰσχύος δεομένας πράξεις ἱκανόν, καὶ
                        ὅσαι τάχους χρῄζουσιν, ἐπιτήδειον. οὕτω <br class="lb"/>μὲν οὖν, ὅσον ὲν αὐτῷ
                        σφοδρότατον, οὐδενὸς τῶν πάντων κατ’ οὐδὲν ἀπολείπεται. τὸ δὲ <br class="lb"/>
                        <span class="milestone">5</span>πρᾳότατον ἴδωμεν αὖθις· ἔστι γὰρ ὅτε καὶ
                        τούτου δεόμεθα διά θ’ ἡλικίαν ἢ μηδέπω φέρειν ἰσχυροὺς <br class="lb"/>πόνους ἢ μηκέτι
                        δυναμένην, καὶ κάματον ἐπανεῖναι βουληθέντες ἢ ἐκ νόσου ἀνακομιζόμενοι.
                        δοκεῖ δέ <br class="lb"/>μοι κἀν τούτῳ πλέον ἔχειν ἑτέρου παντός· οὐδὲν γὰρ οὕτω πρᾷον,
                        εἰ πρᾴως αὐτὸ μεταχειρίζοιο. δεῖ <br class="lb"/>δὲ μέσως μὲν ἔχοντα μηδὲ συμμέτρου
                        ἀποστάντα, τὰ μὲν ἠρέμα προβαίνειν, τὰ δὲ κατὰ χώραν μένειν, <br class="lb"/>
                        <span class="milestone">908</span>μὴ πολλὰ διαγυμνασάμενον, ἐπὶ τῷδε
                        τρίψεσι μαλακαῖς δι’ ἐλαίου καὶ λουτροῖς θερμοῖς χρῆσθαι. τοῦτο <br class="lb"/>
                        <span class="milestone">10</span>μὲν ἁπάντων ἐστὶ πρᾳότατον, ὥστε καὶ
                        ἀναπαύσασθαι δεομένῳ συμφορώτατον εἶναι καὶ ἄρρωστον <br class="lb"/>δύναμιν ἀναλαβεῖν
                        δυνατώτατον καὶ γέροντι καὶ παιδὶ συμφορώτατον. ὅσα δὲ τούτου μὲν
                        ἰσχυρότερα, τοῦ <br class="lb"/>δ’ ἄκρως σφοδροῦ πρᾳότερα διὰ τῆς σμικρᾶς σφαίρας
                        ἐνεργεῖται. χρὴ καὶ ταῦτα γιγνώσκειν, ὅστις γ’ <br class="lb"/>ὀρθῶς βούλεται διὰ
                        παντὸς αὐτὰ μεταχειρίζεσθαι. καὶ γὰρ εἴ ποτε δι’ ἀναγκαῖον ἔργον, οἷον τὰ
                        πολλὰ <br class="lb"/>πολλάκις ἡμᾶς καταλαμβάνει, πονήσειας ἀμέτρως ἢ τοῖς ἄνω μέρεσιν
                        ἢ τοῖς κάτω πᾶσιν, ἢ χερσὶ μόναις <br class="lb"/>
                        <span class="milestone">15</span>ἢ ποσίν, ἔνεστί σοι διὰ τοῦδε τοῦ γυμνασίου
                        τὰ μὲν ἀναπαῦσαι τὰ πρότερον κεκμηκότα, τὰ δ’ εἰς τὴν <br class="lb"/>ἴσην ἐκείνοις
                        κίνησιν καταστῆσαι τὰ πρότερον ἀργὰ παντελῶς μεμενηκότα. τὸ μὲν γὰρ ἐκ
                        διαστήματος <br class="lb"/>ἱκανοῦ βαλεῖν εὐτόνως, ἢ οὐδὲν τοῖς σκέλεσιν ἢ παντάπασιν
                        ὀλίγον χρώμενον, ἀναπαύει μὲν τὰ κάτω, <br class="lb"/>τὰ δ’ ἄνω κινεῖ σφοδρότερον. τὸ
                        δ’ ἐπὶ πλέον διαθέοντα καὶ ὠκέως ἐκ πολλῶν διαστημάτων ὀλιγάκις <br class="lb"/>
                        <span class="milestone">909</span>προσχρῆσθαι τῇ βολῇ τὰ κάτω μᾶλλον
                        διαπονεῖ. καὶ τὸ μὲν ἠπειγμένον ἐν αὐτῷ καὶ ταχὺ χωρὶς <br class="lb"/>
                        <span class="milestone">20</span>συντονίας ἰσχυρᾶς τὸ πνεῦμα μᾶλλον
                        γυμνάζει, τὸ δ’ εὔτονον, τὸ ἐν ταῖς ἀντιλήψεσι καὶ βολαῖς καὶ <br class="lb"/>λαβαῖς,
                        οὐ μὴν ταχύ γε, τὸ σῶμα μᾶλλον ἐντείνει τε καὶ ῥώννυσιν. εἰ δ’ εὔτονόν θ’
                        ἅμα καὶ ἠπειγμένον <br class="lb"/>εἴη, διαπονήσει τοῦτο μεγάλως καὶ τὸ σῶμα καὶ τὸ
                        πνεῦμα καὶ πάντων ἔσται γυμνασίων σφοδρότατον. 
<a class="pb" href="#pb8" id="pb8">[p. 8]</a>
 ἐφ’ ὅσον δὲ δεῖ
                        καθ’ ἑκάστην χρείαν ἐπιτείνειν τε καὶ ἀνιέναι, γράψαι μὲν οὐχ οἶόν τε — τὸ
                        γὰρ ἐν <br class="lb"/>ἑκάστῳ ποσὸν ἄρρητον· — ἐπ’ αὐτῶν δὲ τῶν ἔργων εὑρεῖν τε καὶ
                        διδάξαι δυνατόν, ἐν ᾧ δὴ καὶ μάλιστα <br class="lb"/>τὸ πᾶν κῦρος· οὐδὲ γὰρ ἡ ποιότης
                        ἐστὶ χρήσιμος, εἰ τῷ ποσῷ διαφθείροιτο. τούτου μὲν δὴ τῷ παιδοτρίβῃ
                        <br class="lb"/>μετέστω, τῷ μέλλοντι τῶν γυμνασίων ἀφηγεῖσθαι. </p>
                </section>
                <section id="body-1-5" class="div textpart chapter level3">
                  <p class="p autofirst"><span class="milestone">5</span>Τὸ δ’ ὑπόλοιπον τοῦ λόγου περαινέσθω.
                        βούλομαι γὰρ ἐφ’ οἷς εἷπον ἀγαθοῖς προσεῖναι <br class="lb"/>τῷδε τῷ γυμνασίῳ, μηδ’ ὡς
                        ἐκτός ἐστι κινδύνων παραλιπεῖν, οἶς τὰ πλεῖστα τῶν ἄλλων περιπίπτει.
                        <br class="lb"/>δρόμοι μὲν γὰρ ὠκεῖς πολλοὺς ἤδη διέφθειραν, ἀγγεῖον ἐπίκαιρον
                        ῥήξαντες· οὕτω δὲ καὶ φωναὶ <br class="lb"/>
                        <span class="milestone">910</span>μεγάλαι θ’ ἅμα καὶ σφοδραὶ καθ’ ἕνα
                        χρόνον ἀθρόως ἐκφωνηθεῖσαι, μεγίστων κακῶν οὐκ ὀλίγοις <br class="lb"/>αἴτιαι
                        γεγένηνται, καὶ ἱππασίαι σύντονοι τῶν τε κατὰ νεφροὺς ἔρρηξάν τι καὶ τῶν
                        κατὰ θώρακα πολλάκις <br class="lb"/>
                        <span class="milestone">10</span>ἔβλαψαν, ἔστι δ’ ὅτε καὶ τοὺς σπερματικοὺς
                        πόρους, ἵνα τὰ τῶν ἵππων ἁμαρτήματα παραλείπω, δι’ <br class="lb"/>οὓς πολλάκις
                        ἐκπεσόντες τῆς ἕδρας οἱ ἱππεῖς παραχρῆμα διεφθάρησαν. οὕτω δὲ καὶ τὸ ἅλμα
                        πολλοὺς <br class="lb"/>ἔβλαψε καὶ ὁ δίσκος καὶ τὰ διὰ τοῦ κάμπτειν γυμνάσια. τοὺς δ’
                        ἐκ τῆς παλαίστρας τί δεῖ καὶ λέγειν; <br class="lb"/>ὡς ἅπαντες λελώβηνται τῶν Ὁμηρικῶν
                        Λιτῶν οὐδὲν μεῖον· ὡς γὰρ ἐκεῖνός φησιν ὁ ποιητὴς</p>
                  <br class="lb"/>
                  <p class="p autofirst">χωλαί τε ῥυσαί τε παραβλῶπες τ’ ὀφθαλμώ,</p>
                  <br class="lb"/>
                  <span class="milestone">15</span>
                  <p class="p autofirst">οὕτω τοὺς ἐκ τῆς παλαίστρας ἴδοις ἂν ἢ χωλοὺς ἢ διεστραμμένους ἢ τεθλασμένους
                        ἢ πάντως γέ τι <br class="lb"/>μέρος πεπηρωμένους. εἰ δὴ πρὸς οἷς εἷπον ἀγαθοῖς ἔτι καὶ
                        τοῦθ’ ὑπάρχει τοῖς διὰ τῆς σμικρᾶς σφαίρας <br class="lb"/>γυμνασίοις, ὡς μηδὲ κινδύνῳ
                        πελάζειν, ἁπάντων ἂν εἴη πρὸς ὠφέλειαν ἄριστα παρεσκευασμένα. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De parvae pilae exercitio</a>
          </header>
          <ul class="tree">
            <li>
              <a href="#body-1">De parvae pilae exercitio</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
