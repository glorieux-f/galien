<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:19"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg043">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg043.1st1K-grc1.xml">De symptomatum differentiis</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg043.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">7</span>, <span class="biblScope">42-84</span>, <span class="date">1824</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb42" id="pb42">[p. 42]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΤΩΝ ΣΥΜΠΤΩΜΑΤΩΝ <br class="lb"/>ΔΙΑΦΟΡΑΣ ΒΙΒΛΙΟΝ.<a class="bookmark" href="#body-1-1"> §</a></h3>
                  <p class="p autofirst">Τίνα μέν ἐστι καὶ πόσα τὰ σύμπαντα νοσήματα <br class="lb"/>κατ’ εἴδη τε καὶ γένη
                        διαιρουμένοις, ἁπλᾶ τε καὶ <br class="lb"/>σύνθετα, ὁπόσαι τε καθ’ ἕκαστον αὐτῶν αἰτίαι
                        τῆς γενέσεως, <br class="lb"/>ἐν ἑτέροις ὑπο<span class="milestone">30</span>μνήμασι
                        γέγραπται. λοιπὸν δ’ ἂν εἴη περὶ <br class="lb"/>τῶν συμπτωμάτων διελθεῖν, ἵν’ ᾖ
                        τέλειος ὁ περὶ πασῶν τῶν <br class="lb"/>παρὰ φύσιν διαθέσεων λόγος. ἅπασα γὰρ οὖν
                        διάθεσις <br class="lb"/>σώματος ἐξισταμένη τοῦ κατὰ φύσιν ἤτοι νόσημά ἐστιν, <br class="lb"/>ἢ
                        αἰτία νοσήματος, ἢ σύμπτωμα νοσήματος. ὅπερ ἔνιοι 
<a class="pb" href="#pb43" id="pb43">[p. 43]</a>
 τῶν ἰατρῶν
                        ἐπιγέννημα καλοῦσιν. ἀλλὰ τοῦτο μὲν οὐ πάνυ <br class="lb"/>τι σύνηθές ἐστι τοῖς Ἕλλησι
                        τοὔνομα, σύμπτωμα δὲ καὶ πάθημα <br class="lb"/>καὶ πάθος ὀνομάζουσι συνήθως ἅπαντα τὰ
                        τοιαῦτα. <br class="lb"/>σημαίνεται μὴν οὐ πάντῃ ταυτὸν ἐκ τῶν ὀνομάτων, ἀλλ’ ὡς
                        <br class="lb"/>ἐγὼ νῦν διαιρήσω περὶ πάντων ἑξῆς τῶν παρακειμένων ἀλλήλοις <br class="lb"/>κατὰ
                        τόνδε τὸν τρόπον ἐπεξιών. ἡ μὲν δὴ νόσος εἴρηται, <br class="lb"/>κατασκευή τις οὖσα
                        παρὰ φύσιν, ὑφ’ ἧς ἐνέργεια βλάπτεται <br class="lb"/>πρώτως. δῆλον δὲ ὡς εἰ καὶ
                        διάθεσίν τινα εἴποιμεν παρὰ <br class="lb"/>φύσιν, ὑφ’ ἧς ἐνέργεια βλάπτεται, ταυτὸν
                        ἐροῦμεν. ἕκαστον <br class="lb"/>γὰρ τῶν ὄντων διάκειται πως, εἴθ’ ὑγιεινὸν, ἄν τε
                        νοσῶδες, <br class="lb"/>ἄν τε μηδέτερον ὑπάρχῃ. παρὰ δὲ τὸ διακεῖσθαί πως τὸ τῆς
                        <br class="lb"/>διαθέσεως ὄνομα γέγονεν, εἰς ταύτην ἠγμένον τὴν χρῆσιν οὐχ <br class="lb"/>ὑπὸ τῶν
                        φιλοσόφων μόνων τῶν παλαιῶν, ἀλλὰ καὶ τῶν ἄλλων <br class="lb"/>Ἑλλήνων. ἡ μὲν οὖν
                        διάθεσις κοινὸν ἁπάντων, ὑγιαινόντων <br class="lb"/>καὶ νοσούντων καὶ οὐδετέρως
                        ἐχόντων. καὶ γὰρ <br class="lb"/>καὶ μέλους καὶ ἁρμονίας καὶ λόγου καὶ λέξεως διάθεσις
                        <br class="lb"/>εἴρηται παρὰ τοῖς Ἕλλησιν. ἡ νόσος δὲ τὸ ἐναντίον τῇ ὑγείᾳ. 
<a class="pb" href="#pb44" id="pb44">[p. 44]</a>
 διαφέρει δ’ ἀμφοῖν τὸ πάθος τε καὶ πάθημα προσαγορευόμενον, <br class="lb"/>ὥσπερ δὴ
                        καὶ Πλάτων αὐτὸς διοριζόμενος ἔλεγε· <br class="lb"/>πᾶν γὰρ ὅ τι περ ἂν πάσχῃ τις
                        πάθος προσρητέον. ὅθεν, οἶμαι, <br class="lb"/>καὶ τὰς τῶν αἰσθήσεων ἀλλοιώσεις
                        παθήματα προσαγορεύει, <br class="lb"/>κατὰ μὲν τὴν ὄψιν τὰς ἀπὸ λευκοῦ καὶ μέλανος
                        <br class="lb"/>καὶ ξανθοῦ καὶ τῶν ἄλλων χρωμάτων, κατὰ δὲ τὴν ἁφὴν <br class="lb"/>τὰς ἀπὸ θερμοῦ
                        καὶ ψυχροῦ καὶ ξηροῦ καὶ ὑγροῦ καὶ <br class="lb"/>σκληροῦ καὶ μαλακοῦ καὶ τῶν τοιούτων
                        ἁπάντων. οὕτω <br class="lb"/>δὲ καὶ καθ’ ἑκάστην τῶν ἄλλων αἰσθήσεων. ὀνομάζει δὲ καὶ
                        <br class="lb"/>τὴν ἡδονὴν πάθημα, καὶ ὅλως ἅπασαν κίνησιν ἡντιναοῦν <br class="lb"/>τὴν ὑφ’
                        ἑτέρου γινομένην ἐν ἑτέρῳ. ἡ μὲν γὰρ τοῦ ποιοῦντος <br class="lb"/>κίνησις ἐνέργεια,
                        πάθημα δὲ καὶ πάθος ἡ τοῦ διατιθεμένου <br class="lb"/>πως ὑπ’ αὐτοῦ. καὶ γὰρ καθόλου
                        τὸ διατίθεσθαί <br class="lb"/>πως ταυτὸν τῷ πάσχειν ἐστί. καὶ διήνεγκε τῆς διαθέσεως
                        τὸ <br class="lb"/>πάθημα κινήσει· παυσαμένου γὰρ τοῦ ἀλλοιοῦντος, ἡ περὶ <br class="lb"/>τὸ παθὸν
                        ἀλλοίωσις ὑπομένουσα, διάθεσίς ἐστι τοῦ παθόντος. <br class="lb"/>ὥστε ἐν αὐτῷ μὲν τῷ
                        τρέπεσθαι καὶ μεταβάλλεσθαι <br class="lb"/>καὶ ἀλλοιοῦσθαι καὶ κινεῖσθαι τὸ πάθος ἔχει
                        τὴν γένεσιν, <br class="lb"/>ἐν δὲ τῷ μένοντι καὶ σωζομένῳ περὶ τὸ ὑποκείμενον σῶμα 
<a class="pb" href="#pb45" id="pb45">[p. 45]</a>
 τὴν διάθεσιν. ἤδη δὲ μένουσαν διάθεσιν οἱ Ἕλληνες ὀνομάζουσι
                        <br class="lb"/>πάθος, ὥσπερ καὶ τὸ πεποιηκὸς, οὐκ ἔτι δὲ τὸ <br class="lb"/>ποιοῦν, αἴτιον. καί
                        τοί γε οὐδὲ τοῦτο ἁπλῶς αἴτιον οὔθ’ <br class="lb"/>ἡ μένουσα διάθεσις ἁπλῶς ἐστι
                        πάθος, ἀλλὰ καὶ αὐτὴ κατά <br class="lb"/>γε τὸν ἀκριβῆ λόγον γεγονὸς μὲν πάθος ἐστὶν,
                        ὂν δὲ οὐκέτι. <br class="lb"/>ὅτι δ’ οὕτως σύνηθες ὀνομάζειν τοῖς Ἕλλησιν ἐν τῇ τῶν
                        <br class="lb"/>ἰατρικῶν ὀνομάτων πραγματείᾳ δέδεικται. καὶ χρὴ μεμνημένους <br class="lb"/>ὅπερ
                        ἀεὶ λέγεται πρὸς ἡμῶν ὑπὲρ μὲν τῶν ὀνομάτων <br class="lb"/>ὅτι τάχιστα συντίθεσθαι
                        πρὸς ἀλλήλους, ἐπὶ δὲ τὰ πράγματα <br class="lb"/>σπεύδειν αὐτὰ, καὶ διατρίβειν τε καὶ
                        χρονίζειν ἐν ἐκείνοις. <br class="lb"/>ἀλλ’ οἱ πλεῖστοι τῶν πεπαιδεῦσθαι φασκόντων
                        ἔμπαλιν δρῶσιν, <br class="lb"/>ἅπαντα κατατρίβοντες τὸν ἑαυτῶν βίον εἰς τὴν περὶ
                        <br class="lb"/>τῶν ὀνομάτων ἔριν, ὡς μηδέποτε δυνηθῆναι τοῦ τέλους τῆς <br class="lb"/>τέχνης
                        ἐφικέσθαι. τί δὴ οὖν χρὴ ποιεῖν τὸν ἀληθείας ἐραστήν; <br class="lb"/>ἐπιδεικνύναι τὰ
                        παραπλήσια ταῖς ἀλλήλων φύσεσι πράγματα, <br class="lb"/>καὶ διὰ τοῦτο παρορώμενα,
                        κᾄπειτα τίθεσθαι κατὰ τούτων <br class="lb"/>τὰ ὀνόματα, μάλιστα μὲν, εἰ οἷός τε εἴη,
                        τὰ συνηθέστατα <br class="lb"/>τοῖς Ἕλλησιν· εἰ δ’ ἀγνοοίη <span class="milestone">31</span>ταῦτα, ποιεῖν ἴδια, 
<a class="pb" href="#pb46" id="pb46">[p. 46]</a>
 πρὸ πάντων δὲ καθ’ ἑκάστου
                        πράγματος ἓν ὄνομα, ἵνα μήτε <br class="lb"/>παρὰ τὴν ὁμωνυμίαν ἀσάφειά τις γένηται καὶ
                        σοφίσματα <br class="lb"/>συνίστηται κατὰ τὸν λόγον, μήτε παραλείπηταί τι πρᾶγμα·
                        <br class="lb"/>τὸ δ’ εἴτ’ ὀρθῶς, εἴτε οὐκ ὀρθῶς, εἴτε κυρίως, εἴτ’ ἀκύρως <br class="lb"/>κεῖται
                        τοὔνομα, κατὰ πολλὴν ἐπισκέπτεσθαι σχολὴν, ὅταν <br class="lb"/>ἤδη τὰ πράγματα
                        μεμαθηκότες ὑπάρχωμεν. ἐν γὰρ τῇ τούτων <br class="lb"/>γνώσει τὸ κατορθοῦν ἐστιν, οὐκ
                        ἐν τοῖς ὀνόμασιν. <br class="lb"/>ἡμεῖς μὲν οὖν, ὡς ἔφην, τὰ συνήθη τε τοῖς Ἕλλησιν
                        ὀνόματα <br class="lb"/>τιθέμεθα καὶ τὰ παρακείμενα ἀλλήλοις πράγματα διοριζόμεθα,
                        <br class="lb"/>τοῖς δ’ ἄλλοις ὀνομάζειν μὲν ὡς ἂν ἐθέλωσι <br class="lb"/>συγχωροῦμεν, ἀδιόριστον
                        δέ τι πρᾶγμα παραλιπεῖν οὐ συγχωροῦμεν. <br class="lb"/>ἐν αὐτοῖς γοῦν τούτοις τοῖς νῦν
                        προκειμένοις <br class="lb"/>ἡμῖν, ἐπειδὴ τὸ μὲν ἐν τῷ τρέπεσθαι καὶ μεταβάλλεσθαι τὸ
                        <br class="lb"/>σῶμα καὶ ὁπωσοῦν ἀλλοιοῦσθαι γινόμενον ἕτερόν ἐστι τοῦ <br class="lb"/>γεγονότος
                        ἤδη καὶ μένοντος, αὐτοῦ δὲ τοῦ γεγονότος τὸ μὲν <br class="lb"/>ἐνεργείας τῆς κατὰ
                        φύσιν ἐστὶ ποιητικὸν, τὸ δὲ βλαπτικὸν, <br class="lb"/>τὸ μὲν ἐν τῷ γίνεσθαι τὸ εἶναι
                        κεκτημένον ἐνέργειαν ἢ πάθος <br class="lb"/>ὠνομάσαμεν, τὸ δ’ ἐν τῷ διαμένειν ἐπί τινα
                        χρόνον ﻿
<a class="pb" href="#pb47" id="pb47">[p. 47]</a>
 ὑγείαν ἢ νόσον. ἐνεργείας δὲ διώρισται πάθος, ὡς ποιοῦν
                        <br class="lb"/>ποιουμένου καὶ νόσος ὑγείας, ὡς τὸ μὲν παρὰ φύσιν ὂν, <br class="lb"/>τὸ δὲ κατὰ
                        φύσιν. αὖθις οὖν αὐτῶν εἰπόντες ὅλους τοὺς <br class="lb"/>λόγους, ἐχώμεθα τῶν ἐφεξῆς.
                        ὑγεία μὲν οὖν ἐστι διάθεσις <br class="lb"/>κατὰ φύσιν ἐνεργείας ποιητική. διαφέρει δ’
                        οὐδὲν, ὡς ἔφαμεν, <br class="lb"/>εἴτε κατασκευὴν, ἢ διάθεσιν εἴποιμεν, εἴτε ποιητικὴν
                        <br class="lb"/>ἐνεργείας, εἴτ’ αἰτίαν ἐνεργείας. ὡσαύτως δὲ καὶ εἰ τὸ κατὰ <br class="lb"/>φύσιν
                        ἀφέλοιμεν, οὐδὲν διοίσει. συσσημαίνεται γὰρ ἐν τῷ <br class="lb"/>λοιπῷ λόγῳ. οὕτω δὲ
                        καὶ νόσος, ἡ παρὰ φύσιν κατασκευὴ <br class="lb"/>τοῦ σώματος, καὶ αἰτία τοῦ βεβλάφθαι
                        τὴν ἐνέργειαν. ἢ <br class="lb"/>συντομώτερον οὕτως, νόσος ἐστὶ διάθεσις παρὰ φύσιν,
                        <br class="lb"/>ἐνεργείας ἐμποδιστική. πάθος δ’ ἐστὶν ἡ περὶ τὴν ὕλην <br class="lb"/>ἀπὸ τοῦ
                        δρῶντος κίνησις. αὕτη δὲ ἡ τοῦ δρῶντος κίνησις <br class="lb"/>ἐνέργεια. τὸ δ’ ἐκ τῆς
                        ἑαυτοῦ φύσεως εἰσφερόμενόν τινα <br class="lb"/>τῷ γινομένῳ μοῖραν τῆς γενέσεως αἴτιον
                        αὐτοῦ λέγεται. <br class="lb"/>πλείω δ’ ἐστὶ ταῦτα κατὰ γένος· ἥ τε γὰρ ὕλη καὶ <br class="lb"/>ἡ
                        χρεία καὶ ὁ σκοπὸς καὶ τὸ ὄργανον καὶ τὸ ὅθεν ἡ <br class="lb"/>ἀρχὴ τῆς κινήσεως.
                        ἕκαστον γὰρ τούτων εἰσφέρεταί τινα 
<a class="pb" href="#pb48" id="pb48">[p. 48]</a>
 τῷ γενομένῳ συντέλειαν· τὰ
                        δ’ οὐδὲν μὲν εἰσφερόμενα, μὴ <br class="lb"/>χωριζόμενα δὲ τῶν εἰσφερομένων, τὸν ὧν οὐκ
                        ἄνευ λόγον <br class="lb"/>ἐπέχει. τούτων οὕτως ἐχόντων, ἐνδέχεταί τινα στίχον αἰτιῶν
                        <br class="lb"/>γενέσθαι πολλάκις ἀλλήλας διαδεχομένων, ὡς εἰ καὶ ψηφίδων <br class="lb"/>ἐφεξῆς
                        ἀλλήλαις κει<span class="milestone">213</span>μένων πλειόνων κινήσειέ τις
                        τὴν <br class="lb"/>πρώτην, αὕτη δὲ τὴν δευτέραν, κᾀκείνη τὴν τρίτην, καὶ <br class="lb"/>οὕτω
                        κατὰ τὸ ἑξῆς ἑκάστη τὴν μεθ’ ἑαυτήν. ἐν γὰρ τοῖς <br class="lb"/>τοιούτοις ἅπασιν, εἰ
                        μή τις διορίζοιτο τοῦ κατὰ συμβεβηκὸς <br class="lb"/>ποιεῖν λεγομένου τὸ καθ’ ἑαυτὸ,
                        πάμπολλά τε καὶ ἀτοπώτατα <br class="lb"/>συμπεσεῖται τοῖς λόγοις ἁμαρτήματα. σημαίνει
                        δὲ ταυτὸν <br class="lb"/>τὸ μὲν καθ’ ἑαυτὸ τῷ πρώτως, κᾂν εἴ τινες τῶν ἀττικιζόντων
                        <br class="lb"/>φυλάττοιντο τοὔνομα, τὸ δὲ κατὰ συμβεβηκὸς τῷ <br class="lb"/>δευτέρως. ὁ μὲν οὖν
                        τὸν δάκτυλον προσενεγκὼν τῇ πρώτῃ <br class="lb"/>ψηφῖδι πρώτως μὲν ταύτην ἐκίνησε,
                        κατὰ συμβεβηκὸς δὲ καὶ <br class="lb"/>δευτέρως τὴν ἐφεξῆς αὐτῇ, καὶ οὕτως ἤδη καὶ τὰς
                        ἄλλας <br class="lb"/>ἁπάσας. οὕτως δὲ καὶ ἡ πρώτη καθ’ ἑαυτὴν μὲν τὴν δευτέραν,
                        <br class="lb"/>κατὰ συμβεβηκὸς δὲ τὴν τρίτην καὶ τὰς ἄλλας τὰς <br class="lb"/>ἐφεξῆς. καὶ ἡ
                        δευτέρα δὲ κατὰ τὸν αὐτὸν λόγον πρώτως 
<a class="pb" href="#pb49" id="pb49">[p. 49]</a>
 μὲν τὴν τρίτην, δευτέρως
                        δὲ τὴν τετάρτην καὶ τὴν πέμπτην <br class="lb"/>καὶ τὰς ἐφεξῆς. εἰ δὲ ἀκριβέστερον ἔτι
                        διαιρεῖσθαι βού<span class="milestone">32</span>λοιο, <br class="lb"/>πρὸς γὰρ τὴν τῶν
                        πραγμάτων ἀκρίβειαν οὕτω χρησιμώτερον, <br class="lb"/>ἑκάστη τῶν ψηφίδων πρώτως μὲν
                        κινεῖ τὴν ἐφεξῆς, <br class="lb"/>δευτέρως δὲ τὴν μετ’ ἐκείνην, καὶ τρίτως τὴν ἔτι μετ’
                        ἐκείνην, <br class="lb"/>καὶ τετάρτως τὴν ἐφεξῆς αὐτῇ. τούτων οὕτως ἐχόντων καὶ
                        <br class="lb"/>διωρισμένων, ἐπειδὴ τὸ νόσημα διάθεσίς τις ἦν παρὰ φύσιν <br class="lb"/>τὴν
                        ἐνέργειαν βλάπτουσα, τῆς νόσου δ’ αὐτῆς ἐνδέχεταί τινα <br class="lb"/>προηγεῖσθαι
                        διάθεσιν ἑτέραν, παρὰ φύσιν μὲν καὶ ταύτην, <br class="lb"/>οὐ μὴν κατά γε τὸν ἑαυτῆς
                        λόγον βλάπτουσαν τὴν ἐνέργειαν, <br class="lb"/>ἀλλὰ διὰ μέσου τοῦ νοσήματος, τὴν
                        τοιαύτην διάθεσιν οὐ <br class="lb"/>νόσημα καλέσομεν, ἀλλ’ αἰτίαν προηγουμένην
                        νοσήματος, <br class="lb"/>ἀκριβῶς τε τὸν νοῦν ἐνταῦθα προσέξομεν τοῖς κᾀκείνην τὴν·
                        <br class="lb"/>διάθεσιν αἰτίαν εἶναι φάσκουσι τοῦ βλάπτεσθαι τὴν ἐνέργειαν. <br class="lb"/>οὐδὲ
                        γὰρ καθ’ ἑαυτὴν, οὐδὲ πρώτως, ἀλλὰ κατὰ <br class="lb"/>συμβεβηκός τε καὶ δευτέρως
                        ἐμποδίζεσθαί τε καὶ βλάπτεσθαι <br class="lb"/>δι’ αὐτὴν ἐροῦμεν τὴν ἐνέργειαν, ὑπὸ δὲ
                        τοῦ νοσήματος <br class="lb"/>αὐτοῦ πρώτως τε καὶ κατὰ τὸν ἑαυτοῦ λόγον. ὅθεν κᾀν
                        <br class="lb"/>τῷ λέγειν διάθεσιν σώματος ἐμποδιστικὴν ἐνεργείας εἶναι 
<a class="pb" href="#pb50" id="pb50">[p. 50]</a>
 τὸ
                        νόσημα τοῖς μὲν εὐθὺς ὑπακούουσιν, ὅτι πρώτως τε καὶ <br class="lb"/>καθ’ ἑαυτὴν,
                        αὐτάρκης ὁ λόγος· ὅσοι δ’ ἂν ἤτοι σκαιότερον, <br class="lb"/>ἢ ἐριστικώτερον ἀκούωσι,
                        προσθετέον αὐτοῖς καὶ τὸ <br class="lb"/>πρώτως, ἵν’ ᾖ τοιοῦτος ὁ λόγος· νόσημά ἐστι
                        διάθεσις σώματος <br class="lb"/>ἐνεργείας τινὸς ἐμποδιστικὴ πρώτως. ὅσαι τοίνυν
                        <br class="lb"/>αὐτῆς προηγοῦνται διαθέσεις, οὔπω νοσήματα. κᾂν εἰ συμπίπτοιεν <br class="lb"/>δέ
                        τινες αὐταῖς ἕτεραι διαθέσεις οἷον σκιαί τινες <br class="lb"/>παρακολουθοῦσαι, καὶ
                        ταύτας οὐ νοσήματα καλέσομεν, ἀλλὰ <br class="lb"/>συμπτώματα. καὶ ἡμῖν οὕτως οὐ πᾶν ὅ
                        τι περ ἂν ᾖ παρὰ <br class="lb"/>φύσιν ἐν τῷ σώματι, νόσημα εὐθὺς ἔσται κλητέον, ἀλλὰ
                        τὸ <br class="lb"/>πρώτως μὲν βλάπτον τὴν ἐνέργειαν, νόσημα, τὸ δὲ τούτου
                        <br class="lb"/>προηγούμενον, αἴτιον μὲν νοσήματος, οὔπω δὲ νόσημα. εἰ <br class="lb"/>δ’ ἕποιτό
                        τις ἄλλη τῷ νοσήματι περὶ τὸ σῶμα διάθεσις, αὕτη <br class="lb"/>σύμπτωμα
                        ὀνομασθήσεται. καὶ μὴν καὶ ἡ τῆς ἐνεργείας αὐτῆς <br class="lb"/>βλάβη σύμπτωμά ἐστι
                        τοῦ ζώου. πᾶν γὰρ ὅ τι περ ἂν <br class="lb"/>παρὰ φύσιν συμβαίνῃ τῷ ζώῳ, σύμπτωμά
                        ἐστι. παρὰ μὲν <br class="lb"/>δὴ τοῖς Ἕλλησιν ἡ τῶν ὀνομάτων χρῆσις οὕτως ἔχει.
                        μετατιθέναι <br class="lb"/>δ’ ἔξεστι τῷ βουλομένῳ, μενόντων, ὥσπερ εἴρηται, τῶν 
<a class="pb" href="#pb51" id="pb51">[p. 51]</a>
 πραγμάτων, οἷον εὐθὺς εἰ μὴ βούλοιτο σύμπτωμα καλεῖν, <br class="lb"/>ἀλλ’
                        ἐπιγέννημα. σύμπτωμα μὲν γὰρ εἶναι πᾶν ὅπερ ἂν συμβεβήκῃ <br class="lb"/>τῷ ζώῳ παρὰ
                        φύσιν, ἐπιγέννημα δὲ οὐ πᾶν, ἀλλὰ <br class="lb"/>τὸ μόνοις τοῖς νοσήμασιν ἐξ ἀνάγκης
                        ἑπόμενον. ἀλλ’ ἡμεῖς <br class="lb"/>γ’, ὡς ἔφην, ἅπασαν μὲν ἀλλοίωσιν ἔτι γινομένην
                        πάθος <br class="lb"/>εἶναι, ἅπαντα δὲ τὰ παρὰ φύσιν ὑπάρχοντα τοῖς σώμασιν
                        <br class="lb"/>ὀνομάσομεν συμπτώματα. καὶ συμβήσεται ταυτὸν ἐνίοτε <br class="lb"/>πρᾶγμα καὶ
                        πάθος ὀνομάζεσθαι καὶ σύμπτωμα, τῶν σημαινομένων <br class="lb"/>ἑκατέρων ὑπαρχόντων
                        αὐτῷ κατ’ ἄλλον καὶ ἄλλον <br class="lb"/>λόγον. οἷον αὐτίκα τὸ τρέμειν πάσχειν ἐστὶν,
                        ὅτι καὶ <br class="lb"/>ἀλλοιοῦσθαι καὶ κινεῖσθαι μὴ κατὰ τὴν οἰκείαν ἐνέργειαν
                        <br class="lb"/>συμβαίνει, καὶ πάθημά τε καὶ πάθος ὁ τρόμος, ὅτι καὶ <br class="lb"/>ἀλλοίωσις ἡ
                        τοιαύτη κίνησις· ἀλλὰ καὶ σύμπτωμα· παρὰ <br class="lb"/>φύσιν γὰρ ἡ κίνησις. εἰ δέ γε
                        ἀλλοίωσις ᾖ μόνον, ὥσπερ ἐν <br class="lb"/>τῷ βλέπειν τε καὶ ἀκούειν καὶ ὀσφραίνεσθαι
                        καὶ γεύεσθαι <br class="lb"/>καὶ ἅπτεσθαι γίνοιτο, πάθος ἂν ὀνομαζέσθω μόνον, οὐκέτι δὲ
                        <br class="lb"/>σύμπτωμα. τὸ γάρ τοι τοῦ συμπτώματος ἴδιον αὐτὸ τοῦτ’ <br class="lb"/>ἔστι, τὸ
                        παρὰ φύσιν. ὅθεν κᾀν ταῖς διαφοραῖς ἁπάσαις τοῦ ﻿
<a class="pb" href="#pb52" id="pb52">[p. 52]</a>
 κατὰ φύσιν
                        ἐξαλλαττομέναις συνίσταται. καὶ γὰρ σχημάτων <br class="lb"/>τῶν κατὰ φύσιν, καὶ
                        χρωμάτων, καὶ μεγεθῶν, ἐνεργημάτων <br class="lb"/>τε καὶ παθημάτων διαφθειρομένων
                        γίνεται. καὶ οὗτός ἐστιν <br class="lb"/>ἰδιαίτατος αὐτοῦ λόγος, ἐξάλλαξις τοῦ κατὰ
                        φύσιν. τί δέ; <br class="lb"/>οὐχὶ καὶ ἡ νόσος ἐξάλλαξις τοῦ κατὰ φύσιν; <span class="milestone">33</span>ἢ οὐχ <br class="lb"/>ἁπλῶς ἐξάλλαξις, ἀλλ’ ἐξάλλαξίς τις,
                        ἁπλῶς δὲ ἐξάλλαξις <br class="lb"/>τὸ σύμπτωμα; τοῦ γὰρ ἐν ταῖς διαθέσεσι κατὰ φύσιν
                        ἐξαλλαττομένου <br class="lb"/>καὶ βλάπτοντος τὴν ἐνέργειαν ἡ νόσος γίνεται, <br class="lb"/>καὶ
                        δυοῖν τούτοιν ἐξ ἀνάγκης ἐδεῖτο πρὸς τὸ νόσος ὑπάρχειν, <br class="lb"/>ἐν γένει μὲν
                        εἶναι τῆς διαθέσεως, βλάπτειν δὲ τὴν ἐνέργειαν, <br class="lb"/>ὧν οὐδέτερον ἀνάγκη
                        παρεῖναι τῷ συμπτώματι. καὶ <br class="lb"/>γὰρ εἰ μὴ διάθεσις εἴη, καὶ εἰ μὴ βλάπτοι
                        γέ τινα ἐνέργειαν, <br class="lb"/>ἀλλὰ αὐτῷ γε μόνῳ τῷ παρὰ φύσιν ἱκανῶς ὁρισθήσεται.
                        <br class="lb"/>νοσήματος μὲν δὴ ταύτῃ διήνεγκε, παθήματος δὲ τῷ τὸ <br class="lb"/>μὲν ἐν κινήσει
                        πάντως εἶναι τὸ πάθημα καὶ κατὰ φύσιν ἐνίοτε, <br class="lb"/>τὸ σύμπτωμα δὲ οὐκ ἐν
                        κινήσει μόνον, ἀλλὰ καὶ καθ’ ἕξιν <br class="lb"/>τινὰ, καὶ πάντως παρὰ φύσιν. ἔσται δὴ
                        πάθος μὲν ἡ περὶ <br class="lb"/>τὴν ὕλην ἀλλοίωσις ἢ κίνησις ἔτι γινομένη, ἡ δ’
                        ὑπομένουσα, 
<a class="pb" href="#pb53" id="pb53">[p. 53]</a>
 διάθεσις, σύμπτωμα δὲ, πᾶν ὅ τι περ ἂν συμπίπτῃ τῷ
                        ζώῳ <br class="lb"/>παρὰ φύσιν. ὥστε καὶ ἡ νόσος ὑπὸ τὴν τοῦ γενικοῦ συμπτώματος
                        <br class="lb"/>ἀναχθήσεται προσηγορίαν. ἔστι γάρ πως καὶ αὕτη <br class="lb"/>σύμπτωμα. καὶ μὲν
                        δὴ καὶ τὰ προηγούμενα τῶν νόσων <br class="lb"/>αἴτια τὰ κατ’ αὐτὸ τὸ σῶμα τοῦ ζώου
                        συνιστάμενα τῇ τοῦ <br class="lb"/>γενικοῦ συμπτώματος ὑποπέπτωκεν ἐννοίᾳ. </p>
                </section>
                <section id="body-1-2" class="div textpart chapter level3">
                  <p class="p autofirst">Περὶ μὲν οὖν τούτων ἤδη λέλεκται, περὶ <br class="lb"/>δὲ τῶν εἰδικῶν συμπτωμάτων ἐν
                        τῷδε γράμματι πρόκειται <br class="lb"/>διελθεῖν. ἔστι δὲ καὶ τούτων τριττὴ διαφορά· τὰ
                        μὲν γὰρ <br class="lb"/>διαθέσεις εἰσὶν αὐτοῦ τοῦ σώματος ἡμῶν· τὰ δὲ ἐνεργειῶν
                        <br class="lb"/>βλάβαι· τὰ δὲ ἀμφοτέραις ἑπόμενα, κατά τε τὴν ἀμετρίαν <br class="lb"/>τῶν
                        ἐκκρινομένων καὶ ἐπεχομένων καὶ τοὺς ἐν αὐτῷ τῷ ζώῳ <br class="lb"/>συνισταμένους
                        ψόφους, καὶ προσέτι τὰς ἄλλας ἁπάσας αἰσθητὰς <br class="lb"/>διαφοράς. βλάβη δ’
                        ἀκουέσθω νῦν καὶ ἡ στέρησις. <br class="lb"/>οὐ γὰρ ἡ δυσκινησία μόνον, οὐδὲ ἡ
                        δυσαισθησία, βλάβαι <br class="lb"/>τινὲς τῶν ἐνεργειῶν εἰσιν, ἀλλὰ καὶ ἡ ἀκινησία τε
                        καὶ ἡ <br class="lb"/>ἀναισθησία· κατὰ δὲ τὸν αὐτὸν τρόπον οὐδ’ ἡ δυσπεψία <br class="lb"/>μόνον,
                        ἀλλὰ καὶ ἡ ἀπεψία. ταυτὶ μὲν οὖν τὰ γένη τῶν 
<a class="pb" href="#pb54" id="pb54">[p. 54]</a>
 συμπτωμάτων, ἐν
                        οἷς χρὴ σκοπεῖσθαι τὰς κατὰ μέρος διαφοράς· <br class="lb"/>ἑξῆς δ’ ἂν εἴη προσῆκον
                        ἕκαστον διελθεῖν τῷ λόγῳ, <br class="lb"/>πρότερόν γε ἀναμνήσαντας, ὃ κᾀν τῷ περὶ τῆς
                        τῶν νοσημάτων <br class="lb"/>διαφορᾶς εἴπομεν, ὡς ὅσοι τὴν ὑγείαν οὐ διάθεσιν σώματος,
                        <br class="lb"/>ἀφ’ ἧς ἐνεργοῦμεν, ἀλλ’ αὐτὰς ἐνόμισαν εἶναι τὰς <br class="lb"/>ἐνεργείας, ἣν
                        ἡμεῖς νῦν ὑπὲρ τῆς τῶν ἐνεργειῶν βλάβης διδασκαλίαν <br class="lb"/>ἐν τοῖς συμπτώμασι
                        διέξιμεν, αὐτοὶ τῶν νοσημάτων <br class="lb"/>ποιήσονται, καὶ διενεχθήσονται
                            δηλονό<span class="milestone">214</span>τι περὶ τῶν ὀνομάτων <br class="lb"/>ἡμῖν
                        μόνον, εἰ μηδὲν ἐν αὐτοῖς σφάλλοιντο τοῖς πράγμασιν. <br class="lb"/>ἔστι δὲ, ὡς
                        πολλάκις εἴρηται, τῶν τοιούτων ἁπασῶν <br class="lb"/>διδασκαλιῶν τὰ σφάλματα
                        παραλειπομένης τινὸς διαφορᾶς. <br class="lb"/>ἐὰν οὖν ἁπάσας αὐτὰς διεξιόντες μὴ
                        συμπτωμάτων, <br class="lb"/>ἀλλὰ νοσημάτων εἶναι φάσκωσιν, ἐν ὀνόματι μόνῳ καὶ οὐκ
                        <br class="lb"/>ἐν πράγματι διαφωνήσουσιν ἡμῖν. λεκτέον οὖν ἤδη τὰς διαφορὰς <br class="lb"/>ἐπ’
                        ἀρχὴν ἀναγαγόντας τὸν λόγον, ἐπειδὴ τὸ σύμπτωμα <br class="lb"/>προσαγορεύεται γενικῶς
                        μὲν ἅπαν ὅ τι περ ἂν συμβεβήκῃ <br class="lb"/>τῷ ζώῳ παρὰ φύσιν, ὡς καὶ τὰ νοσήματα,
                        καὶ τὰς <br class="lb"/>αἰτίας αὐτῶν τὰς ἐν τῷ σώματι συνισταμένας· οὐ γὰρ δὴ 
<a class="pb" href="#pb55" id="pb55">[p. 55]</a>
 τάς γε προκαταρκτικὰς εἶναι συμπτώματα. καθ’ ἑτέραν δέ
                        <br class="lb"/>τινα καὶ οἷον ἰδικωτέραν ἔννοιαν, ἀφαιρεθέντων τῶν τε νοσημάτων
                        <br class="lb"/>καὶ τῶν αἰτίων, τὰ λοιπὰ πάντα τὰ παρὰ φύσιν <br class="lb"/>ὀνομάζεται
                        συμπτώματα. καὶ νῦν ἡμῖν ὑπὲρ τούτων πρόκειται <br class="lb"/>λέγειν. </p>
                </section>
                <section id="body-1-3" class="div textpart chapter level3">
                  <p class="p autofirst"><span class="milestone">34</span>Ἀναμνησθέντας οὖν πρῶτον χρὴ τὸ
                        <br class="lb"/>τριττὸν τῆς φύσεως αὐτῶν οὕτω τέμνειν ἐφεξῆς ἅπαντα, τὴν <br class="lb"/>ἀρχὴν ἀπὸ
                        τῆς βλάβης τῶν ἐνεργειῶν ποιησαμένους. τμητέον <br class="lb"/>δὴ ταύτην εἰς δύο τὰ
                        πρῶτα γένη, διότι καὶ τῶν ἐνεργειῶν <br class="lb"/>αὐτῶν δύο εἰσὶν αἱ πρῶται διαφοραί.
                        αἱ μὲν γὰρ <br class="lb"/>ψυχῆς, αἱ δὲ φύσεώς εἰσι. καὶ καλοῦνται διὰ τοῦτο ψυχικαὶ
                        <br class="lb"/>μὲν αἱ πρότεραι, φυσικαὶ δὲ αἱ δεύτεραι. αὖθις οὖν τὰς <br class="lb"/>ψυχικὰς
                        προτέρας τέμνοντες εἴς τε τὰς αἰσθητικὰς καὶ τὰς κινητικὰς <br class="lb"/>καὶ τρίτας
                        τὰς ἡγεμονικὰς, (οὐδὲν γὰρ χεῖρον οὕτως <br class="lb"/>αὐτὰς ὀνομάσαι διδασκαλίας
                        σαφοῦς ἕνεκα) καὶ πάλιν ἑκάστην <br class="lb"/>τῶν εἰρημένων διαιροῦμεν εἰς τὰς ἐν
                        αὐτῇ διαφοράς. ἡ μὲν <br class="lb"/>οὖν αἰσθητικὴ τῆς ψυχῆς ἐνέργεια πέντε τὰς πάσας
                        ἔχει διαφορὰς, 
<a class="pb" href="#pb56" id="pb56">[p. 56]</a>
 ὁρατὰς, καὶ ὀσφρητὰς, καὶ γευστὰς, καὶ ἀκουστὰς,
                        καὶ <br class="lb"/>ἁπτάς· ἡ δὲ κινητικὴ τὸ μὲν προσεχὲς ὄργανον ἓν ἔχει καὶ <br class="lb"/>τὸν
                        τρόπον αὐτοῦ τῆς κινήσεως ἕνα, (δέδεικται γὰρ οὕτως <br class="lb"/>ἐν τοῖς περὶ μυῶν
                        κινήσεως) ποικίλλεται δὲ ἐν τοῖς κατὰ <br class="lb"/>μέρος ὀργάνοις, ὡς φαίνεσθαι
                        πολυειδής. ἡ λοιπὴ δὲ ἐνέργεια <br class="lb"/>τῆς ψυχῆς ἡ κατ’ αὐτὸ τὸ ἡγεμονικὸν εἴς
                        τε τὸ φανταστικὸν <br class="lb"/>καὶ διανοητικὸν καὶ μνημονευτικὸν διαιρεῖται. καὶ
                        <br class="lb"/>τοίνυν αἱ βλάβαι τῶν αἰσθητικῶν ἐνεργειῶν κοιναὶ μὲν ἁπασῶν
                        <br class="lb"/>ἀναισθησίαι τινές εἰσιν, ἢ δυσαισθησίαι, (καλῶ δὲ <br class="lb"/>δυσαισθησίας μὲν
                        ἁπάσας τὰς μοχθηρὰς αἰσθήσεις) κατὰ <br class="lb"/>μέρος δὲ ἑκάστης ἐν ὀφθαλμοῖς μὲν
                        τυφλότητές τε καὶ ἀμβλυωπίαι <br class="lb"/>καὶ παροράσεις τινές· ἐν ὠσὶ δὲ κωφότητές
                        τε καὶ <br class="lb"/>βαρυηκοΐαι καὶ παρακούσεις τινές. οὕτω δὲ καὶ κατὰ τὴν
                        <br class="lb"/>γλῶτταν καὶ τὰς ῥῖνας καὶ τὴν ἁφὴν, εἰ καὶ μηδὲν ἴδιον ὄνομα
                        <br class="lb"/>κέκτηνται, ταῖς εἰρημέναις ἀνάλογον ἔχουσιν. ἢ γὰρ οὐδ’ <br class="lb"/>ὅλως
                        αἰσθήσονται τῶν οἰκείων αἰσθητῶν, ἢ κακῶς. καὶ τὸ <br class="lb"/>κακῶς τοῦτο διττὸν
                        ἔσται, θάτερον μὲν ἀμυδρῶς, θάτερον <br class="lb"/>δὲ παρατυπωτικῶς. ἴδιον δὲ
                        ἐξαίρετον ἡ κατὰ τὴν ἁφὴν ﻿
<a class="pb" href="#pb57" id="pb57">[p. 57]</a>
 ἐνέργεια παρὰ τὰς ἄλλας αἰσθήσεις
                        κέκτηται σύμπτωμα τὴν <br class="lb"/>ὀδύνην, ἐγγινομένην μὲν καὶ ταῖς ἄλλαις
                        αἰσθήσεσιν ἀπὸ <br class="lb"/>τῶν ἔξωθεν οἰκείων αἰσθητῶν· ἐπὶ δέ γε ταύτης οὐκ ἀπὸ
                        <br class="lb"/>τῶν ἔξωθεν μόνον, ἀλλὰ καὶ πολὺ δὴ μᾶλλον ἀπὸ τῶν ἐν <br class="lb"/>αὐτῷ τῷ
                        σώματι διαθέσεων, καὶ πολλάκις γε οὕτως ἰσχυρῶς, <br class="lb"/>ὥστ’ ἀποκτεῖναί τινας
                        σφᾶς αὐτοὺς ὑπὸ τοῦ πόνου <br class="lb"/>βιασθέντας. ἐγγίνεται μὲν οὖν καὶ τοῖς
                        ὀφθαλμοῖς ὀδυνηρόν <br class="lb"/>τι πάθος ὑπὸ φωτὸς λαμπροῦ, καὶ τοῖς ὠσὶν ὑπὸ
                        μεγάλου <br class="lb"/>τινὸς ἢ τραχέος ψόφου. καὶ δὴ καὶ κατὰ τὰς γεύσεις <br class="lb"/>καὶ τὰς
                        ὀσμὰς ἕτερα τοιαῦτα παθήματα συνίσταται λυπηρὰ, <br class="lb"/>πρὸς τῶν ἰδίων αἰσθητῶν
                        ἑκάστης τῶν αἰσθήσεων ὀδυνηρῶς <br class="lb"/>διατιθεμένης. μέγισται δὲ ὀδύναι
                        συμπίπτουσι τῇ τῆς ἁφῆς <br class="lb"/>αἰσθήσει. καὶ γὰρ ὅσα διὰ φλεγμονὴν ὤτων, ἤ
                        τινα ἄλλην <br class="lb"/>ἐν αὐτοῖς διάθεσιν ἀλγοῦμεν ἰσχυρῶς, οὐ τῆς ἀκουστικῆς
                        <br class="lb"/>ἐστιν, ἀλλὰ τῆς ἁπτικῆς αἰσθήσεως ἴδια. κοινὴ γὰρ αὕτη <br class="lb"/>πάντων
                        αἰσθανομένων ὀργάνων, αἱ δ’ ἄλλαι τέτταρες ἑκάστου <br class="lb"/>κατὰ μόνας. οὕτω δὲ
                        κᾀν τοῖς ὀφθαλμοῖς πολλάκις <br class="lb"/>ὀδύναι γίγνονται σφοδραὶ, τῆς ἐν αὐτοῖς
                        ἁπτικῆς αἰσθήσεως <br class="lb"/>ἀνιωμένης. ὥσπερ δὲ καὶ κατὰ τοὺς ὀδόντας ἐστὶ καὶ τὸ
                            
<a class="pb" href="#pb58" id="pb58">[p. 58]</a>
 κῶλον ἀλγήματα. καὶ μὲν δὴ καὶ τὸ κνηστιᾷν ἐκ τούτου
                        <br class="lb"/>τοῦ γένους ἐστὶ τῶν συμπτωμάτων. μὴ τοίνυν ἔτι ζήτει καθ’ <br class="lb"/>ἕκαστον
                        μόριον ἴδιον ὄνομα τοιοῦτον, οἷον κεφαλαλγίας τε <br class="lb"/>καὶ καρδιαλγίας καὶ
                        ὠταλγίας· οὐ γὰρ εὑρήσεις κείμενον· <br class="lb"/>ἀλλ’ ἀρκεῖ λόγῳ πάνθ’ ἑρμηνεύειν τὰ
                        τοιαῦτα, κύστεως ἀλγήματα <br class="lb"/>λέγοντα, ἀτὰρ καὶ νεφρῶν καὶ σπληνὸς καὶ
                        γονάτων <br class="lb"/>καὶ ποδὸς <span class="milestone">35</span>καὶ τῶν ἄλλων
                        ὡσαύτως. τοιαῦτα <br class="lb"/>μὲν δὴ καὶ τοσαῦτα τῶν αἰσθητικῶν ἐνεργειῶν τὰ
                        συμπτώματα. <br class="lb"/>καὶ πρὸς τούτοις ἔτι δύο ἐξαίρετα, τὸ μὲν ἀγρυπνία, <br class="lb"/>τὸ
                        δὲ κῶμα, κατ’ αὐτὸ τὸ πρῶτον αἰσθητικὸν, ὃ δὴ καὶ κοινὸν <br class="lb"/>ἁπασῶν ἐστι
                        τῶν αἰσθήσεων, συνιστάμενα. τῶν δ’ αὖ <br class="lb"/>κινητικῶν ἐνεργειῶν ἀκινησία μὲν
                        καὶ δυσκινησία τὰ πρῶτα <br class="lb"/>συμπτώματα. δυσκινησίας δὲ τὸ μὲν ἀμυδρὰ καὶ
                        ἄῤῥωστος <br class="lb"/>κίνησις, τὸ δὲ μοχθηρά· καὶ τῆς μοχθηρᾶς ἡ μὲν τρομώδης,
                        <br class="lb"/>ἡ δὲ σπασμώδης, ἡ δὲ παλμώδης, ἡ δὲ κλονώδης. ἔνια δὲ <br class="lb"/>τῶν
                        εἰρημένων συμπτωμάτων, ἐπειδὰν ἐν ὅλῳ τῷ σώματι <br class="lb"/>γένηται, διαφόρου
                        τυγχάνει προσηγορίας, ὡς ἐμπροσθότονός <br class="lb"/>τε καὶ ὀπισθότονος καὶ τέτανος.
                        εἰ δὲ μὴ μόνον σπασμὸς 
<a class="pb" href="#pb59" id="pb59">[p. 59]</a>
 εἴη τοῦ παντὸς σώματος, ἀλλὰ καὶ τῶν
                        ἡγεμονικῶν ἐνεργειῶν <br class="lb"/>ἐπίσχεσις, ἐπιληψία τὸ τοιοῦτον προσαγορεύεται,
                        καθάπερ <br class="lb"/>γε καὶ ἀποπληξία ἡ παντὸς τοῦ σώματος παράλυσις ἅμα <br class="lb"/>ταῖς
                        ἡγεμονικαῖς ἐνεργείαις. αὗται μὲν αἱ τῶν κινητικῶν <br class="lb"/>ἐνεργειῶν βλάβαι· εἰ
                        δέ τις ἴδιον ἐξαίρετον ὄνομα οὐ κέκτηται, <br class="lb"/>οὐ χρὴ τούτου χάριν
                        ἐξαπατηθέντας οἰηθῆναι παραλελεῖφθαί <br class="lb"/>τι σύμπτωμα, καθάπερ οὐδὲ τὴν
                        ἄπνοιάν τε καὶ <br class="lb"/>δύσπνοιαν, ἢ τὴν ἰσχουρίαν τε καὶ δυσουρίαν, ἢ τὴν
                        ἀφωνίαν <br class="lb"/>τε καὶ κακοφωνίαν καὶ δυσφωνίαν, ἀλλὰ χρὴ τὰ τοιαῦτα <br class="lb"/>πάντα
                        αὐτὸν τὸν ἰατρὸν ἐξευρίσκειν καθ’ ἑκάστην ἐνέργειαν <br class="lb"/>ψυχικὴν, ὥσπέρ γε
                        καὶ τὰς καθ’ ἕκαστον αὐτῶν διαφορὰς, <br class="lb"/>οἷον εἰ τύχοι τῆς δυσπνοίας ἑνὸς
                        οὔσης συμπτώματος <br class="lb"/>ἔργου ψυχικοῦ, τῆς ἀναπνοῆς, αἱ πᾶσαι πόσαι γίνονται
                        διαφοραὶ, <br class="lb"/>καθάπερ ἐν τῷ περὶ δυσπνοίας ἐδείξαμεν· ἢ τῆς κακοφωνίας
                        <br class="lb"/>αἱ κατὰ μέρος πόσαι διαφοραὶ, καθάπερ ἐν τοῖς <br class="lb"/>περὶ φωνῆς διῄρηται.
                        πολλαχόθι δὲ καὶ ἀπορήσειεν ἄν τις <br class="lb"/>ἐκ ποίου γένους ἐστὶ τὸ σύμπτωμα,
                        καθάπερ ἐπὶ τοῦ <br class="lb"/>σκορδινᾶσθαι καὶ χασμᾶσθαι καὶ πτάρνυσθαι καὶ βήττειν.
                            
<a class="pb" href="#pb60" id="pb60">[p. 60]</a>
 ἀλλὰ περὶ μὲν τῶν τοιούτων ἁπάντων ἐπὶ πλέον ἐν τῷ μετὰ
                        <br class="lb"/>ταῦτα λόγῳ τῷ περὶ τῶν ἐν τοῖς συμπτώμασιν αἰτιῶν εἰρήσεται.
                        <br class="lb"/>ἐφεξῆς δ’ ἂν εἴη τὰς τῶν ἡγεμονικῶν ἐνεργειῶν βλάβας <br class="lb"/>διελθεῖν, καὶ
                        πρώτης γε τῆς φανταστικῆς. ἔστι δὲ καὶ <br class="lb"/>ταύτης τὸ μὲν οἷον παράλυσίς
                        τις, ὃ δὴ κάρος καὶ κατάληψις <br class="lb"/>ὀνομάζεται, τὸ δὲ οἷον μοχθηρά τις ἢ
                        πλημμελὴς κίνησις, <br class="lb"/>ὅπερ δὴ παραφροσύνη καλεῖται, τὸ δὲ οἷον ἐλλιπὴς καὶ
                        ἄτονος, <br class="lb"/>ὡς ἐν κώμασί τε καὶ ληθάργοις. καὶ μέν γε καὶ αὐτῆς <br class="lb"/>τῆς
                        διανοητικῆς ἐνεργείας ἡ μὲν οἷον παράλυσις, ἄνοια, ἡ δ’ <br class="lb"/>οἷον ἐλλιπὴς
                        κίνησις, μωρία τε καὶ μώρωσις, ἡ δ’ οἷον <br class="lb"/>πλημμελὴς, παραφροσύνη
                        καλεῖται. τὰ πολλὰ μὲν γὰρ ἐπ’ <br class="lb"/>ἀμφοῖν ἅμα συνίσταται τὸ παραφρονεῖν, ἔν
                        τε τῷ μὴ καλῶς <br class="lb"/>φαντασιοῦσθαι κᾀν τῷ μὴ δεόντως λογίζεσθαι, <span class="milestone">215</span>ἔστι <br class="lb"/>δ’ ὅτε καὶ κατὰ τὸ ἕτερον αὐτῶν μόνον,
                        ὥσπερ γε καὶ Θεοφίλῳ <br class="lb"/>τῷ ἰατρῷ νοσοῦντι τὰ μὲν ἄλλα σωφρόνως ὑπῆρχε
                        <br class="lb"/>διαλέγεσθαί τε καὶ γνωρίζειν ἀκριβῶς τοὺς παρόντας, αὐλητὰς <br class="lb"/>δέ
                        τινας κατειληφέναι τὴν γωνίαν τοῦ οἰκήματος ἐν ᾧ <br class="lb"/>κατέκειτο, καὶ
                        διαπαντὸς αὐλεῖν τε ἅμα καὶ κτυπεῖν ἐνόμιζε 
<a class="pb" href="#pb61" id="pb61">[p. 61]</a>
 καὶ τούτους βλέπειν
                        ᾤετο, τοὺς μὲν ἑστῶτας αὐτόθι, τοὺς <br class="lb"/>δὲ καθημένους, οὕτω διηνεκῶς
                        αὐλοῦντας, ὡς μήτε νύκτωρ <br class="lb"/>ἀνιέναι τι, μήτε δι’ ὅλης ἡμέρας ἡσυχάζειν μὴ
                        τὸ σμικρότατον· <br class="lb"/>ἐκεκράγει δὲ διὰ παντὸς, ἐκβληθῆναι κελεύων αὐτοὺς
                        <br class="lb"/>τῆς οἰκίας. καὶ τοῦτ’ ἦν αὐτῷ τὸ τῆς παραφροσύνης εἶδος. <br class="lb"/>καὶ ὡς
                        ἐῤῥώσθη γε τελέως καὶ ἀπέφυγε τὸ νόσημα, τά τε <br class="lb"/>ἄλλα πάντα τὰ ὑπὸ τῶν
                        εἰσιόντων ἑκάστου ῥηθέντα καὶ <br class="lb"/>πραχθέντα διηγεῖτο καὶ τοῦ περὶ τοὺς
                        αὐλητὰς ἐμέμνητο <br class="lb"/>φαντάσματος. ἐνίοις δὲ φάντασμα μὲν οὐδὲν φαίνεται,
                        <br class="lb"/>λογίζονται δ’ οὐκ ὀρθῶς, <span class="milestone">36</span>τοῦ
                        διανοητικοῦ τῆς ψυχῆς <br class="lb"/>αὐτοῖς πεπονθότος· ὥσπερ καὶ τῷ φρενιτικῷ τῷ
                        κλείσαντι <br class="lb"/>μὲν τὰς θύρας ἔνδοθεν, ἕκαστον δὲ τῶν σκευῶν προτείνοντι
                        <br class="lb"/>διὰ τῶν θυρίδων, εἶτα ἐρωτῶντι τοὺς παριόντας, εἰ κελεύοιεν
                        <br class="lb"/>ῥίπτειν. οὗτος γὰρ ἑκάστου μὲν τῶν σκευῶν ἀκριβῶς ἔλεγε <br class="lb"/>τοὔνομα,
                        κᾀν τῷδε δῆλος ἦν οὔτ’ ἐν τῇ φαντασίᾳ τῇ περὶ <br class="lb"/>αὐτὰ βεβλαμμένος οὔτ’ ἐν
                        τῇ τῶν ὀνομάτων μνήμῃ. τί <br class="lb"/>δὴ βούλεται αὐτῷ τὸ πάντα ῥίπτειν ἀφ’ ὑψηλοῦ
                        καὶ <br class="lb"/>καταγνύναι; τοῦτ’ οὐκέθ’ οἷός τ’ ἦν συμβαλεῖν, ἀλλ’ ἐν <br class="lb"/>αὐτῷ δὴ
                        τῷ ἔργῳ τῷδε κατάδηλος ἐγίνετο παραπαίων. ﻿
<a class="pb" href="#pb62" id="pb62">[p. 62]</a>
 ὅτι δὲ καὶ περὶ τὸ
                        μνημονευτικὸν τῆς ψυχῆς γίνεται συμπτώματα <br class="lb"/>καὶ νοσοῦσιν ἔτι καὶ ἤδη
                        πεπαυμένοις τῶν νοσημάτων, <br class="lb"/>τοῦτο μὲν καὶ παρὰ Θουκυδίδου μαθεῖν ἔνεστιν
                        ἐνίους <br class="lb"/>τῶν διασωθέντων ἐκ τοῦ λοιμοῦ μέχρι τοσούτου τῶν ἔμπροσθεν
                        <br class="lb"/>ἁπάντων ἐπιλαθέσθαι λέγοντος, ὡς μὴ μόνον τοὺς <br class="lb"/>ἰδίους, ἀλλὰ καὶ
                        σφᾶς αὑτοὺς ἀγνοῆσαι. </p>
                </section>
                <section id="body-1-4" class="div textpart chapter level3">
                  <p class="p autofirst">Ἀλλὰ γὰρ ἐπειδὴ καὶ τὰ περὶ τοῦ τῆς ψυχῆς <br class="lb"/>ἡγεμονικοῦ εἴρηται συμπτώματα,
                        μεταβαίνειν καιρὸς ἤδη <br class="lb"/>ἐπὶ θάτερον γένος τῶν ἐνεργειῶν, ἃς ὀνομάζουσι
                        φυσικάς. <br class="lb"/>ἔσται δὴ κᾀνταῦθα καθ’ ἑκάστην αὐτῶν ἢ μὴ γινομένην ἢ κακῶς
                        <br class="lb"/>γινομένην συμπτώματα τούτου μὲν γένους εἰσὶ τῶν <br class="lb"/>συμπτωμάτων κατὰ
                        μὲν δὴ τὴν ὄρεξιν ἀνορεξίαι τε καὶ δυσορεξίαι <br class="lb"/>καὶ ἄμετροι σιτίων
                        ἐπιθυμίαι· κατὰ δ’ αὖ τὴν πέψιν <br class="lb"/>ἀπεψίαι τε καὶ βραδυπεψίαι καὶ
                        δυσπεψίαι. καὶ μὲν δὴ καὶ <br class="lb"/>περὶ τὴν ἀνάδοσιν ὡσαύτως, καὶ περὶ τὴν τοῦ
                        αἵματος γένεσιν, <br class="lb"/>ἢ μὴ γιγνομένην ἢ κακῶς γιγνομένην, συμπτώματα
                        <br class="lb"/>ἔσται. τούτου τοῦ γένους εἰσὶ τῶν συμπτωμάτων καὶ οἱ <br class="lb"/>ὕδεροι. καὶ
                        μέν γε κατὰ τὴν τῆς θρέψεως ἐνέργειαν 
<a class="pb" href="#pb63" id="pb63">[p. 63]</a>
 ἀτροφίαι μέν τινες καὶ
                        φθίσεις εἰσὶν αἱ ἀποτυχίαι· λευκᾶς δὲ <br class="lb"/>καὶ ὀφιάσεις καὶ ἀλωπεκίας καὶ
                        πᾶν ὅσον τι τοιοῦτον εἶδος <br class="lb"/>συμπτώματος αἱ μοχθηραὶ θρέψεις ἀποτελοῦσιν.
                        ἀσφυξίαι <br class="lb"/>δὲ καὶ κακοσφυξίαι περὶ τὴν τῶν σφυγμῶν ἐνέργειαν συμπτώματά
                        <br class="lb"/>εἰσι. καὶ μὲν δὴ καὶ κατὰ τὴν διάκρισιν τῶν περιττωμάτων <br class="lb"/>ἢ μηδ’
                        ὅλως ἢ μὴ καλῶς ἐπιτελουμένην συμπτώματα <br class="lb"/>συνίσταται, τὰ μὲν ἀποροῦντα
                        προσηγορίας οἰκείας, καθάπερ <br class="lb"/>τὰ περὶ τὴν μέλαιναν χολὴν, τὰ δὲ
                        ὠνομασμένα συνήθως, <br class="lb"/>ὥσπερ ὁ ἴκτερος. μέθοδος δὲ κᾀνταῦθα τῆς ἁπάντων
                        <br class="lb"/>εὑρέσεως ἡ γνῶσις τῶν φυσικῶν δυνάμεων, ἃς ἐν τῷ περὶ <br class="lb"/>αὐτῶν λόγῳ
                        τέτταρας ἐν ἑκάστῳ τῶν τοῦ σώματος μορίων <br class="lb"/>ἐδείξαμεν ὑπάρχειν, ἑλκτικήν
                        τε καὶ καθεκτικὴν καὶ ἀλλοιωτικὴν <br class="lb"/>καὶ ἀποκριτικήν. ἔσται δὴ καθ’
                        ἑκάστην αὐτῶν διττὸν <br class="lb"/>σύμπτωμα, θάτερον μὲν κακῶς γινομένης τῆς
                        ἐνεργείας, <br class="lb"/>θάτερον δὲ οὐδ’ ὅλως γινομένης. ὥστε καθ’ ἕκαστον ὄργανον
                        <br class="lb"/>φυσικὸν ὀκτὼ τὰ πάντα ἔσται συμπτώματα. εἴπερ <br class="lb"/>οὖν ἐκ τῆς ἀνατομῆς
                        ἔγνωσται τὸ πλῆθος τῶν τοῦ <br class="lb"/>ζώου μορίων, εὑρεθήσεται ταχέως ἐξ αὐτοῦ τὸ
                        πλῆθος 
<a class="pb" href="#pb64" id="pb64">[p. 64]</a>
 τῶν ἁπάντων συμπτωμάτων. ὅσα μὲν γὰρ τῆς φύσεως μόνης
                        <br class="lb"/>ἐστὶν ὄργανα, τοῖς ὀκτὼ συμπτώμασιν ἁλώσεται μόνοις· <br class="lb"/>ὅσα δὲ τῆς
                        ψυχῆς, καὶ τούτοις μὲν, ἐξ ἐπιμέτρου δὲ ἑτέροις <br class="lb"/>δυσί. δέδεικται γὰρ
                        ὀλίγον ἔμπροσθεν, ὡς καθ’ ἑκάστην <br class="lb"/>τῶν ψυχικῶν ἐνεργειῶν διττὸν εἶδος
                        ἔσται συμπτώματος, ἤτοι <br class="lb"/>μηδ’ ὅλως αὐτῶν ἢ κακῶς γινομένων. εἴρηται δὲ
                        καὶ ὡς τὸ <br class="lb"/>κακῶς τοῦτο διττόν ἐστι, τὸ μὲν οἷον ἀμυδρῶς, τὸ δὲ <br class="lb"/>ὡς
                        ἄν τις εἴποι πλημμελῶς. ὥστε πάλιν εἰ καὶ μὴ δύο τὰ <br class="lb"/>συμπτώματα
                            <span class="milestone">37</span>καθ’ ἑκάστην ἐνέργειάν τε καὶ δύναμιν
                        εἶναι <br class="lb"/>λέγεις, ἀλλὰ τρία πάντα, θάτερον τῶν πρώτων δυοῖν <br class="lb"/>τέμνων
                        δίχα, δώδεκα μὲν ἔσται τὰ πάντα καθ’ ἕκαστον ὄργανον <br class="lb"/>φυσικὸν,
                        πεντεκαίδεκα δὲ ἐν τοῖς ψυχικοῖς. ἡ δ’ εἰς τὰς <br class="lb"/>πρώτας δύο διαφορὰς τομὴ
                        ὀκτὼ μὲν τὰ τῶν φυσικῶν, δέκα <br class="lb"/>δὲ ἀπεργάζεται τὰ τῶν ψυχικῶν. εἰ δὲ καὶ
                        κατὰ διττὸν εἴη <br class="lb"/>λόγον ὄργανόν τι ψυχικὸν αἰσθητικόν τε ἅμα καὶ
                        κινητικὸν, <br class="lb"/>ὀκτωκαίδεκα μὲν ἔσται τὰ συμπτώματα κατὰ τὴν δευτέραν
                        <br class="lb"/>τομὴν, δώδεκα δὲ κατὰ τὴν προτέραν. ἐφ’ ἑνὸς οὖν ἢ 
<a class="pb" href="#pb65" id="pb65">[p. 65]</a>

                        δευτέρου μορίου δείξαντες τὸ λεγόμενον, ὅπερ ἐπὶ τούτων <br class="lb"/>ἡμεῖς, τοῦτ’
                        ἐπὶ πάντων ἀξιώσομεν ποιῆσαι τὸν βουλόμενον <br class="lb"/>ἐξαριθμήσασθαι τὰ
                        συμπτώματα, μὴ τοῖς ὀνόμασι προσέχοντα <br class="lb"/>τὸν νοῦν, (οὐ γὰρ εὑρήσει
                        πανταχόθι συνήθεις προσηγορίας) <br class="lb"/>ἀλλ’ εἰς αὐτὴν ἀποβλέποντα τῶν
                        πραγμάτων τὴν <br class="lb"/>φύσιν. ἔστω δ’ ἡ γαστὴρ ὄργανον τῆς πέψεως ἕλκον μὲν,
                        <br class="lb"/>ὡς ἐδείκνυμεν, εἰς ἑαυτὸ τὴν οἰκείαν τροφὴν, ἀποκρῖνον δὲ <br class="lb"/>πᾶν ὅσον
                        ἀλλότριον· ἀλλὰ καὶ κατέχον τουτὶ τὸ ἑλχθὲν καὶ <br class="lb"/>ἀλλοιοῦν τὸ κατασχεθέν.
                        ὅταν οὖν ἤτοι μηδ’ ὅλως ἕλκειν, <br class="lb"/>ἢ κακῶς ἕλκειν αὐτῇ συμβῇ, δύο μὲν
                        ταυτὶ δή μοι νόει περὶ <br class="lb"/>τὴν ἑλκτικὴν δύναμιν τὰ συμπτώματα. τέμνεται δὲ
                        αὖθις <br class="lb"/>διχῆ θάτερον αὐτῶν τὸ μοχθηρῶς, εἰ καὶ μὴ τοῖς ὀνόμασιν
                        <br class="lb"/>ἔχεις ἐνδείξασθαι σαφῶς· οὐ γὰρ κεῖταί τι κατ’ αὐτῶν οὐδὲν <br class="lb"/>ὄνομα·
                        λόγῳ γοῦν ὡς οἷόν τε πειρώμενος ἑρμηνεύειν, ὅτι <br class="lb"/>καὶ κατ’ αὐτὸ τοῦτο τὸ
                        μοχθηρῶς, τὸ μὲν οἷον ἀῤῥώστως <br class="lb"/>ἔσται, τὸ δὲ οἷον πλημμελῶς. ἀῤῥώστως
                        μὲν τὸ μόγις καὶ <br class="lb"/>δυσχερῶς καὶ σὺν χρόνῳ πολλῷ· πλημμελῶς δὲ, τὸ οἷον
                        <br class="lb"/>παλμωδῶς, ἢ τρομωδῶς, ἢ σπασμωδῶς, ἢ κλονωδῶς. ἐπὶ 
<a class="pb" href="#pb66" id="pb66">[p. 66]</a>
 δέ γε
                        τῆς ἀλλοιωτικῆς δυνάμεως ἐν τῇ γαστρὶ τὸ μὲν μηδ’ <br class="lb"/>ὅλως ἐστὶν, ὅταν
                        οἷάπερ ἐλήφθη τὰ σιτία τοιαῦτα διαμένῃ <br class="lb"/>κατὰ πᾶσαν ποιότητα· τὸ δ’
                        ἀῤῥώστως, ἴδιον ὄνομα κέκτηται <br class="lb"/>τὴν βραδυπεψίαν· ὥσπερ καὶ τὸ πλημμελῶς,
                        εἰς ἀλλόκοτον <br class="lb"/>ποιότητα τῶν σιτίων μεταβολήν· ὥστε γενέσθαι τὰ
                        <br class="lb"/>σύμπαντα συμπτώματα τρία περὶ τὴν μίαν ἐνέργειαν ἀποτυγχανομένην.
                        <br class="lb"/>καλεῖται δὲ ἡ μὲν ἐνέργεια, πέψις, ἀλλοίωσις <br class="lb"/>οὖσα τῶν σιτίων εἰς
                        τὴν οἰκείαν τῷ ζώῳ ποιότητα· βραδυπεψία <br class="lb"/>δὲ ἡ ἐν χρόνῳ πλείονι καὶ μόγις
                        εἰς τὴν αὐτὴν ποιότητα <br class="lb"/>μεταβολή· τὸ δ’ ἀλλοιοῦσθαι μὲν εἰς ἑτέραν
                        ποιότητα, <br class="lb"/>μὴ μέντοι κατὰ φύσιν, ἀπεψίαν ὀνομάζουσιν· ὁμωνύμως δὲ
                        <br class="lb"/>αὐτῇ προσαγορεύεται καὶ ἡ στέρησις τῆς ἐνεργείας. καί τοι
                        <br class="lb"/>σαφέστερον ἦν ταύτην μὲν μόνην ἀπεψίαν ὀνομάζεσθαι, <br class="lb"/>δυσπεψίαν δὲ
                        τὴν πλημμελῆ μεταβολὴν, βραδυπεψίαν δὲ τὴν <br class="lb"/>ἄῤῥωστον ἀλλοίωσιν· ἀλλὰ
                        γὰρ, ὅπερ ὁ Πλάτων ἔλεγεν, <br class="lb"/>ἀγνοοῦντες οἱ παλαιοὶ τὰ πλεῖστα τῶν
                        πραγμάτων τὰ μὲν <br class="lb"/>οὐδ’ ὅλως, τὰ δὲ οὐκ ὀρθῶς ὠνόμασαν. οὔκουν
                        ἐξαπατᾶσθαι <br class="lb"/>χρὴ τοῖς ὀνόμασιν, ἀλλ’ εἰς αὐτὴν ἀποβλέπειν τῶν πραγμάτων
                            ﻿
<a class="pb" href="#pb67" id="pb67">[p. 67]</a>
 τὴν οὐσίαν. εἴπερ οὖν τοῦτο ποιοῖμεν, εὑρήσο<span class="milestone">216</span>μεν <br class="lb"/>ὡσαύτως καὶ τῆς καθεκτικῆς δυνάμεως
                        ἐνέργειαν μὲν τὴν <br class="lb"/>κατὰ φύσιν, ὅταν ἐξισῶται ὁ χρόνος τῆς περιστολῆς τῷ
                        χρόνῳ <br class="lb"/>τῆς πέψεως, καὶ σφίγγηται πανταχόθεν ἀκριβῶς τὰ σιτία·
                        <br class="lb"/>στέρησιν δὲ παντελῆ τῆς ἐνεργείας, ὅταν μηδ’ ὅλως περιλαμβάνῃ·
                        <br class="lb"/>γίνεται δὲ τοῦτο ἐν ταῖς λειεντερίαις· ἀῤῥωστίαν δὲ <br class="lb"/>ὁπόταν ἢ μὴ
                        περιστέλληται καλῶς, ἢ μὴ μέχρι τῆς παντελοῦς <br class="lb"/>πέψεως, ἢ ἅμα ἄμφω
                        συμπίπτῃ. ἐπειδὴ γὰρ ἐν δυοῖν τούτοιν <br class="lb"/>ὑπῆρχε τὸ καλῶς ἐνεργεῖν τὴν
                        περισταλτικὴν δύναμιν, <br class="lb"/>τῷ τε μηδεμίαν ἀπολιπεῖν χώραν κενὴν μεταξὺ τῆς
                        τε γαστρὸς <br class="lb"/>καὶ τῶν σιτίων, τῷ τ’ ἐξισοῦσθαι τὸν χρόνον τῆς περιστολῆς
                        <br class="lb"/>τῷ χρόνῳ τῆς πέψεως, ἤτοι κατὰ θάτερον <span class="milestone">38</span>αὐτῶν μόνον <br class="lb"/>ἐνεργήσει κακῶς, ἢ κατ’ ἄμφω, καὶ συμπτώματα ἀκολουθήσει,
                        <br class="lb"/>κλύδωνες μὲν καὶ πνευματώσεις ἀῤῥώστοις περιστολαῖς, ἐκκρίσεις <br class="lb"/>δὲ
                        ταχεῖαι καὶ διαφθορὰ τῶν σιτίων ἐν τῇ κάτω <br class="lb"/>γαστρὶ, ταῖς ὀλιγοχρονίοις.
                        ἔνθα σε καὶ τούτῳ κελεύω <br class="lb"/>προσέχειν τὸν νοῦν, ὡς ἕπεται πολλάκις ἕτερον
                        ἑτέρῳ <br class="lb"/>συμπτώματι. τῇ μὲν γὰρ ἀῤῥώστῳ περιστολῇ ποτὲ μὲν 
<a class="pb" href="#pb68" id="pb68">[p. 68]</a>
 οἱ
                        κλύδωνες ἕπονται, ποτὲ δὲ αἱ πνευματώσεις· τῇ δ’ ὀλιγοχρονίῳ <br class="lb"/>πάντως μὲν
                        αἱ ἐλλιπεῖς πέψεις, ἐφεξῆς δὲ ἤτοι ταχεῖα <br class="lb"/>διέξοδος τῶν σιτίων, ἢ
                        διαφθορὰ κατὰ τὴν κάτω γαστέρα. <br class="lb"/>ταχείας μὲν οὖν διεξόδου συμπτώματα
                        ἀχώριστα <br class="lb"/>διαχωρήσεως ὑγρότης καὶ ἀνάδοσις ἐλλιπής· διαφθορᾶς δὲ
                        <br class="lb"/>δυσωδία μὲν ἐν τοῖς διαχωρουμένοις ἐξ ἀνάγκης, οὐκ ἐξ ἀνάγκης <br class="lb"/>δὲ
                        δήξεις ἢ πνευματώσεις, ἀλλ’ ἔστιν ὅτε μὲν οὐδέτερον <br class="lb"/>αὐτῶν, ἔστιν ὅτε δὲ
                        θάτερον, ὁτὲ δ’ ἀμφότερα. διὰ τί δὲ <br class="lb"/>κᾀν τούτοις κᾀν τοῖς ἔμπροσθεν
                        εἰρημένοις τινὰ μὲν ἐξ <br class="lb"/>ἀνάγκης ἕπεται, τινὰ δ’ οὐκ ἐξ ἀνάγκης, ἐν τῷ
                        μετὰ τοῦτον <br class="lb"/>διέξιμεν λόγῳ τῷ περὶ τῶν ἐν τοῖς συμπτώμασιν αἰτιῶν. ἐν
                        <br class="lb"/>δὲ τῷ παρόντι μετιέναι καιρὸς ἐπὶ τὴν λοιπὴν διαφορὰν τῶν
                        <br class="lb"/>συμπτωμάτων τῆς καθεκτικῆς δυνάμεως. ὅταν οὖν περιστέλληται <br class="lb"/>ἡ
                        γαστὴρ τοῖς σιτίοις, ἀλλὰ μετὰ παλμοῦ τινος, ἢ <br class="lb"/>οἷον σπασμοῦ τε καὶ
                        τρόμου καὶ κλόνου, πλημμελὲς ἂν εἴη <br class="lb"/>τὸ τοιοῦτον τῆς περιστολῆς ἔργον.
                        τοῦ μὲν οὖν παλμοῦ τῆς <br class="lb"/>γαστρὸς σαφῶς αἰσθανόμεθα, καὶ μέν γε καὶ τοῦ
                        σπασμοῦ, 
<a class="pb" href="#pb69" id="pb69">[p. 69]</a>
 λυγμὸς γὰρ ὀνομάζεται τὸ σύμπτωμα· τοῦ δὲ οἷον τρόμον,
                        <br class="lb"/>παθήματος αὐτῆς, οὐκέτ’ ἐναργῶς, ἀλλ’ εἰ προσέχοις τῷ <br class="lb"/>λόγῳ τὸν
                        νοῦν, οὐκ ἂν οὐδὲ τοῦτο φωράσαις χαλεπῶς. <br class="lb"/>ὅταν οὖν ἐδηδοκότι σοι μήτε
                        κλύδων τις ἐνοχλῇ, μήτε πνευμάτωσις, <br class="lb"/>ἀλλὰ μήτε παλμός τις εἴη, μήτε
                        λὺγξ, ἀήθους δ’ <br class="lb"/>ἀπορίας αἴσθησις ὑπάρχῃ κατὰ τὴν γαστέρα, καὶ οἷον
                        βαρύνηταί <br class="lb"/>τε καὶ κάμνῃ καὶ ποθῇ θᾶττον ὑπελθεῖν κάτω τὸ <br class="lb"/>βάρος ἢ
                        ἄνω ἅμα τῷ τινα ἐρυγὴν προσγενέσθαι, καί που <br class="lb"/>καὶ δυσχέρεια περὶ τὴν
                        ἀναπνοὴν δύσφορος δή τις καὶ δύσφραστος <br class="lb"/>ἕπηται, τόθ’ ἡγοῦ τὴν γαστέρα
                        περιεστάλθαι μὲν τοῖς <br class="lb"/>σιτίοις, ἀλλ’ οἷον τρομωδῶς. ἡ δὲ οἷον κλονώδης
                        κίνησις ἐν <br class="lb"/>τοῖς ῥίγεσι μάλιστα καταφανής ἐστιν, ἅπαντα τοῦ ζώου
                        καταλαμβάνουσα <br class="lb"/>τὰ μόρια. περὶ μὲν δὴ τούτων ἐπιπλέον ἐν <br class="lb"/>τοῖς μετὰ
                        τοῦτο λεχθήσεται γράμμασι· νυνὶ δὲ ἐπὶ τὴν τετάρτην <br class="lb"/>ἤδη τῆς γαστρὸς
                        μετέλθωμεν δύναμιν, τὴν ἀποκριτικήν <br class="lb"/>τε καὶ προωστικὴν ὀνομαζομένην, ἧς
                        ἡ μὲν οἷον στέρησις <br class="lb"/>ἔν τισιν ἰδέαις εἰλεῶν γίνεται· ἡ δὲ ἀῤῥωστία
                        συνεχῶς ἐγγίγνεται <br class="lb"/>ἐν βραδείαις τισὶ περιττωμάτων διεξόδοις· ἡ δ’ οἷον
                            
<a class="pb" href="#pb70" id="pb70">[p. 70]</a>
 πλημμελὴς κίνησις, ὅταν ἤτοι πρὶν τελειωθῆναι τὴν πέψιν
                        <br class="lb"/>ἐξορμήσῃ πρὸς τὴν ἐνέργειαν, ἢ βραδύνῃ καὶ μέλλῃ τελειωθείσης, <br class="lb"/>ἢ
                        μετά τινος ἤδη τῶν εἰρημένων γίνεται συμπτωμάτων, <br class="lb"/>ἢ ἄλλως πως ἀνωμάλως,
                        ἢ οἷον ἀκρατῶς αὐτοῖς ἐμπίπτει <br class="lb"/>τοῖς σιτίοις ἡ γαστὴρ, ἀταμίευτον ἔχουσα
                        τὴν κίνησιν <br class="lb"/>ὁμοίως τοῖς εἰς τὸ κάταντες θέουσιν, εἶτα στῆναι μὴ
                        δυναμένοις. <br class="lb"/>ἐπὶ μὲν δὴ τῆς γαστρὸς, ὡς ὀργάνου πέψεως, εἴρηται <br class="lb"/>τὰ
                        συμπτώματα· καθότι δὲ καὶ τρέφεσθαι δεῖται, καὶ <br class="lb"/>τὸ θρέψον ἕλκειν εἰς
                        ἑαυτὴν, καὶ κατέχειν γε, μέχρι περ ἂν <br class="lb"/>ἀλλοιώσῃ καὶ ἀποκρίνῃ τὸ
                        περιττὸν, ἕτερον ἶσον ἀριθμὸν <br class="lb"/>κτήσεται συμπτωμάτων, ὡς ὁμοιομερὲς σῶμα.
                        τάχα οὖν ἂν <br class="lb"/>εἴη κάλλιον ἅπαντα <span class="milestone">39</span>τὰ
                        περὶ τὴν θρεπτικὴν ἐνέργειαν <br class="lb"/>διελθεῖν συμπτώματα, τῷ τε γαστρὸς σώματι
                        καὶ τοῖς ἄλλοις <br class="lb"/>ἅπασι μορίοις ὑπάρχοντα κοινά· σαφέστερος γὰρ ὁ λόγος
                        <br class="lb"/>οὕτως ἂν γένοιτο τοῖς ἐντυγχάνουσιν, ἐναργέστερόν τ’ ἄν τις
                        <br class="lb"/>διδάξειε τὸ μικρῷ πρόσθεν εἰρημένον, ὡς ἔστι καὶ σύμπτωμα
                        <br class="lb"/>συμπτώματος αἴτιον. ἑνὸς γοῦν συμπτώματος τῆς ἀτροφίας, <br class="lb"/>εἴτε καθ’
                        ὅλον αὕτη γίνοιτο τὸ ζῶον, εἴτε καθ’ ἕν τι μόριον 
<a class="pb" href="#pb71" id="pb71">[p. 71]</a>
 αὐτοῦ, πλείω
                        προηγεῖται συμπτώματα. δεομένου γὰρ τοῦ <br class="lb"/>μέλλοντος θρέψεσθαι καλῶς
                        ἕλκειν τε πρὸς ἑαυτὸ τὴν οἰκείαν <br class="lb"/>τροφὴν καὶ κατέχειν αὐτὴν ἄχρις ἂν
                        ἀλλοιῶσαν ἐξομοιώσῃ, <br class="lb"/>καὶ μέντοι καὶ ἀποκρίνειν τὸ περιττόν· ὄντος δὲ
                        <br class="lb"/>καὶ αὐτοῦ τοῦ περιττοῦ διττοῦ κατὰ γένος, ἢ γὰρ τῷ ποσῷ <br class="lb"/>περιττόν
                        ἐστιν, ἢ τῷ ποιῷ, ἀνάγκη πᾶσα τὸ ἀτροφοῦν μόριον <br class="lb"/>ἢ δι’ ἕν τι τῶν
                        εἰρημένων τοῦτο πάσχειν, ἢ διὰ πλείω. <br class="lb"/>εἴτε γὰρ ἐλλιπῶς ἕλκει τὸ θρέψον,
                        ἢ μηδ’ ὅλως, ἢ μοχθηρῶς <br class="lb"/>ἀτροφήσει τὸ μόριον· εἴτε τοῦτο μὲν ὅσον τε
                        ἐχρῆν <br class="lb"/>εἶναι καὶ οἷον ἐπάρδοιτο, σύμπτωμα δέ τι περὶ τὴν καθεκτικὴν
                        <br class="lb"/>δύναμιν εἴη τοῖς ἐπὶ τῆς γαστρὸς εἰρημένοις ἀνάλογον, <br class="lb"/>ἀτροφήσει
                        καὶ οὕτως. εἰ δὲ καὶ τούτων τῶν δυνάμεων ἀμέμπτως <br class="lb"/>ἐνεργουσῶν ἡ
                        ἀποκριτικὴ σφάλλοιτο πλέον ἢ προσῆκε <br class="lb"/>κενοῦσα, καὶ οὕτως ἂν ἰσχνὸν καὶ
                        ἄτροφον ἀποδειχθείη τὸ <br class="lb"/>μόριον. ἀλλὰ μὴν καὶ τῆς ἀλλοιωτικῆς δυνάμεως τὰ
                        συμπτώματα, <br class="lb"/>τὸ μὲν οἷον στέρησις, ὅπερ ἀπεψίαν ἔφαμεν ὀνομάζεσθαι,
                        <br class="lb"/>ἄντικρυς δῆλον, ὡς ἰσχνὸν ἐργάζεται τὸ μόριον· ﻿
<a class="pb" href="#pb72" id="pb72">[p. 72]</a>
 τὸ δ’ οἷον
                        ἀῤῥωστία τις, ὅπερ καλοῦμεν βραδυπεψίαν, ἐν <br class="lb"/>χρόνῳ μὲν πλείονι, σαφῆ δ’
                        οὖν καὶ αὐτὴ ποιήσει ποτὲ τὴν <br class="lb"/>ἰσχνότητα· τῷ δὲ τρίτῳ συμπτώματι, τῆς
                        δυσπεψίας ἀνάλογον, <br class="lb"/>οὐκ ἰσχνὸν καὶ ἄτροφον, ἀλλ’ ἐξηλλαγμένον τὴν ἰδέαν
                        <br class="lb"/>ἀποδείξει τὸ μόριον, ὥσπερ ἔν τε ταῖς λεύκαις καὶ ταῖς ἐλεφαντιάσεσι
                        <br class="lb"/>φαίνεται. προσέχειν δὲ ἐνταῦθα χρὴ τὸν νοῦν καὶ <br class="lb"/>διορίζειν, πότερον
                        χυμοῦ τινος ἐπιῤῥυέντος, ἢ τῶν στερεῶν <br class="lb"/>αὐτῶν οὕτω διακειμένων
                        ἐξήλλακται τὰ τῆς χροιᾶς. εἰ μὲν γὰρ <br class="lb"/>διὰ χυμὸν, ἐξ ἑτέρου γένους τὸ
                        σύμπτωμά ἐστι, καὶ οὐ τῆς <br class="lb"/>ἀλλοιωτικῆς δυνάμεως τὸ σφάλμα· εἰ δ’ ὅλον
                        δι’ ὅλου τὸ μόριόν <br class="lb"/>ἐστιν οἷον οὐκ ἐχρῆν εἶναι, τῆς ἀλλοιωτικῆς
                        δυνάμεως. <br class="lb"/>γίνεται μὲν γὰρ κᾀν τοῖς ἰκτερικοῖς ἐξάλλαξις τοῦ κατὰ φύσιν
                        <br class="lb"/>χρώματος, ἀλλὰ τοῦτο μὲν σύμπτωμά ἐστι τῆς διακριτικῆς <br class="lb"/>ἐνεργείας,
                        πλὴν εἰ μὴ τῶν φλεβῶν αὐτῶν πάθος ποθ’ ὑπάρχει, <br class="lb"/>τηνικαῦτα γὰρ τῆς
                        ἀλλοιωτικῆς ἐστιν· ἡ δὲ καθ’ ἕκαστον <br class="lb"/>μόριον ἴδιος ἄχροια, εἰ μὴ διά
                        τινα χυμὸν ἔξωθεν ἐπίῤῥυτον <br class="lb"/>γίνεται, οἷον δυσπεψία τίς ἐστι τῆς ἐν αὐτῷ
                        δυνάμεως ἀλλοιωτικῆς <br class="lb"/>τε καὶ πεπτικῆς. ἐξέλωμεν δὴ ταύτην ἐν τῷ 
<a class="pb" href="#pb73" id="pb73">[p. 73]</a>
 παρόντι λόγῳ τὴν ἀτροφίαν κακοτροφίαν τινὰ οὖσαν· ἐπὶ <br class="lb"/>δὲ
                        τὴν στερητικὴν τῆς θρέψεως ὀνομαζομένην ἀτροφίαν ἐπανελθόντες
                        <br class="lb"/>ἀναμνήσωμεν, ὡς αὕτη τε σύμπτωμά ἐστι καὶ <br class="lb"/>ἕπεται συμπτώμασιν
                        ἄλλοτ’ ἄλλοις, ἤτοι περὶ τὴν ἑλκτικὴν, <br class="lb"/>ἢ περὶ τὴν καθεκτικὴν, ἢ τὴν
                        ἀποκριτικὴν δύναμιν, ἢ καὶ <br class="lb"/>περὶ τὴν ἀλλοιωτικὴν αὐτὴν γιγνομένοις.
                        ἁπάντων δὲ τούτων <br class="lb"/>τῶν συμπτωμάτων αἴτια τὰ νοσήματα. φέρε γὰρ ἐλλιπῶς
                        <br class="lb"/>ἐπί τι μόριον ἕλκεσθαι τὴν τροφὴν, καὶ διὰ τοῦτ’ ἀτροφεῖν <br class="lb"/>αὐτὸ,
                            νόση<span class="milestone">217</span>μα ἐξανάγκης προηγεῖταί τι ταύτης
                        τῆς <br class="lb"/>ἐλλιποῦς ἕλξεως· εἴρηται γὰρ ὅταν αὐτὸ τὸ μόριον ἀῤῥωστότερον
                        <br class="lb"/>ἐφ’ ἑαυτὸ τὴν τροφὴν ἐπισπᾶται, πάντως δή που <br class="lb"/>δύσκρατον ὑπάρχειν·
                        νόσος δὲ ἡ δυσκρασία· εἰ δ’ εὔκρατον <br class="lb"/>μὲν εἴη τὸ μόριον, ἔμφραξις δέ τις
                        ἐν τοῖς τῆς ἀναδόσεως <br class="lb"/>ὀργάνοις ὑπάρχουσα παρεμποδίζει τὴν ἀνάδοσιν, ἡ
                        μὲν ἔμφραξις <br class="lb"/>νόσημα, <span class="milestone">40</span>σύμπτωμα δ’
                        αὐτῆς ἡ βλάβη τῆς ἀναδόσεως. <br class="lb"/>οὐ μόνον δὲ ἐπερχόμενος ἕκαστον τῶν
                        συμπτωμάτων, <br class="lb"/>ὅσα διά τινα βλάβην ἐνεργείας γίνεται, μάθοις ἂν ὡς
                        <br class="lb"/>προηγεῖταί τι νόσημα πάντως αὐτῶν, ἀλλὰ κᾀξ αὐτῆς τῆς 
<a class="pb" href="#pb74" id="pb74">[p. 74]</a>

                        οὐσίας τῶν πραγμάτων ἔνεστί σοι χωρὶς ἐπαγωγῆς συλλογίζεσθαι. <br class="lb"/>τὴν μὲν
                        γὰρ ὑγείαν αἰτίαν ἐνεργείας ἐθέμεθα, τὴν <br class="lb"/>δὲ νόσον αἰτίαν ἐνεργείας
                        βλάβης· ἀλλὰ καὶ τὰ συμπτώματα, <br class="lb"/>περὶ ὧν δὴ νῦν τὸν λόγον ποιούμεθα,
                        βλάβας ἐνεργειῶν <br class="lb"/>ὑπάρχειν ἔφαμεν. ἐκ δὲ τούτων ὑποκειμένων συμβαίνει,
                        <br class="lb"/>τοῦ τοιούτου γένους τῶν συμπτωμάτων αἰτίας εἶναι τὰς <br class="lb"/>νόσους. </p>
                </section>
                <section id="body-1-5" class="div textpart chapter level3">
                  <p class="p autofirst">Ὅτι δὲ καὶ τὰ τῶν λοιπῶν δύο γενῶν αἱ νόσοι <br class="lb"/>προηγοῦνται, λόγον αἰτίας
                        ἔχουσαι πρὸς αὐτὰ, καὶ τοῦτο <br class="lb"/>δείξομεν ὀλίγον ὕστερον, ἐπειδὰν πρότερον
                        ἅπαντα τὸν περὶ <br class="lb"/>αὐτῶν ἐπέλθωμεν λόγον, ἀρξάμενοι πάλιν ἀπὸ τῶν ἐν ταῖς
                        <br class="lb"/>διαθέσεσι τοῦ σώματος συνισταμένων συμπτωμάτων. εἰσὶ <br class="lb"/>δ’ αὐτῶν αἱ
                        πρῶται διαφοραὶ τέτταρες. τὰ μὲν γὰρ ὁρατὰ, <br class="lb"/>τὰ δ’ ἀκουστὰ, τὰ δ’
                        ὀσφραντὰ, τὰ δὲ γευστὰ, τὰ δ’ <br class="lb"/>ἁπτὰ τετύχηκεν ὄντα. τὰ μὲν οὖν ὁρατὰ τὴν
                        γένεσιν ἐν <br class="lb"/>ταῖς παρὰ φύσιν ἴσχει χροιαῖς, ἤτοι παντὸς ἅμα τοῦ σώματος,
                        <br class="lb"/>ἤ τινων μορίων ἤ τινος· ἅπαντος μὲν οὖν, ὡς ἐπὶ τῶν <br class="lb"/>ἰκτεριώντων
                        ἔχει, καὶ τῆς ἡπατίτιδός τε καὶ σπληνίτιδος ὀνομαζομένης 
<a class="pb" href="#pb75" id="pb75">[p. 75]</a>
 νόσου,
                        καί τισιν ὑδέρων εἴδεσιν· ἔν τινι δὲ, καθάπερ <br class="lb"/>ἔν τε τῇ γλώττῃ μόνῃ
                        πολλάκις ὁρᾶταί τις ἐξαίρετος <br class="lb"/>ἄχροια, καὶ τοῖς ἐξ ἀποστημάτων μορίοις
                        μελανθεῖσιν ἢ πελιδνοῖς <br class="lb"/>γενομένοις, οὕτω δὲ κᾀν τοῖς ἄνθραξι, κᾀν τοῖς
                        ἐρυσιπέλασιν <br class="lb"/>ἕρπησί τε καὶ γαγγραίναις ὑπαλλάττεται τὰ κατὰ <br class="lb"/>φύσιν
                        χρώματα. τούτου τοῦ γένους ἐστὶ καὶ ἀλφὸς, καὶ <br class="lb"/>λεύκη, καὶ ἐλέφας, καὶ
                        τἄλλα ὅσα τοιαῦτα. καὶ γὰρ καὶ <br class="lb"/>ταῦτα τὰς κατὰ φύσιν ὑπαλλάττει χροιάς.
                        καὶ μὲν δὴ καὶ <br class="lb"/>πολλοῖς ἅμα μορίοις ἐστὶν εὑρεῖν ποτε συμβαίνουσαν
                        ἄχροιαν <br class="lb"/>ἐν πολλοῖς τῶν νοσημάτων, ἤτοι περὶ τὰ σκέλη μᾶλλον, ἢ
                        <br class="lb"/>περὶ τὸ πρόσωπον, ἢ σύμπαν γε τὸ ἄνω τοῦ σώματος, ἢ <br class="lb"/>σύμπαν τὸ
                        κάτω. τὰς μὲν οὖν ὁρατὰς διαφορὰς ἐν τούτοις <br class="lb"/>ἐπισκεπτέον, τὰς δ’
                        ὀσφρητὰς ἐπί τε τῆς ἀναπνοῆς καὶ τῆς <br class="lb"/>διαπνοῆς πρῶτον. ὀνομάζω δὲ τὴν
                        μὲν διὰ λάφυγγος ὁλκήν <br class="lb"/>τε καὶ αὖθις ἔκπεμψιν τοῦ πέριξ ἀέρος, ἀναπνοήν·
                        τὴν δὲ <br class="lb"/>καθ’ ὅλον τὸ σῶμα, διαπνοήν. αἱ τοίνυν κατὰ ταύτας γινόμεναι
                        <br class="lb"/>δυσωδίαι παρὰ φύσιν ἐν τῷ τῶν συμπτωμάτων τετάξονται <br class="lb"/>γένει, μετὰ
                        δὲ ταύτας αἱ κατὰ τὰ ὦτα καὶ ῥῖνας 
<a class="pb" href="#pb76" id="pb76">[p. 76]</a>
 καὶ μασχάλας καὶ ὅσα μόρια
                        κατὰ πάθος σήπεται. καὶ μὲν <br class="lb"/>δὴ κᾀν ταῖς ἐρυγαῖς ἔστιν εὑρεῖν ταὐτὸ
                        τοῦτο γένος τῶν <br class="lb"/>συμπτωμάτων, ἤτοι καπνώδους, ἢ ὀξώδους, ἢ βρομώδους,
                        <br class="lb"/>ἢ ἰχθυώδους, ἤ τινος ἑτέρας τοιαύτης ποιότητος ἐξοζούσης <br class="lb"/>τῆς
                        ἐρυγῆς. κατὰ δὲ τὰς γευστὰς διαφορὰς αὐτῷ τῷ <br class="lb"/>κάμνοντι τεκμαίρεται τὰ
                        συμπτώματα. καὶ γὰρ ἱδρῶτος <br class="lb"/>ἐγεύσαντό ποτε παραῤῥυέντος εἰς τὸ στόμα,
                        καὶ τοῦ κατ’ <br class="lb"/>αὐτὴν τὴν γλῶτταν σιάλου τῆς ποιότητος ἐξηλλαγμένης.
                        <br class="lb"/>ὥσπερ οὖν καὶ τοῦ αἵματος, οἷς καὶ τοῦτο διὰ στόματος ἐκκενοῦται
                        <br class="lb"/>καθ’ ὁντιναοῦν τρόπον, οἱ μὲν ἐπισήμως γλυκέος ἢ <br class="lb"/>ἁλμυροῦ γέ τινος
                        ἢ πικροῦ τὴν αἴσθησιν ἴσχουσιν· οὕτω δὲ <br class="lb"/>καὶ τῶν ἐκ πνεύμονος ἀναγομένων
                        καὶ τῶν ἐκ γαστρὸς ἐμουμένων <br class="lb"/>οἱ μὲν ὀξέων, οἱ δ’ ἁλικῶν, οἱ δὲ πικρῶν,
                        οἱ δὲ <br class="lb"/>γλυκέων, οἱ δ’ αὐστηρῶν αἰσθάνονται. πολλοὶ δὲ τῶν <br class="lb"/>ἰατρῶν
                        καὶ ἱδρῶτος γεύεσθαι <span class="milestone">41</span>δικαιοῦσιν αὐτοὶ καὶ
                        <br class="lb"/>προσέτι τοῦ κατὰ τὰ ὦτα ῥύπου· τεκμαίρεσθαι γάρ τι κᾀκ <br class="lb"/>τούτου. καὶ
                        μὴν καὶ τὰς ἁπτὰς διαφορὰς ἐν τούτοις τοῖς <br class="lb"/>συμπτώμασιν ἀριθμητέον,
                        ἐπειδὰν ἐξιστῶνται τοῦ κατὰ φύσιν, <br class="lb"/>οἷον δέρμα σκληρὸν καὶ περιτεταμένον
                        καὶ καρφαλέον. ﻿
<a class="pb" href="#pb77" id="pb77">[p. 77]</a>
 οὕτω δὲ καὶ πλαδαρὸν ἢ ῥυσσὸν ἤ τινα τοιαύτην
                        ἑτέραν ἔχον <br class="lb"/>διαφοράν. ἐξ οὖν τῶν εἰρημένων δῆλον, ὡς καὶ τοῦτο τὸ
                        <br class="lb"/>γένος ἅπαν ὑπὸ νοσημάτων γίνεται. τὰς μὲν γὰρ κατά τε <br class="lb"/>τὴν χροιὰν
                        καὶ ἀτμὸν καὶ χυμὸν ἁπάσας διαφορὰς αὐτῶν τῶν <br class="lb"/>στερεῶν σωμάτων ἐν τοῖς
                        φυσικοῖς λόγοις ἐμάθομεν ἑπομένας <br class="lb"/>ταῖς κράσεσιν· οὕτω δὲ καὶ τὰς ἁπτὰς,
                        καὶ πολύ γ’ ἔτι <br class="lb"/>μᾶλλον ἁπασῶν τῶν εἰρημένων, ὅτι ταῖς δραστικαῖς
                        ποιότησιν <br class="lb"/>ὁμογενεῖς αὐτὰς εἶπον, ὡς ὑπὸ τῆς αὐτῆς αἰσθήσεως κρινομένας·
                        <br class="lb"/>καὶ γὰρ μαλακότης καὶ σκληρότης ὑπὸ τῆς ἁφῆς <br class="lb"/>δοκιμάζονται, καθάπερ
                        αἱ δραστικαὶ ποιότητες ὁμογενεῖς <br class="lb"/>ὑπάρχουσαι. ὥσθ’ ὅσον ἐν αὐταῖς παρὰ
                        φύσιν, ἔκγονον <br class="lb"/>ἅπαν τοῦτο δυσκρασίας ἐστὶν, ὥσπέρ γε καὶ τὸ κατὰ φύσιν
                        <br class="lb"/>εὐκρασίας. ἀλλ’ ἔστιν ἅπασα δυσκρασία νόσος. ὥστε καὶ <br class="lb"/>τὰ τοιαῦτα
                        συμπτώματα νοσημάτων ἔκγονα. τὰ δ’ ἐξ ἐπιῤῥύτου <br class="lb"/>τινὸς ὑγρότητος
                        ἐγγινόμενα τοῖς μορίοις, ὁμογενῆ τοῖς <br class="lb"/>εἰρημένοις ὑπάρχοντα συμπτώμασι,
                        τὰ μὲν γὰρ ἐμφράξεσιν, <br class="lb"/>ἢ θλίψεσιν ἑπόμενα, τὰ δὲ τοῖς τῶν ἑλκτικῶν τε
                        καὶ ἀποκριτικῶν 
<a class="pb" href="#pb78" id="pb78">[p. 78]</a>
 δυνάμεων ἔργοις κακῶς γινομένοις, ἀνάγκη καὶ
                        ταῦτα <br class="lb"/>τὴν οἷον πηγὴν τῆς γενέσεως ἔχειν τὰ νοσήματα. ἡ μὲν οὖν
                        <br class="lb"/>κατὰ τὸ ἧπαρ ἔμφραξις νόσημα οὖσα συνθέτου τε καὶ ὀργανικοῦ
                        <br class="lb"/>σώματος, αἰτία τῆς κατὰ τὸν ἴκτερον ἀχροίας ἐστίν. <br class="lb"/>ἡ δὲ καθ’
                        ἕκαστον τῶν μορίων δυσκρασία, νόσημα οὖσα καὶ <br class="lb"/>αὐτὴ τῶν τοιούτων
                        σωμάτων, ἄλλοτ’ ἄλλην αὐτῶν ἐμποδίζει <br class="lb"/>δύναμιν, ἤτοι τὴν ἕλκουσαν, ἢ τὴν
                        ἀποκρίνουσαν, ἤ τινα <br class="lb"/>ἑτέραν, ἐφ’ αἷς ἀνωμάλως τε καὶ ἀτάκτως τῶν ἐν τῷ
                        σώματι <br class="lb"/>διαῤῥεόντων ὑγρῶν ἄλλοτ’ ἄλλο μόριον ἀλλοιοῦται κατὰ <br class="lb"/>χροιὰν
                        καὶ ἀτμὸν καὶ χυμὸν καὶ τὰς ἁπτὰς ἁπάσας διαφοράς. <br class="lb"/>ἀλλὰ μὴν καὶ ὅσον
                        ὑπόλοιπόν ἐστι συμπτωμάτων γένος, ἤτοι <br class="lb"/>περὶ φωνὰς καὶ ψόφους τοὺς κατὰ
                        τὸ ζῶον, ἤτοι κᾀν τοῖς <br class="lb"/>ἐκκρινομένοις τοῦ σώματος ἢ ἐπεχομένοις, ἔκγονον
                        ἅπαν καὶ <br class="lb"/>τοῦτο νοσημάτων ἐστὶν, ἢ αὐτῶν ἄντικρυς, ἢ διὰ μέσων τινῶν
                        <br class="lb"/>συμπτωμάτων. ἐν μὲν γὰρ ταῖς φωναῖς αἵ τε κατὰ τὸ <br class="lb"/>στόμα καὶ τὴν
                        φάρυγγα καὶ τὴν τραχεῖαν ἀρτηρίαν καὶ τὸν <br class="lb"/>πνεύμονα καὶ τὸν θώρακα νόσοι
                        τὰ συμπτώματ’ αὐτῶν ἐργάζονται, <br class="lb"/>κλονώδεις τέ τινας καὶ τρομώδεις καὶ
                        βραγχώδεις 
<a class="pb" href="#pb79" id="pb79">[p. 79]</a>
 καὶ κλαγγώδεις ἀποτελοῦσαι φωνάς· ἐν ἄλλοις δέ τισι
                        τοῦ <br class="lb"/>ζώου μορίοις ἦχοί τε καὶ βορβορυγμοὶ καὶ τρυσμοὶ καὶ ὅσα
                        <br class="lb"/>τοιαῦτα, τὰ μὲν ὑπὸ στενοχωρίας ὀργάνων ἢ κινήσεως <br class="lb"/>πλημμελοῦς, τὰ
                        δὲ ὑπὸ πλεονεξίας φυσώδους πνεύματος, <br class="lb"/>ἢ καί τινων ἢ καὶ πάντων ἅμα
                        τούτων συνιόντων ἀποτελεῖται, <br class="lb"/>περὶ ὧν ἐπιπλέον ἐν ταῖς τῶν συμπτωμάτων
                        αἰτίαις <br class="lb"/>εἰρήσεται. </p>
                </section>
                <section id="body-1-6" class="div textpart chapter level3">
                  <p class="p autofirst">Τὰ δ’ ἐκκρινόμενα τοῦ σώματος, ἢ κατεχόμενα <br class="lb"/>παρὰ φύσιν, εἰς τρεῖς μὲν
                        τέμνεται καὶ αὐτὰ τὰς <br class="lb"/>πρώτας διαφορὰς, ἢ ταῖς οὐσίας ὅλαις, ἢ ταῖς
                        ποιότησιν, <br class="lb"/>ἢ ταῖς ποσότησιν ἐξιστάμενα τοῦ κατὰ φύσιν. ἕπεται δὲ
                        <br class="lb"/>πάντως νοσήμασιν ἢ αὐτοῖς ἄντικρυς ἢ διὰ μέσων ἑτέρων <br class="lb"/>συμπτωμάτων.
                        αἱμοῤῥαγία μὲν γὰρ ὅλῳ <span class="milestone">42</span>τῷ γένει τῆς
                        <br class="lb"/>ἐκκρινομένης οὐσίας παρὰ φύσιν ἐστίν. ἀλλ’ ἤτοι τρωθέντος <br class="lb"/>ἢ
                        ῥαγέντος ἢ ἀναστομωθέντος ἢ διαβρωθέντος ἀγγείου γίνεται. <br class="lb"/>τούτων δὲ ἡ
                        μὲν τρῶσις καὶ ἡ ῥῆξις καὶ ἡ διάβρωσις <br class="lb"/>νόσημά ἐστιν ὁμοιομεροῦς ἴδιον·
                        ἡ δ’ ἀναστόμωσις <br class="lb"/>ἴδιον ὀργανικοῦ, ποτὲ μὲν τῆς περισταλτικῆς δυνάμεως
                            
<a class="pb" href="#pb80" id="pb80">[p. 80]</a>
 ἀῤῥωστούσης, ποτὲ δὲ τῆς ἀποκριτικῆς ἀμέτρως <span class="milestone">218</span>κινουμένης, <br class="lb"/>ποτὲ δὲ ἀμφοτέρων ἅμα
                        βεβλαμμένων ἀποτελουμένη. <br class="lb"/>οὕτω δὲ καὶ ῥοῦς γυναικεῖος ἤτοι διὰ τὰ τῶν
                        εἰρημένων <br class="lb"/>ἐνεργειῶν συμπτώματα γένοιτ’ ἂν, ἢ λεπτοῦ καὶ ὀῤῥώδους
                        <br class="lb"/>τοῦ παντὸς αἵματος ἀποτελεσθέντος. ἔστι δὲ καὶ τοῦτο <br class="lb"/>σύμπτωμα,
                        γένεσις δ’ αὐτοῦ πολυειδής. ἤτοι γὰρ τῆς ἐξαιματούσης <br class="lb"/>δυνάμεως, ἢ τῆς
                        διακρινούσης τό τε λεπτὸν καὶ <br class="lb"/>ὀῤῥῶδες, ἢ τῆς ἐκκρινούσης, τὸ σφάλμα.
                        γένοιτο δ’ ἄν <br class="lb"/>ποτε καὶ τῆς καθεκτικῆς ἀμέτρως ἐνεργούσης καὶ τοῦ
                        δέρματος <br class="lb"/>πυκνωθέντος καὶ τῶν νεφρῶν στεγνωθέντων. οὕτω δὲ <br class="lb"/>καὶ
                        ἱδρῶτας ἀμέτρως ἐκκρίνεσθαι, ἢ ἴσχεσθαι μὴ δεόντως, <br class="lb"/>ἤτοι διὰ τὴν τοῦ
                        δέρματος διάθεσιν, ἢ διά τινα τῶν εἰρημένων <br class="lb"/>δυνάμεων, ἢ δι’ αὐτὴν τὴν
                        τῶν ὑγρῶν φύσιν ἀναγκαῖον <br class="lb"/>γίνεσθαι. καὶ δῆλον ὡς ἐν ἅπασι τοῖς
                        τοιούτοις λόγοις <br class="lb"/>παραδιαζευκτικοῖς συνδέσμοις χρώμεθα. πάντως μὲν γὰρ
                        ἐφ’ <br class="lb"/>ἑκάστῳ τῶν εἰρημένων συμπτωμάτων εἷς τις ὑπάρχει τρόπος <br class="lb"/>τῆς
                        αἰτίας, οὐ μὴν κεκώλυταί γε δύο καὶ τρεῖς καὶ πάντας <br class="lb"/>ἅμα συνιέναι.
                        δῆλον δὲ ὡς ἐκ τούτου τοῦ γένους ἐστὶ τῶν 
<a class="pb" href="#pb81" id="pb81">[p. 81]</a>
 συμπτωμάτων, δυσουρία
                        τε καὶ ἰσχουρία καὶ στραγγουρία <br class="lb"/>καὶ ὁ καλούμενος ὕδρωψ εἰς ἀμίδα, τινὲς
                        δὲ διαβήτην αὐτὸν <br class="lb"/>ὀνομάζουσι, ἄλλοι δὲ διάῤῥοιαν εἰς οὖρα. καὶ μὲν δὴ
                        καὶ <br class="lb"/>τὰ χρώματα τῶν ἐκκρινομένων παρὰ φύσιν, ἢ τὰς ὀσμὰς, <br class="lb"/>οὐδὲν ἔτι
                        δεόμεθα δεικνύειν ἐξ ἀνάγκης ἑπόμενα ταῖς νόσοις, <br class="lb"/>εἴ γε μηδὲν τῶν
                        τοιούτων ἄνευ δυσκρασίας γίνεται. δῆλον <br class="lb"/>δὲ καὶ ὡς τὸ προκείμενον
                        ἀποδέδεικται σαφῶς. ἁπάσης γὰρ <br class="lb"/>τῶν συμπτωμάτων τῆς φύσεως ἡγεῖσθαι χρὴ
                        νοσήματα, ὡς <br class="lb"/>γίνεσθαι πολλάκις οἷον στίχον τινὰ συμπτωμάτων ἐφεξῆς
                        ἀλλήλοις· <br class="lb"/>ὑπὸ μὲν τοῦ νοσήματος αὐτοῦ τὸ πρῶτον, ὑπὸ δὲ <br class="lb"/>τούτου τὸ
                        δεύτερον, εἶτ’ αὖθις ὑπ’ ἐκείνου τὸ τρίτον, εἶθ’ <br class="lb"/>ἑξῆς ἐπὶ τούτῳ τὸ
                        τέταρτον. ἀλλ’ ἐνταῦθα μὲν προσέχειν <br class="lb"/>ἀκριβῶς χρὴ τὸν νοῦν καὶ διορίζειν
                        ἐπιμελῶς τῶν ἔργων <br class="lb"/>τοῦ ζώου τὰ συμπτώματα. πολλαχῇ γὰρ ἀλλήλοις οὕτως
                        <br class="lb"/>ἔοικεν, ὡς καὶ τὸ σύμπτωμα ἔργον νομίζεσθαι καὶ τοὖργον <br class="lb"/>σύμπτωμα.
                        καὶ εἰ μή τις ἔχει τι κᾀν τούτῳ κριτήριον <br class="lb"/>ὑγιὲς, ἐξ ὧν ἂν αὐτὸς
                        σφάλληται συκοφαντήσει τὸν λόγον. <br class="lb"/>εἰ γὰρ δὴ τῶν κατὰ φύσιν ἐκκρίσεων,
                        οὕτω δὲ καλοῦσι τὰς ﻿
<a class="pb" href="#pb82" id="pb82">[p. 82]</a>
 ἐπὶ τῶν ὑγιαινόντων γιγνομένας, ἤτοι τὸ
                        ποσὸν, ἢ καὶ τὸ <br class="lb"/>ποιὸν, ἢ καὶ τὸ γένος αὐτὸ τῆς οὐσίας ὑποθέμενός τις
                        σκοπὸν, <br class="lb"/>ἔπειτα πρὸς τοῦτ’ ἀποβλέπων κρίνοι τὰ συμπτώματα,
                        <br class="lb"/>σφαλήσεται πολλαχόθι. πολλαπλάσιος γὰρ ἱδρὼς ἐνίοτε <br class="lb"/>τοῦ κατὰ
                        φύσιν, ἢ γαστρὸς διαχώρησις, ἢ οὖρα τοῖς ἀῤῥωστοῦσι <br class="lb"/>γίνεται, μὴ ὅτι
                        βεβλαμμένης ἐνεργείας τινὸς, ἀλλὰ <br class="lb"/>καὶ μετὰ ῥώμης καὶ προνοίας τοῦ ζώου
                        γιγνομένης. ἔνια <br class="lb"/>μέν γε καὶ ὅλῳ τῷ γένει παρὰ φύσιν ὑπάρχοντα, καθάπερ
                        <br class="lb"/>αἱμοῤῥαγίαι διὰ τῶν ῥινῶν, ἢ ἔμετος, ἢ αἵματος ὑποχώρησις, <br class="lb"/>ἢ
                        αἱμοῤῥοῒς, ἤ τι τοιοῦτον ἕτερον, ὅμως οὐδέπω <br class="lb"/>παρὰ φύσιν ἐστὶν, ἂν ἐν
                        καιρῷ γίνηται. τὸ δ’ ἐν καιρῷ <br class="lb"/>δῆλον ὅτι τοῦτ’ ἔστιν, ἂν τὸ λυποῦν
                        ἐκκαθαίρηται. <br class="lb"/>μενούσης οὖν τῆς ὁμολογίας, ἣν ἐξ ἀρχῆς ὡμολογήσαμεν,
                        <br class="lb"/>ὡς αἱ τῶν ἐνεργειῶν βλάβαι συμπτώμαθ’ ὑπάρχουσιν, οὐδὲν <br class="lb"/>τῶν ἐπ’
                        ὠφελείᾳ γινομένων ἐκ τούτου τοῦ γένους ἐστὶ <br class="lb"/>τῶν συμπτωμάτων. ἔργον γὰρ
                        φύσεως ἕκαστον αὐτῶν <br class="lb"/>μᾶλλον ἢ βλάβη τις ὑπάρχει. ἀλλ’ ἴσως τις
                            <span class="milestone">43</span>ὑπάξει <br class="lb"/>θατέρῳ γένει τῶν
                        συμπτωμάτων, τῷ τῆς παρὰ φύσιν 
<a class="pb" href="#pb83" id="pb83">[p. 83]</a>
 διαθέσεως, ἅπαντα τὰ τοιαῦτα. τὸ
                        γὰρ ὅλως διῃρῆσθαί <br class="lb"/>τινα φλέβα καθ’ ὁτιοῦν μόριον τοῦ σώματος, ἢ
                        ἀνεστομῶσθαι <br class="lb"/>μέχρι τοῦ προχεῖν ἃ πρότερον ἔστεγεν, οὐ κατὰ <br class="lb"/>φύσιν
                        εἶναι διάθεσιν. καί τοι κᾀνταῦθα τὴν διάῤῥοιαν <br class="lb"/>τῆς γαστρὸς, ἢ τὸ τῶν
                        οὔρων πλῆθος οὐκ ἂν ἔχοι δεικνύναι <br class="lb"/>πάντως ἑπόμενα ταῖς παρὰ φύσιν
                        διαθέσεσιν. αἱμοῤῥαγίας <br class="lb"/>μὲν γὰρ καὶ ἐμέτους ὅλῳ τῷ γένει φησί τις
                        <br class="lb"/>παρὰ φύσιν ὑπάρχειν, οὔτε δὲ ἡ διὰ γαστρὸς, οὔτε ἡ <br class="lb"/>διὰ κύστεως,
                        οὔτε ἡ διὰ μήτρας ἔκκρισις ὅλῳ τῷ γένει <br class="lb"/>παρὰ φύσιν. ἴσως δ’
                        ἀμφισβητήσει τις καὶ περὶ τῶν <br class="lb"/>ἱδρώτων, ὡς οὐδ’ αὐτῶν ὄντων κατὰ φύσιν.
                        καὶ γὰρ <br class="lb"/>οὖν καὶ ὁ Διοκλῆς ἱκανῶς ἐπεχείρησεν εἰς τοῦτο. πάνυ <br class="lb"/>δ’
                        εἶναι τραχὺ δοκεῖ τόδε τὸ δόγμα καὶ παρὰ τὴν ἐνάργειαν, <br class="lb"/>εἰ καὶ ὅτι
                        μάλιστα πιθανῶς κατασκευάζηται. περὶ <br class="lb"/>μὲν δὴ τῶν τοιούτων ἴσως ἄν ποτε
                        καὶ αὖθις εἰπεῖν <br class="lb"/>ἂν γένοιτο ἡμῖν· παντάπασι γὰρ ὀλίγα διαμφισβητεῖται·
                        <br class="lb"/>περὶ δὲ τοῦ παντὸς πλήθους τῶν ἄλλων συμπτωμάτων <br class="lb"/>ἱκανῶς
                        ἐπιδέδεικται, καὶ χρὴ καταπαύειν ἤδη καὶ τόδε 
<a class="pb" href="#pb84" id="pb84">[p. 84]</a>
 τὸ γράμμα. καὶ
                        γὰρ δὴ καὶ γεγυμνασμένος τις ἐν τοῖς <br class="lb"/>ὁμολογουμένοις ῥᾷον ἂν
                        ἀκολουθήσειε τῇ τῶν ἀμφισβητουμένων <br class="lb"/>κρίσει. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De symptomatum differentiis</a>
          </header>
          <ul class="tree">
            <li>
              <a href="#body-1">De symptomatum differentiis</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
