<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:16"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg001">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg001.1st1K-grc1.xml">Adhortatio ad artes addiscendas</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg001.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">1</span>, <span class="biblScope">1-39</span>, <span class="date">1821</span></span>. </span>
                <a href="https://hdl.handle.net/2027/hvd.hxpp8j">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb1" id="pb1">[p. 1]</a>
                <section id="body-1-1" class="div textpart chapter level3">
                  <h3 class="head textpart verse">ΓΑΛΗΝΟΥ ΠΑΡΑΦΡΑΣΤΟΥ <br class="lb"/>ΤΟΥ ΜΗΝΟΔΟΤΟΥ <br class="lb"/>ΠΡΟΤΡΕΠΤΙΚΟΣ ΛΟΓΟΣ ΕΠΙ ΤΑΣ
                        <br class="lb"/>ΤΕΧΝΑΣ.<a class="bookmark" href="#body-1-1"> §</a></h3>
                  <p class="p autofirst">Εἰ μὲν μηδόλως λόγου μέτεστι τοῖς ἀλόγοις <br class="lb"/>ὀνομαζομένοις ζώοις, ἄδηλόν
                        ἐστι. ἴσως γὰρ εἰ καὶ μὴ <br class="lb"/>τοῦ κατὰ τὴν φωνὴν, ὃν καὶ προφορικὸν
                        ὀνομάζουσιν, <br class="lb"/>ἀλλὰ τοῦ γε κατὰ τὴν ψυχὴν, ὃν ἐνδιάθετον καλοῦσι,
                        <br class="lb"/>μετέχει πάντα, τὰ μὲν μᾶλλον, τὰ δὲ ἦττον. Ὅτι μέντοι 
<a class="pb" href="#pb2" id="pb2">[p. 2]</a>

                        πλεῖστον ὅσον αὐτῶν διενηνόχασιν οἱ ἄνθρωποι, πρόδηλον <br class="lb"/>ἡμῖν ἐστιν,
                        ὁρῶσι τό τε πλῆθος τῶν τεχνῶν, ὧν <br class="lb"/>μεταχειρίζεται τὸ ζῶον τοῦτο, καὶ ὅτι
                        μόνος ἄνθρωπος <br class="lb"/>ἐπιστήμης ἐπιδεκτικὸς, ἣν ἂν ἐθελήσῃ, τέχνην μανθάνει.
                        <br class="lb"/>Τὰ μὲν γὰρ ἄλλα ζῷα σχεδὸν ἄτεχνα πάντ’ ἐστὶ <br class="lb"/>πλὴν ὀλίγων δὴ τινῶν
                        ἐν αὐτοῖς· ἀλλὰ καὶ ταῦτα φύσει <br class="lb"/>μᾶλλον, ἢ προαιρέσει τεχνῶν εὐτύχηκεν.
                        Ὁ δ’ ἄνθρωπος <br class="lb"/>οὔτε τινός τῶν παρ’ ἐκείνοις ἀμελέτητος· ἀλλὰ καὶ
                        <br class="lb"/>τὴν ὑφαντικὴν ἐμιμήσατο τὰς ἀράχνας, καὶ πλάττει, καθάπερ <br class="lb"/>αἱ
                        μέλισσαι, καὶ τοῦ νεῖν οὐκ ἀνάσκητός ἐστι, <br class="lb"/>καίτοι πεζὸς ὤν· ἀλλὰ καὶ
                        τῶν θείων τεχνῶν οὐκ ἀπολείπεται, <br class="lb"/>ζηλῶν μὲν Ἀσκληπιοῦ τέχνην ἰατρικὴν,
                        ζηλῶν δ’ <br class="lb"/>Ἀπόλλωνος αὐτήν γε ταύτην, καὶ τὰς ἄλλας ἁπάσας, ἃς <br class="lb"/>ἔχει,
                        τοξικὴν, μουσικὴν, μαντικήν· ἔτι τε τῶν Μουσῶν τὴν <br class="lb"/>ἑκάστης ἰδίαν. Οὐδὲ
                        γὰρ γεωμετρίας, οὐδ’ ἀστρονομίας <br class="lb"/>ἀφίσταται, ἀλλὰ καὶ τὰ τῆς γῆς νέρθεν,
                        καὶ τὰ ὕπερθε <br class="lb"/>τοῦ οὐρανοῦ, κατὰ Πίνδαρον, ἐπισκοπεῖ. ἐξεπορίσατο δὲ 
<a class="pb" href="#pb3" id="pb3">[p. 3]</a>
 ὑπὸ φιλοπονίας καὶ τὸ μέγιστον τῶν θείων ἀγαθῶν, φιλοσοφίαν.
                        <br class="lb"/>Δαὶ ταῦτα τοίνυν, κᾂν λόγου μέτεστι τοῖς ἄλλοις <br class="lb"/>ζώοις, κατ’ ἐξοχὴν
                        αὐτῶν καὶ ὁ ἄνθρωπος μόνος ὀνομάζεται <br class="lb"/>λογικός. </p>
                </section>
                <section id="body-1-2" class="div textpart chapter level3">
                  <p class="p autofirst"><span class="milestone">4</span>Πῶς οὖν οὐκ αἰσχρὸν, ᾧ μόνῳ τῶν ἐν
                        <br class="lb"/>ἡμῖν κοινωνοῦμεν θεοῖς, τούτου μὲν ἀμελεῖν, ἐσπευκέναι δὲ <br class="lb"/>περί τι
                        τῶν ἄλλων, τέχνης μὲν ἀναλήψεως καταφρονοῦντα, <br class="lb"/>τύχῃ δ’ ἑαυτὸν
                        ἐπιτρέποντα; ἧς τὴν μοχθηρίαν ἐμφανίσαι <br class="lb"/>βουληθέντες οἱ παλαιοὶ,
                        γράφοντες καὶ πλάττοντες αὐτὴν, <br class="lb"/>οὐ μόνον ἐν εἴδει γυναικὸς ἠρκέσθησαν·
                        (καίτοι τοῦθ’ ἱκανὸν <br class="lb"/>ἦν ἀνοίας σύμβολον) ἀλλὰ καὶ πηδάλιον ἔδοσαν ἐν
                        χεροῖν <br class="lb"/>ἔχειν αὐτῇ, καὶ τοῖν ποδοῖν ὑπέθεσαν βάσιν σφαιρικὴν,
                        <br class="lb"/>ἐστέρησαν δὲ καὶ τοῖν ὀφθαλμοῖν· ἐνδεικνύμενοι διὰ τούτων <br class="lb"/>ἁπάντων
                        τὸ τῆς τύχης ἄστατον. Ὥσπερ οὖν ἐν νηῒ <br class="lb"/>χειμαζομένῃ σφοδρῶς, ὡς
                        ἐπικλύζεσθαί τε τοῖς κύμασι, καὶ <br class="lb"/>κινδυνεύειν βυθισθῆναι, μοχθηρῶς ἄν
                        τις πράξειεν, ἐπιτρέψας <br class="lb"/>τὰ πηδάλια κυβερνήτῃ τυφλῷ· κατὰ τὸν αὐτὸν,
                        οἶμαι, <br class="lb"/>τρόπον κᾀν τῷ βίῳ, μειζόνων ναυαγίων περὶ πολλοὺς 
<a class="pb" href="#pb4" id="pb4">[p. 4]</a>

                        οἴκους γιγνομένων, ἢ περὶ τὰ σκάφη κατὰ θάλατταν, οὐκ <br class="lb"/>ὀρθῶς
                        γιγνώσκοντος ἐστὶν, ἐπιτρέπειν ἑαυτὸν ἐν τοιαύταις <br class="lb"/>περιστάσεσι
                        πραγμάτων τυφλῇ δαίμονι, μήδ’ αὐτῇ βεβαίως <br class="lb"/>ἐστηριγμένῃ. Ἔμπληκτός τε
                        γάρ ἐστι καὶ ἄνους εἰς τοσοῦτον, <br class="lb"/>ὡς πολλάκις τοὺς ἀξιολόγους ἄνδρας
                        παρερχομένη, πλουτίζειν <br class="lb"/>τοὺς ἀναξίους· οὐδὲ τούτους βεβαίως, ἀλλ’ ὅσον
                        <br class="lb"/>πάλιν αὐτῶν ἀφαιρεῖσθαι τὰ δοθέντα. Ταύτῃ τῇ δαίμονι <br class="lb"/>πλῆθος ἀνδρῶν
                        ἀμαθῶν οὐκ ὀλίγον ἕπεται, μηδέποτ’ ἐν τῷ <br class="lb"/>αὐτῷ μενούσῃ διὰ τὸ τῆς βάσεως
                        εὐμετακύλιστον, ἥτις αὐτὴν <br class="lb"/>ἄγει καὶ φέρει καὶ κατὰ κρημνῶν ἐνίοτε καὶ
                        θαλάττης. <br class="lb"/>Ἔνθα συναπόλλυνται μὲν ἀλλήλοις, ἑπόμενοι πάντες αὐτῇ·
                        <br class="lb"/>μόνη δ’ ἀβλαβὴς ἐκείνη διεξέρχεται, καταγελῶσα τῶν ὀλοφυρομένων
                        <br class="lb"/>καὶ καλούντων αὐτὴν, ὅτ’ οὐδὲν ὄφελος. Τὰ <br class="lb"/>μὲν δὴ τῆς τύχης ἔργα
                        τοιαῦτα. </p>
                </section>
                <section id="body-1-3" class="div textpart chapter level3">
                  <p class="p autofirst">Τὸν δ’ Ἑρμῆν, ἅτε λόγου μὲν ὄντα δεσπότην, <br class="lb"/>ἐργάτην δὲ τέχνης ἁπάσης,
                        θέασαι πάλιν, ὅπως ἐξ 
<a class="pb" href="#pb5" id="pb5">[p. 5]</a>
 ὑπεναντίου τῇ τύχῃ κεκοσμήκασι πάλιν οἱ
                        γράφοντές τε καὶ <br class="lb"/>πλάττοντες. Νεανίσκος ἐστὶν ὡραῖος, οὐκ ἐπίκτητον,
                        οὐδὲ <br class="lb"/>κομμωτικὸν ἔχων κάλλος, ἀλλ’ εὐθὺς ὥστε συνεμφαίνεσθαι <br class="lb"/>τὴν
                        τῆς ψυχῆς ἀρετὴν δι’ αὐτοῦ. ἔστι δὲ φαιδρὸς μὲν τὰς <br class="lb"/>ὄψεις, δέδορκε δὲ
                        δριμὺ, καὶ ἡ βάσις τὸ πάντων σχημάτων <br class="lb"/>ἑδραιότατόν τε καὶ
                        ἀμεταπτωτότατον ἔχει, τὸν κύβον. ἔσθ’ <br class="lb"/>ὅτε δὲ καὶ αὐτὸν τὸν θεὸν τούτῳ
                        τῷ σχήματι κοσμοῦσιν. <br class="lb"/>Ἴδοις δ’ ἂν τοὺς θιασώτας αὐτοῦ φαιδροὺς μὲν
                        ὁμοίως τῷ <br class="lb"/>καθηγουμένῳ θεῷ, μεμφομένους δ’ οὐδέποτε αὐτὸν, ὥσπερ <br class="lb"/>οἱ
                        τὴν τύχην, οὐδ’ ἀπολειπομένους πότ’, οὐδὲ χωριζομένους· <br class="lb"/>ἀλλ’ ἑπομένους
                        τε καὶ διὰ παντὸς ἀπολαύοντας τῆς προνοίας <br class="lb"/>αὐτοῦ. </p>
                </section>
                <section id="body-1-4" class="div textpart chapter level3">
                  <p class="p autofirst">Τοὺς δέ γε τῆς τύχης συνεπομένους ἅπαντας <br class="lb"/>μὲν ἀργοὺς θεάσῃ καὶ τεχνῶν
                        ἀμαθεῖς· ὀχουμένους δ’ ἐπ’ <br class="lb"/>ἐλπίδων ἀεὶ, καὶ θεούσῃ τῇ δαίμονι
                        συνθέοντας· ἐνίους <br class="lb"/>μὲν ἐγγὺς, ἐνίους δὲ <span class="milestone">5</span>ποῤῥωτέρω, τινὰς δὲ καὶ τῆς χειρὸς <br class="lb"/>αὐτῆς ἐξημμένους. Ἐν τούτοις ἅπασι
                        καὶ τὸν Κροῖσον ﻿
<a class="pb" href="#pb6" id="pb6">[p. 6]</a>
 ἐκεῖνον τὸν Λυδὸν ὄψει, καὶ τὸν Πολυκράτην τὸν
                        Σάμιον, <br class="lb"/>καὶ ἴσως θαυμάσεις, τῷ μὲν τὸν Πακτωλὸν ἰδὼν ῥέοντα
                        <br class="lb"/>χρυσὸν, τῷ δὲ καὶ τοὺς θαλαττίους ὑπηρετοῦντας ἰχθῦς. <br class="lb"/>Μετὰ τούτων
                        δὲ καὶ Κῦρον θεάσῃ, καὶ Πρίαμον καὶ Διονύσιον. <br class="lb"/>Ἀλλὰ καὶ τούτων ὀλίγον
                        ὕστερον ὄψει Πολυκράτην <br class="lb"/>μὲν ἀνεσταυρωμένον, ὑπὸ Κύρῳ δὲ Κροῖσον, αὐτὸν
                        δὲ τὸν <br class="lb"/>Κῦρον ὑπ’ ἄλλοις. Ὄψει δὲ καὶ Πρίαμον καθειργμένον καὶ
                        <br class="lb"/>Διονύσιον ἐν Κορίνθῳ. Εἰ δὲ καὶ τοὺς ἄλλους ἐπισκέψαιο <br class="lb"/>τοὺς
                        ἀπωτέρω μὲν αὐτὴν θέουσαν διώκοντας, οὐ μὴν τυχόντας <br class="lb"/>γε, μισήσεις ὅλως
                        τὸν χορόν. εἰσὶ γὰρ ἐνταῦθα καὶ <br class="lb"/>δημαγωγοὶ πολλοὶ, καὶ ἑταῖραι καὶ
                        πόρνοι καὶ προδόται <br class="lb"/>φίλων· εἰσὶ δὲ καὶ φονεῖς καὶ τυμβωρύχοι, καὶ
                        ἅρπαγες· <br class="lb"/>πολλοὶ δὲ μηδὲ τῶν θεῶν αὐτῶν πεφεισμένοι, ἀλλὰ καὶ
                        <br class="lb"/>τούτων ἱερὰ συλήσαντες. </p>
                </section>
                <section id="body-1-5" class="div textpart chapter level3">
                  <p class="p autofirst">Ὁ δὲ ἕτερος τῶν χορῶν, πάντες μὲν κόσμιοι <br class="lb"/>καὶ τεχνῶν ἐργάται. οὐ θέουσι
                        δὲ, οὐδὲ βοῶσιν, οὐδ’ ἀλλήλοις 
<a class="pb" href="#pb7" id="pb7">[p. 7]</a>
 μάχονται· ἀλλ’ ἐν μέσοις μὲν
                        αὐτοῖς ὁ θεὸς, ἀμφ’ <br class="lb"/>αὐτὸν δὲ ἅπαντες ἐν τάξει κεκόσμηνται, χώραν
                        ἕκαστος, <br class="lb"/>ἣν ἐκεῖνος ἔδωκεν, οὐκ ἀπολιπόντες. Οἱ μὲν ἔγγιστα τῷ
                        <br class="lb"/>θεῷ, καὶ περὶ αὐτὸν ἐν κύκλῳ κεκοσμημένοι, γεωμέτραι καὶ
                        <br class="lb"/>ἀριθμητικοὶ καὶ φιλόσοφοί τε καὶ ἰατροὶ καὶ ἀστρονόμοι καὶ
                        <br class="lb"/>γραμματικοί. Τούτων δ’ ἐφεξῆς ὁ δεύτερος, ζωγράφοι, <br class="lb"/>πλάσται,
                        γραμματισταὶ, τέκτονές τε καὶ ἀρχιτέκτονες, καὶ <br class="lb"/>λιθογλύφοι, καὶ μετ’
                        αὐτοὺς δὲ ἡ τρίτη τάξις, αἱ λοιπαὶ <br class="lb"/>τέχναι πᾶσαι, κατὰ μέρη μὲν οὕτω
                        κεκόσμηται· πάντες δὲ <br class="lb"/>πρὸς τὸν θεὸν ἀποβλέπουσι, κοινῷ τῷ παρ’ αὐτοῦ
                        προστάγματι <br class="lb"/>πειθόμενοι. Θεάση δὲ κᾀνταῦθα πολλοὺς μετ’ αὐτοῦ <br class="lb"/>τοῦ
                        θεοῦ, τετάρτην δέ τινα τάξιν ἀπὸ τῶν ἄλλων ἔκκριτον, <br class="lb"/>οὐχ οἷοί τινες
                        ἦσαν οἱ μετὰ τῆς τύχης. οὐ γὰρ <br class="lb"/>ἀξιώμασι πολιτικοῖς, οὐδὲ γένους
                        ὑπεροχαῖς, οὐδὲ πλούτῳ <br class="lb"/>
                        <span class="milestone">2</span>τοὺς ἀρίστους ὁ θεὸς οὗτος εἴθισται
                        κρίνειν· ἀλλὰ <br class="lb"/>τοὺς καλῶς μὲν βιοῦντας, ἐν δὲ ταῖς ἑαυτῶν τέχναις
                        πρωτεύοντας, <br class="lb"/>ἑπομένους δὲ τοῖς προστάγμασιν αὐτοῦ καὶ νομίμως <br class="lb"/>τὰς
                        τέχνας ἐργαζομένους τιμᾷ τε καὶ πρὸ τῶν ἄλλων 
<a class="pb" href="#pb8" id="pb8">[p. 8]</a>
 ἄγει, περὶ αὑτὸν
                        ἔχων ἀεί. Τοῦτον, οἶμαι, τὸν χορὸν <br class="lb"/>νοήσας, ὁποῖός ἐστιν, οὐ μόνον
                        ζηλώσεις, ἀλλὰ καὶ προσκυνήσεις. <br class="lb"/>Σωκράτης ἐστὶν ἐν αὐτῷ καὶ Ὅμηρος, καὶ
                        Ἱπποκράτης <br class="lb"/>καὶ Πλάτων, καὶ οἱ τούτων ἐρασταὶ, οὓς ἴσα καὶ <br class="lb"/>τοῖς
                        θεοῖς σέβομεν, οἶον ὕπαρχοί τινες καὶ ὑπηρέται τοῦ <br class="lb"/>θεοῦ. Τῶν δ’ ἄλλων
                        ἁπάντων οὐκ ἔστιν ὅστις ἠμελήθη <br class="lb"/>ποτὲ πρὸς αὐτοῦ. οὐ μόνον γὰρ τῶν
                        παρόντων πεφρόντικεν, <br class="lb"/>ἀλλὰ καὶ πλέουσι σύμπλους ἐστὶ καὶ ναυαγούντων
                        οὐκ <br class="lb"/>ἀπολείπεται. Ἀρίστιππος γοῦν ἐπειδή ποτε πλέων, τοῦ σκάφους
                        <br class="lb"/>ἀπολομένου, ἐπὶ τὰς Συρακουσίων ἠϊόνας ἐξεβράσθη, <br class="lb"/>πρῶτον μὲν
                        ἐθάῤῥησε θεασάμενος ἐπὶ τῆς ψάμμου διάγραμμα <br class="lb"/>γεωμετρικόν· ἐλογίσατο γὰρ
                        εἰς Ἕλληνάς τε καὶ σοφοὺς ἄνδρας, <br class="lb"/>οὐκ εἰς βαρβάρους ἥκειν. Ἔπειτα
                        παραγενόμενος εἰς <br class="lb"/>τὸ Συρακουσίων γυμνάσιον καὶ ταυτὶ τὰ ἔπη
                        φθεγξάμενος,</p>
                  <div class="lg">
                    <div class="l first"><span class="milestone">6</span>Τίς τὸν πλανήτην Οἰδίπουν καθ’
                            ἡμέραν</div>
                    <div class="l">Τὴν νῦν σπανιστοῖς δέξεται δωρήμασι;</div>
                  </div>
                  <p class="p autofirst">προσιόντας τέ τινας ἔσχεν αὐτῷ καὶ γνωρίζοντας ὅστις εἵη, 
<a class="pb" href="#pb9" id="pb9">[p. 9]</a>
 καὶ
                        πάντων, ὧν ἐδεῖτο, μεταδιδόντας εὐθέως. Ὡς δ’ εἰς <br class="lb"/>Κυρήνην, αὐτοῦ τὴν
                        πατρίδα, μέλλοντές τινες πλεῖν ἐπυνθάνοντο, <br class="lb"/>μή τι τοῖς οἰκείοις
                        ἐπιστέλλει, κελεύειν αὐτοῖς <br class="lb"/>ἔφη ταῦτα κτᾶσθαι τὰ κτήματα, ἃ καὶ
                        ναυαγήσαντι <br class="lb"/>συνεκκολυμβήσει. </p>
                </section>
                <section id="body-1-6" class="div textpart chapter level3">
                  <p class="p autofirst">Πολλοὶ δὲ τῶν κακοδαιμόνων καὶ πάντα πρὸς <br class="lb"/>τὸν πλοῦτον ἀποβλεπόντων, ἐν
                        τοιαύταις πραγμάτων περιστάσεσι <br class="lb"/>γενόμενοι, χρυσὸν ἢ ἄργυρον ἐξαψάμενοί
                        τε καὶ περιθέμενοι <br class="lb"/>τῷ σώματι, προσαπώλεσαν αὐτοῖς καὶ τὴν ψυχὴν,
                        <br class="lb"/>οὐδὲ τοῦτο δυνάμενοι συνιδεῖν, ὅτι καὶ τῶν ἀλόγων ζώων <br class="lb"/>αὐτοὶ
                        πρῶτοι τὰ ταῖς τέχναις κεκοσμημένα μᾶλλον ἀσπάζονται. <br class="lb"/>Καὶ γὰρ τοὺς
                        πολεμικοὺς ἵππους καὶ τοὺς θηρατικοὺς <br class="lb"/>κύνας πρὸ τῶν ἄλλων τιμῶσι, καὶ
                        τοὺς μὲν οἰκέτας ἐκδιδάσκονται <br class="lb"/>τέχνας, πάμπολυ πολλάκις εἰς αὐτοὺς
                        ἀργύριον <br class="lb"/>ἀναλίσκοντες· ἑαυτῶν δ’ ἀμελοῦσι. Καίτοι οὐκ αἰσχρὸν τὸν
                        <br class="lb"/>οἰκέτην μὲν ἐνίοτε δραχμῶν εἶναι μυρίων ἄξιον, αὐτὸν δὲ <br class="lb"/>τὸν
                        δεσπότην αὐτοῦ μηδὲ μιᾶς; καὶ τί λέγω μιᾶς; οὐδ’ ἂν 
<a class="pb" href="#pb10" id="pb10">[p. 10]</a>
 προῖκά τις
                        τὸν τοιοῦτον λάβοι. Μή ποτε αὑτοὺς μόνους <br class="lb"/>ἠτιμήκασιν ἐκ πάντων μηδεμίαν
                        ἐκμαθόντες τέχνην; Ὅταν <br class="lb"/>γὰρ καὶ τὰ ἄλογα τῶν ζώων ἐν τεχνικοῖς
                        ἐπιτηδεύμασι παιδεύωσι, <br class="lb"/>καὶ οἰκέτην ἀργὸν καὶ ἄτεχνον οὐδενὸς ἄξιον
                        εἶναι <br class="lb"/>νομίζωσιν· ἐπιμελῶνται δὲ καὶ τῶν χωρίων, καὶ τῶν ἄλλων
                        <br class="lb"/>κτημάτων, ὅπως ἕκαστον εἰς δύναμιν ὅτι βέλτιστον ᾖ· μόνων <br class="lb"/>δ’
                        ἑαυτῶν ἀμελῶσι, μηδ’ εἰ ψυχὴν ἔχουσι γιγνώσκοντες, <br class="lb"/>εὔδηλον, ὅτι τοῖς
                        ἀποβλήτοις τῶν οἰκετῶν ἐοίκασιν. <br class="lb"/>ὥστε τὶς ἐπιστὰς ἀνδρὶ τοιούτῳ
                        προσηκόντως ἂν εἴποι πρὸς <br class="lb"/>αὐτόν· ὦ ἄνθρωπε, οἰκία μὲν σοὶ εὖ ἔχει, καὶ
                        τὰ ἀνδράποδα <br class="lb"/>πάντα, καὶ ἵπποι δὴ καὶ κύνες, καὶ χωρία, καὶ ὅσα
                        <br class="lb"/>κέκτησαι διάκειται καλῶς· αὐτὸν δὲ σὲ οὐκ ἀγαθὴ κομιδὴ <br class="lb"/>ἔχει. Καλῶς
                        οὖν καὶ ὁ Δημοσθένης, καὶ ὁ Διογένης, ὁ <br class="lb"/>μὲν, χρυσᾶ πρόβατα καλῶν τοὺς
                        πλουσίους καὶ ἀπαιδεύτους· <br class="lb"/>ὁ δὲ, ταῖς ἐπὶ τῶν κρημνῶν συκαῖς ἀπεικάζων
                        αὐτούς. <br class="lb"/>ἐκείνων τε γὰρ τὸν καρπὸν οὐκ ἀνθρώπους, ἀλλὰ κόρακας <br class="lb"/>ἢ
                        κολοιοὺς ἐσθίειν, τούτων τε τὰ χρήματα μηδὲν ὄφελος ﻿
<a class="pb" href="#pb11" id="pb11">[p. 11]</a>
 εἶναι τοῖς
                        ἀστείοις, δαπανᾶσθαι δ’ ὑπὸ τῶν κολάκων, οἵτινες, <br class="lb"/>ἐὰν οὕτως τύχῃ,
                        πάντων αὐτοῖς ἀναλωθέντων, ἀπαντῶντες <br class="lb"/>παρέρχονται, μὴ γνωρίζειν
                        προσποιούμενοι. Ὅθεν <br class="lb"/>οὐδ’ ὁ ταῖς κρήναις τοὺς τοιούτους εἰκάσας ἄμουσός
                        τις <br class="lb"/>ἦν. καὶ γάρ τοι καὶ οἱ ἀπὸ τῶν κρηνῶν ὑδρευόμενοι πρόσθεν,
                        <br class="lb"/>ἐπειδὰν μηκέτ’ ἔχωσιν ὕδωρ, ἀνασυράμενοι προσουροῦσι. <br class="lb"/>καὶ ἔστιν
                        εὔλογον, τοὺς διὰ μηδὲν ἀλλ’ ἢ τὰ χρήματα <br class="lb"/>περιβλέπτους, ἅμα τῷ
                        στερηθῆναι τούτων, εὐθὺς καὶ <br class="lb"/>τῶν ἄλλων, ἃ διὰ ταῦτ’ εἶχον, ἐστερῆσθαι.
                        Τί γὰρ ἂν καὶ <br class="lb"/>πάθοιεν, ἴδιον μὲν οὐδὲν ἀγαθὸν κεκτημένοι, ἀεὶ δ’ ἐπ’
                        <br class="lb"/>ἀλλοτρίοις καὶ τοῖς παρὰ τῆς τύχης ἐπαιρόμενοι; </p>
                </section>
                <section id="body-1-7" class="div textpart chapter level3">
                  <p class="p autofirst"><span class="milestone">7</span>Τοιοῦτοι δέ τινές εἰσι καὶ οἱ τὴν εὐγένειαν
                        <br class="lb"/>προβαλλόμενοι καὶ φρονοῦντες ἐπ’ αὐτῇ μέγα. Καὶ <br class="lb"/>γὰρ καὶ οὗτοι
                        σπάνιοι τῶν ἰδίων ἀγαθῶν ἐπὶ τὸ γένος <br class="lb"/>ἥκουσιν· οὐδὲ τοσοῦτον
                        γιγνώσκοντες, ὅτι ἄρα ἡ εὐγένεια <br class="lb"/>αὕτη, ἐφ’ ᾗ σεμνύνονται, τοῖς κατὰ
                        πόλιν νομίσμασιν 
<a class="pb" href="#pb12" id="pb12">[p. 12]</a>
 ἔοικεν, ἃ παρὰ τοῖς θεμένοις ἰσχύοντα, παρ’
                        ἄλλοις ἐστὶ <br class="lb"/>κίβδηλα.</p>
                  <div class="lg">
                    <div class="l first">Οὐδ’ εὐγένειά σ’ ᾖρεν εἰς ὕψος μέγα;</div>
                    <div class="l">Κακὸν τὸ μὴ ἔχειν, τὸ γένος οὐκ ἔβοσκέ με.</div>
                  </div>
                  <p class="p autofirst">καλὸς οὖν, ᾗ φησιν ὁ Πλάτων, θησαυρὸς αἱ τῶν πατέρων <br class="lb"/>ἀρεταὶ, κάλλιον δ’
                        ἀντιθεῖναι δύνασθαι τὸν τοῦ Σθενέλου <br class="lb"/>λόγον·</p>
                  <div class="l">Ἡμεῖς τῶν πατέρων μέγ’ ἀμείνονες εὐχόμεθ’ εἶναι.</div>
                  <p class="p autofirst">Ταύτην γὰρ μόνην ἔχοιμεν ἂν, εἰ δή τις ἐστὶν εὐγενείας <br class="lb"/>χρεία, πρὸς
                        οἰκεῖον παράδειγμα τὸν ζῆλον ἡμῖν γίγνεσθαι· <br class="lb"/>ὡς εἴγε καταπολὺ τῆς τῶν
                        προγόνων ἀρετῆς ἀπολειπόμεθα, <br class="lb"/>λύπη μὲν ἂν εἴη κᾀκείνοις, εἴ τις αὐτοῖς
                        ἐστιν αἴσθησις· <br class="lb"/>αἰσχύνη δ’ ἡμῖν αὐτοῖς τοσῷδε μείζων, ὅσῳ καὶ τὸ γένος
                        <br class="lb"/>περιφανέστατον. Οἱ μὲν γὰρ ἀμαθεῖς, παντάπασιν ἄσημοι <br class="lb"/>τῷ γένει,
                        τοῦτο γοῦν αὐτοὶ κερδαίνουσι, τὸ μὴ γινώσκεσθαι <br class="lb"/>τοῖς πολλοῖς, ὁποῖοί
                        τινές εἰσιν. Ὅσοις δὲ τὸ λαμπρὸν καὶ <br class="lb"/>διάσημον τοῦ γένους οὐδὲ τοῦ
                        λαθεῖν ἐξουσίαν δίδωσι, τί 
<a class="pb" href="#pb13" id="pb13">[p. 13]</a>
 ἄλλο ἢ περιφανέστερον οὗτοι
                        δυστυχοῦσι; καὶ μέν γε καὶ <br class="lb"/>καταγινώσκονται μᾶλλον οἱ ἀνάξιοι τοῦ
                        γένους. ὥστ’ εἰ καί <br class="lb"/>τις ἠλίθιος ὢν ὑπομιμνήσκοι τὸ λαμπρὸν τοῦ γένους,
                        ἀσυγγνωστότερον <br class="lb"/>ἑαυτῷ τὸ κακὸν ἀποφαίνει. οὐ γὰρ ὁμοίως <br class="lb"/>ἐξετάζομέν
                        τε καὶ βασανίζομεν τοὺς ἐπιτυχόντας ἀνθρώπους <br class="lb"/>τοῖς ἐκ γένους λαμπροῦ·
                        ἀλλὰ τοὺς μὲν, κᾂν μέτριοί τινες <br class="lb"/>ὦσιν, ἀποδεχόμεθα, τῇ δυσγενείᾳ τῆς
                        ἐνδείας τὴν αἰτίαν <br class="lb"/>ἀναφέροντες· τοὺς δὲ, εἰ μηδὲν τῶν προγόνων ἄξιον
                        ἔχοιεν. <br class="lb"/>οὐδέπω θαυμάζομεν, ἂν καὶ τῶν ἄλλων ἁπάντων πολὺ διαφέρωσιν.
                        <br class="lb"/>ὥστ’ εἴ τις εὖ φρονεῖ, τέχνης ἀσκήσει προσίτω, δι’ ἣν, <br class="lb"/>κᾂν εὐγενὴς
                        ᾖ, τοῦ γένους οὐκ ἀνάξιος φανεῖται· κᾂν μὴ τοιοῦτος <br class="lb"/>ὑπάρχῃ, τὸ γένος
                        αὐτὸς ἐπικοσμήσει, μιμησάμενος τὸν <br class="lb"/>παλαιὸν ἐκεῖνον Θεμιστοκλέα, ὃς
                        ὀνειδιζόμενος ἐπὶ τῷ γένει, <br class="lb"/>Ἀλλ’ ἐγὼ τοῖς ἀπ’ ἐμαυτοῦ, ἔφη, τοῦ γένους
                        ἄρξω, καὶ τὸ <br class="lb"/>ἐμὸν ἀπ’ ἐμοῦ γένος ἄρξεται· τὸ δὲ σὸν εἰς σὲ τελευτήσει.
                        <br class="lb"/>Ὁρᾷς, ὡς οὐδὲν κωλύει τὸν Σκύθην Ἀνάχαρσιν καὶ θαυμάζεσθαί 
<a class="pb" href="#pb14" id="pb14">[p. 14]</a>

                        τε καὶ σοφὸν ὀνομάζεσθαι, καίτοι βάρβαρος ἦν τὸ <br class="lb"/>γένος. οὗτός ποτε πρὸς
                        τινὸς ὀνειδιζόμενος, ὅτι βάρβαρος <br class="lb"/>εἴη καὶ Σκύθης. Ἐμοὶ μὲν ἡ πατρὶς
                        ὄνειδος, σὺ δὲ τῇ <br class="lb"/>πατρίδι· πάνυ καλῶς ἐπιπλήξας τῷ μηδενὸς ἀξίῳ λόγου,
                        <br class="lb"/>μόνον δ’ ἐπὶ τῇ πατρίδι σεμνυνομένῳ. Εἰ γὰρ ἐπιστήσαις <br class="lb"/>τοῖς
                        πράγμασι τὸν νοῦν, οὐ διὰ τὰς πόλεις εὕροις ἂν ἐν <br class="lb"/>δόξῃ τοὺς πολίτας
                        γιγνομένους· ἀλλ’ αὐτὸ δὴ τοὐναντίον, <br class="lb"/>διὰ τοὺς ἀγαθοὺς ἄνδρας ἐν ταῖς
                        τέχναις καὶ τὰς πατρίδας <br class="lb"/>αὐτῶν μνημονευομένας. Τίς γὰρ ἦν Σταγείρων
                        λόγος, <br class="lb"/>εἰ μὴ δι’ Ἀριστοτέλην; τίς δ’ ἂν Σόλων, εἰ μὴ δι’ Ἄρατόν <br class="lb"/>τε
                        καὶ Χρύσιππον; ὅπου καὶ τῶν Ἀθηνῶν αὐτῶν μέχρι <br class="lb"/>πόῤῥω τοὔνομα
                        πεφοίτηκεν, οὐ διὰ τὴν τῆς γῆς ἀρετὴν, <br class="lb"/>λεπτόγεως γὰρ, ἀλλὰ διὰ τοὺς ἐν
                        αὐτῇ φύντας, οἳ <br class="lb"/>πλεῖστοί τε καὶ ἄριστοι γενόμενοι, μετέδοσάν τι καὶ τῇ
                            <br class="lb"/>πα<span class="milestone">3</span>τρίδι τοῦ σφετέρου κλέους.
                        Μάθοις δ’ ἂν ἐναργέστατα <br class="lb"/>τὸ τοιοῦτον ἀληθὲς ὂν, εἰ τὸν Ὑπέρβολον ἢ <br class="lb"/>
                        <span class="milestone">8</span>τὸν Κλέωνα λογίσαιο τοσοῦτον ἀπὸ τῶν Ἀθηνῶν
                        κερδήσαντας, 
<a class="pb" href="#pb15" id="pb15">[p. 15]</a>
 ὅσον ἄν τις εἰς περιφάνειαν κακῶν
                        <br class="lb"/>ἐπικτήσαιτο.</p>
                  <div class="l">Ἦν ὅτε σύας βοιώτιον ἔθνος ἔνεπον,</div>
                  <p class="p autofirst">ὁ Πίνδαρος φησί. καὶ πάλιν ὁ αὐτός·</p>
                  <div class="lg">
                    <div class="l first">Εἰ ἐκφεύγομεν βοιωτίαν</div>
                    <div class="l">Σῦν.</div>
                  </div>
                  <p class="p autofirst">ἀξιῶν, ὅλου σχεδὸν ἔθνους τὸν ἐπ’ ἀμαθίᾳ ψόγον ἀπολύεσθαι <br class="lb"/>διὰ τὴν ἑαυτοῦ
                        μουσικήν. </p>
                </section>
                <section id="body-1-8" class="div textpart chapter level3">
                  <p class="p autofirst">Ἐπαινέσῃ δ’ ἄν τις καὶ τὸν Ἀθήνῃσι νομοθέτην, <br class="lb"/>ὃς τὸν μὴ διδάξαντα τέχνην
                        ἐκώλυε πρὸς τοῦ παιδὸς <br class="lb"/>τρέφεσθαι. τέχνης ἁπάσης κατ’ ἐκεῖνον μάλιστα
                        τὸν <br class="lb"/>χρόνον ἀσκουμένης, ἡνίχ’ ὡραιότατα φαίνηται τὰ σώματα, <br class="lb"/>πολλοῖς
                        συνέβη περιβλέπτοις διὰ κάλλος γεγενημένοις ἀμελῆσαι <br class="lb"/>τῆς ἑαυτῶν ψυχῆς,
                        εἶθ’ ὕστερον, ὅτ’ οὐδὲν ὄφελος, <br class="lb"/>λέγειν·</p>
                  <div class="lg">
                    <div class="l first">Εἴθ’ ὤφελεν τὸ κάλλος, ὅ με διώλεσε,</div>
                    <div class="l">Κακῶς ὀλέσθαι.</div>
                  </div>
                  <a class="pb" href="#pb16" id="pb16">[p. 16]</a>
                  <p class="p autofirst">Τηνικαῦτα δ’ αὐτοὺς καὶ τὸ τοῦ Σόλωνος εἰσέρχεται, <br class="lb"/>σκοπεῖσθαι κελεύοντος
                        ἐν τοῖς μάλιστα τὸ τέλος τοῦ βίου. <br class="lb"/>εἶτα καὶ τῷ γήρᾳ λοιδοροῦνται, δέον
                        ἑαυτοῖς· καὶ τὸν Εὐριπίδην <br class="lb"/>ἐπαινοῦσι λέγοντα·</p>
                  <div class="lg">
                    <div class="l first">οὐ γάρ ἐστιν ἀσφαλὲς</div>
                    <div class="l">Περαιτέρω τὸ κάλλος ἢ μέσῳ λαβεῖν.</div>
                  </div>
                  <p class="p autofirst">Ἄμεινον οὖν ἐστὶν ἐγνωκότας τὴν μὲν τῶν μειρακίων <br class="lb"/>ὥραν τοῖς ἠρινοῖς
                        ἄνθεσιν ἐοικυῖαν, ὀλιγοχρόνιόν τε τὴν <br class="lb"/>τέρψιν ἔχουσαν, ἐπαινεῖν τε τὴν
                        Λεσβίαν λέγουσαν·</p>
                  <div class="lg">
                    <div class="l first">Ὁ μὲν γὰρ καλὸς ὅσον ἰδεῖν πέλεται·</div>
                    <div class="l">Ὁ δὲ κᾄγαθος αὐτίκα καὶ καλὸς ἔσται.</div>
                  </div>
                  <p class="p autofirst">πείθεσθαι δὲ καὶ Σόλωνι τὴν αὐτὴν γνώμην ἐνδεικνυμένῳ· <br class="lb"/>τὸ δὲ γῆρας
                        καθάπερ χαλεπὸν ἐφεδρεύοντα χειμῶνα, δεόμενον <br class="lb"/>οὐχ ὑποδημάτων μόνον καὶ
                        ἐσθῆτος, ἀλλὰ καὶ οἰκήσεως ἐπιτηδείας <br class="lb"/>καὶ μυρίων ἄλλων, παρασκευάζεσθαι
                        πρὸς αὐτὸ, καθάπερ <br class="lb"/>ἀγαθὸν κυβερνήτην ἐκ πολλοῦ πρὸς χειμῶνα. Μοχθηρὸν
                        γὰρ τὸ</p>
                  <div class="l">ῥεχθὲν δέ τε νήπιος ἔγνω.</div>
                  <a class="pb" href="#pb17" id="pb17">[p. 17]</a>
                  <p class="p autofirst">Πρὸς τί γὰρ ἂν καὶ φαίη τις εἶναι χρήσιμον ἀνάσκητον νέου <br class="lb"/>κάλλος; ἆρά γ’
                        εἰς πόλεμον; καὶ μὴν οὐκ ἀστόχως τις <br class="lb"/>ἐπιφωνήσειε τοῖς τοιούτοις·</p>
                  <div class="lg">
                    <div class="l first">Ἀλλὰ σύ γ’ ἱμερόεντα μετέρχεο ἔργα γάμοιο.</div>
                    <div class="l">Ἀλλ’ εἰς οἶκον ἰοῦσα τὰ σαυτῆς ἔργα κόμιζε.</div>
                  </div>
                  <p class="p autofirst">καὶ γὰρ ὁ Νιρεὺς</p>
                  <div class="lg">
                    <div class="l first">κάλλιστος μὲν ἀνὴρ ὑπὸ Ἴλιον ἦλθεν,</div>
                    <div class="l">Ἀλλ’ ἀλαπαδνὸς ἔην.</div>
                  </div>
                  <p class="p autofirst">καὶ διὰ τοῦθ’ ἅπαξ αὐτοῦ μόνον ἐμνημόνευσεν Ὅμηρος ἐν <br class="lb"/>νεῶν καταλόγῳ,
                        πρὸς ἐπίδειξιν, ἐμοὶ δοκεῖ, τῆς τῶν καλλίστων <br class="lb"/>ἀνδρῶν ἀχρηστίας, ὅταν
                        αὐτοῖς ὑπάρχῃ μηδὲν ἄλλο <br class="lb"/>τῶν εἰς τὸν βίον χρησίμων. Οὐδὲ μὴν εἰς πόρον
                        χρημάτων, <br class="lb"/>εἴ τινες τῶν κακοδαιμόνων λέγειν τολμῶσι, τὸ κάλλος ἐστὶ
                        <br class="lb"/>χρήσιμον. Ὁ μὲν γὰρ ἐλευθέριός τε καὶ ἔνδοξος καὶ βέβαιος
                        <br class="lb"/>χρηματισμὸς ἀπὸ τέχνης γίγνεσθαι πέφυκεν· ὁ δ’ <br class="lb"/>ἀπὸ σώματος καὶ
                        κάλλους αἰσχρός ἐστι, καὶ διὰ παντὸς ἐπονείδιστος. <br class="lb"/>Χρὴ τοίνυν τὸν νέον,
                        πειθόμενον τῷ παλαιῷ 
<a class="pb" href="#pb18" id="pb18">[p. 18]</a>
 παραγγέλματι, τὴν ἑαυτοῦ μορφὴν ἐν
                        κατόπτρῳ θεα<span class="milestone">9</span>σάμενον, <br class="lb"/>εἰ μὲν καλὸς εἴη
                        τὴν ὄψιν, ἀσκῆσαι, τοιαύτην εἶναι <br class="lb"/>καὶ τὴν ψυχὴν, ἄτοπον ἡγησάμενον ἐν
                        καλῷ σώματι ψυχὴν <br class="lb"/>αἰσχρὰν οἰκεῖν· εἰ δ’ αἰσχρὸς αὑτῷ φαίνοιτο τὴν τοῦ
                        σώματος <br class="lb"/>ἰδέαν εἶναι, τοσῷδε μᾶλλον ἐπιμεληθῆναι τῆς ψυχῆς <br class="lb"/>ἵν’ ἔχῃ
                        λέγειν τὸ Ὁμηρικόν·</p>
                  <div class="lg">
                    <div class="l first">Ἄλλος μὲν γάρ τ’ εἶδος ἀκιδνότερος πέλει ἀνήρ·</div>
                    <div class="l">Ἀλλὰ θεὸς μορφὴν ἔπεσι στέφει· οἱ δέ τ’ ἐς αὐτὸν</div>
                    <div class="l">Τερπόμενοι λεύσσουσιν· ὁ δ’ ἀσφαλέως ἀγορεύει</div>
                    <div class="l">Αἰδοῖ μειλιχίῃ, μετὰ δὲ πρέπει ἀγρομένοισιν·</div>
                    <div class="l">Ἐρχόμενον δ’ ἀνὰ ἄστυ, θεὸν ὣς, εἰσορόωσιν.</div>
                  </div>
                  <p class="p autofirst">Ἐξ ἁπάντων τοίνυν τῶν εἰρημένων τοῖς γε μὴ παντάπασιν <br class="lb"/>ἀνοήτοις ἐναργῶς
                        φαίνεται, μήτ’ ἐπὶ γένους λαμπρότητι, <br class="lb"/>μήτ’ ἐπὶ πλούτῳ τε καὶ κάλλει
                        θαῤῥήσαντα καταφρονῆσαι <br class="lb"/>τέχνης ἀσκήσεως. αὐτάρκη μὲν οὖν καὶ ταῦτα.
                        Κάλλιον δ’ <br class="lb"/>ἴσως προσθεῖναι καὶ τὸ τοῦ Διογένους, οἶον ἀγαθόν τινα
                        <br class="lb"/>ἐπῳδόν. Ὃς ἑστιώμενος παρά τινι τῶν μὲν ἑαυτοῦ πάντων 
<a class="pb" href="#pb19" id="pb19">[p. 19]</a>

                        ἀκριβῶς προνενοημένῳ, μόνου δ’ ἑαυτοῦ παντάπασιν ἠμεληκότι,
                        <br class="lb"/>χρεμψάμενος, ὡς πτύσων, εἶτ’ ἐν κύκλῳ περισκοπήσας, <br class="lb"/>εἰς οὐδὲν μὲν
                        τῶν πέριξ ἔπτυσε, αὐτῷ δὲ μόνῳ <br class="lb"/>προσέπτυσε τῷ δεσπότῃ τῆς οἰκίας.
                        ἀγανακτοῦντος δ’ αὐτοῦ <br class="lb"/>καὶ τὴν αἰτίαν ἐρωτῶντος· Οὐδὲν, ἔφησεν, ὁρᾷν,
                        οὕτως <br class="lb"/>ἠμελημένον τῶν κατὰ τὴν οἰκίαν, ὡς ἐκεῖνον. τοὺς γὰρ <br class="lb"/>τοίχους
                        ἅπαντας ἀξιολόγοις γραφαῖς κεκοσμῆσθαι, τὸ δ’ <br class="lb"/>ἔδαφος ἐκ ψήφων πολυτελῶν
                        συγκεῖσθαι, θεῶν εἰκόνας ἔχον <br class="lb"/>ἐξ αὐτῶν διατετυπωμένας, ἅπαντα τὰ σκεύη
                        λαμπρὰ καὶ <br class="lb"/>καθαρὰ, καὶ τὴν στρωμνὴν καὶ τὰς κλίνας εἰς κάλλος
                        ἐξησκῆσθαι· <br class="lb"/>μόνον δ’ ἐκεῖνον ὁρᾷν ἠμελημένον· εἰθίσθαι δ’ <br class="lb"/>ἅπασιν
                        ἀνθρώποις εἰς τοὺς ἀτιμοτάτους τῶν παρόντων τόπων <br class="lb"/>ἀποπτύειν. Μὴ τοίνυν
                        ἐάσῃς, ὦ μειράκιον, ἄξιον τοῦ <br class="lb"/>προσπτύεσθαι γενέσθαι σεαυτὸν, μήδ’ ἂν
                        ἅπαντά σοι <br class="lb"/>τἄλλα κάλλιστα διακεῖσθαι δοκῇ. σπάνιον μὲν γάρ ἐστι καὶ
                        <br class="lb"/>τὸ τυχεῖν αὐτῶν ὁμοῦ πάντων, ὡς εὐγενῆ τε καὶ πλούσιον 
<a class="pb" href="#pb20" id="pb20">[p. 20]</a>

                        εἶναι καὶ καλὸν ἅμα τὸν αὐτόν· εἰ δ’ ἄρα καὶ συνέλθοι <br class="lb"/>ποτὲ, δεινὸν ἂν
                        εἴη μόνον ἐν ἅπασι τοῖς ὑπάρχουσιν ἑαυτὸν <br class="lb"/>κατάπτυστον εἶναι. </p>
                </section>
                <section id="body-1-9" class="div textpart chapter level3">
                  <p class="p autofirst">Ἄγετ’ οὖν, ὦ παῖδες, ὁπόσοι τῶν ἐμῶν <br class="lb"/>ἀκηκοότες λόγων, ἐπὶ τέχνης μάθησιν
                        ὥρμησθε, μή τις <br class="lb"/>ὑμᾶς ἀπατεὼν καὶ γόης ἀνὴρ παρακρουσάμενός ποτε,
                        ματαιοτεχνίαν <br class="lb"/>διδάξηται, γιγνώσκοντας, ὡς ὁπόσοις τῶν ἐπιτηδευμάτων
                        <br class="lb"/>οὐκ ἐστὶ τὸ τέλος βιωφελὲς, ταῦτ’ οὐκ εἰσὶ <br class="lb"/>τέχναι. Καὶ περὶ μὲν
                        τῶν ἄλλων ὑμᾶς καὶ πάνυ πέποιθα <br class="lb"/>γιγνώσκειν, ὅτι μηδὲν τούτων ἐστὶ
                        τέχνη, οἶον τό τε πεττευριπτεῖν <br class="lb"/>καὶ βαδίζειν ἐπὶ σχοινίων λεπτῶν, ἐν
                        κύκλῳ τε <br class="lb"/>περιδινεῖσθαι μὴ σκοτούμενον, οἷα τά τε Μυρμηκίδου τοῦ
                        <br class="lb"/>Ἀθηναίου καὶ Καλλικράτους τοῦ Λακεδαιμονίου. Τὸ δὲ τῶν <br class="lb"/>ἀθλητῶν
                        ἐπιτήδευμα μόνον ὑποπτεύω, μήποτ’ ἄρα τοῦτο <br class="lb"/>καὶ ῥώμην σώματος
                        ἐπαγγελλόμενον, καὶ τὴν παρὰ τοῖς <br class="lb"/>πολλοῖς δόξαν ἐπαγόμενον, δημοσίᾳ
                        παρὰ τοῖς πατράσι τετιμημένον <br class="lb"/>ἡμερησίαις ἀργυρίου δόσεσι, καὶ ὅλως ἴσα
                        τοῖς ἀριστεῦσι ﻿
<a class="pb" href="#pb21" id="pb21">[p. 21]</a>

                        <span class="milestone">10</span>τετιμημένον, ἐξαπατήσῃ τινὰ τῶν νέων, ὡς
                        <br class="lb"/>προκριθῆναι τινὸς τέχνης. Ὅθεν ἄμεινον προδιασκέψασθαι <br class="lb"/>περὶ αὐτοῦ·
                        εὐεξαπάτητος γὰρ ἕκαστος ἐν οἷς ἐστιν ἀπρόσκεπτος. <br class="lb"/>Τὸ δὴ τῶν ἀνθρώπων
                        γένος, ὦ παῖδες, ἐπικοινωνεῖ <br class="lb"/>τοῖς θεοῖς τε καὶ τοῖς ἀλόγοις ζώοις· τοῖς
                        μὲν καθ’ <br class="lb"/>ὅσον λογικόν ἐστι, τοῖς δὲ καθ’ ὅσον θνητόν. Βέλτιον οὖν
                        <br class="lb"/>ἐστὶ τῆς πρὸς τὰ κρείττονα κοινωνίας αἰσθανόμενον, ἐπιμελήσασθαι
                        <br class="lb"/>παιδείας, ἧς τυχόντες μὲν, τὸ μέγιστον τῶν ἀγαθῶν <br class="lb"/>ἕξομεν·
                        ἀποτυχόντες δὲ, οὐκ αἰσχυνούμεθα τῶν ἀχρήστων <br class="lb"/>ζώων ἐλαττούμενοι.
                        Σώματος δ’ ἄσκησις ἀθλητικὴ, <br class="lb"/>ἀποτυγχανομένη μὲν αἰσχίστη,
                        ἐπιτυγχανομένη δὲ, τῶν ἀλόγων <br class="lb"/>ζώων οὐδέπω κρείττων· τίς γὰρ λεόντων ἢ
                        ἐλεφάντων <br class="lb"/>ἀλκιμώτερος; τίς δ’ ὠκύτερος λαγωοῦ; Τίς δ’ οὐκ οἶδεν, ὡς
                        <br class="lb"/>καὶ τοὺς θεοὺς δι’ οὐδὲν ἄλλ’ ἢ διὰ τὰς τέχνας ἐπαινουμένους; <br class="lb"/>ὡς
                        καὶ τῶν ἀνθρώπων τοὺς ἀρίστους θείας ἀξιωθῆναι 
<a class="pb" href="#pb22" id="pb22">[p. 22]</a>
 τιμῆς, οὐχ ὅτι
                        καλῶς ἔδραμον ἐν τοῖς ἀγῶσιν, ἢ δίσκον <br class="lb"/>ἔῤῥιψαν, ἢ διεπάλαισαν, ἀλλὰ διὰ
                        τὴν <span class="milestone">4</span>ἀπὸ τῶν τεχνῶν <br class="lb"/>εὐεργεσίαν.
                        Ἀσκληπιός γέ τοι καὶ Διόνυσος, εἴτ’ ἄνθρωποι <br class="lb"/>πρότερον ἤστην, εἴτ’
                        ἀρχῆθεν θεοὶ, τιμῶν ἀξιοῦνται μεγίστων, <br class="lb"/>ὁ μὲν διὰ τὴν ἰατρικὴν, ὁ δ’,
                        ὅτι τὴν περὶ τὰς ἀμπέλους <br class="lb"/>ἡμᾶς τέχνην ἐδίδαξεν. Εἰ δ’ οὐκ ἐθέλεις ἐμοὶ
                        πείθεσθαι, <br class="lb"/>τόν γε θεὸν αἰδέσθητι τὸν Πύθιον. οὗτός ἐστιν <br class="lb"/>ὁ καὶ τὸν
                        Σωκράτην εἰπὼν ἀνδρῶν ἁπάντων σοφώτατον εἶναι, <br class="lb"/>καὶ τῷ Λυκούργῳ
                        προσφωνήσας, ᾧδ’ εἶπεν·</p>
                  <div class="lg">
                    <div class="l first">Ἥκεις, ὦ Λυκόεργε, ἐμὸν ποτὶ πίονα νηόν.</div>
                    <div class="l">Δίζω, ἢ σὲ θεὸν μαντεύσοιμαι, ἢ ἄνθρωπον.</div>
                    <div class="l">Ἀλλ’ ἔτι καὶ μᾶλλον θεὸν ἔλπομαι, ὦ Λυκόεργε.</div>
                  </div>
                  <p class="p autofirst">Ὁ δὲ αὐτὸς οὗτος θεὸς καὶ τὸν Ἀρχίλοχον τεθνεῶτα φαίνεται <br class="lb"/>τιμῶν οὐ τὰ
                        μέτρια. τὸν γοῦν φονέα, βουλόμενον εἰσελθεῖν <br class="lb"/>εἰς τὸν νεὼν αὐτοῦ,
                        διεκώλυσεν εἰπών·</p>
                  <div class="l">Μουσάων θεράποντα κατέκτανες, ἔξιθι νηοῦ.</div>
                </section>
                <a class="pb" href="#pb23" id="pb23">[p. 23]</a>
                <section id="body-1-10" class="div textpart chapter level3">
                  <p class="p autofirst">Λέγε δή μοι καὶ σὺ τὰς τῶν ἀθλητῶν προσαγορεύσεις· <br class="lb"/>ἀλλ’ οὐκ ἐρεῖς, ὅτι
                        μηδ’ ἔχεις εἰπεῖν, εἰ μή <br class="lb"/>τι τοῦ μάρτυρος, ὡς οὐκ ἀξιόχρεω, κατέγνωκας·
                        ἐμφαίνειν <br class="lb"/>γὰρ ἔοικάς τι τοιοῦτον, ὅταν ἐπὶ τοὺς πολλοὺς τὸν λόγον
                        <br class="lb"/>ἄγης μάρτυρας, καὶ τὸν παρὰ τούτων ἔπαινον προχειρίζῃ. <br class="lb"/>Καίτοι οὔτε
                        νοσῶν, εὖ οἷδ’, ὅτι τοῖς πολλοῖς ἂν ἐπιτρέψαις <br class="lb"/>σαυτὸν, ἀλλ’ ὀλίγοις δή
                        τισιν ἐξ ἁπάντων, καὶ τούτοις τοῖς <br class="lb"/>ἰατρικωτάτοις· οὐδ’ ἂν πλέων ἅπασι
                        τοῖς συμπλέουσιν, ἀλλ’ <br class="lb"/>ἑνὶ τῷ κυβερνήτῃ· ἤδη δὲ κᾀπὶ τῶν σμικροτάτων,
                        τέκτονι <br class="lb"/>μὲν, τεκταινόμενος, ὑποδημάτων δὲ χρῄζων τῷ σκυτοτόμῳ. <br class="lb"/>Πῶς
                        ἂν οὖν, ἔνθα περὶ πρωτείων ὁ ἀγών ἐστι, σαυτῷ δίδως <br class="lb"/>τῆς κρίσεως τὴν
                        ἐξουσίαν, ἀφελόμενος αὐτὴν τῶν σοφωτέρων, <br class="lb"/>ἢ κατὰ σαυτόν. παρίημι γὰρ τό
                        γε νῦν εἶναι μεμνῆσθαι <br class="lb"/>τῶν θεῶν. ἄκουσον οὖν, ὅπως Εὐριπίδης φρονεῖ
                        περὶ τῶν <br class="lb"/>ἀθλητῶν.</p>
                  <div class="lg">
                    <div class="l first">Κακῶν γὰρ ὄντων μυρίων καθ’ Ἑλλάδα,</div>
                    <div class="l">Οὐδὲν κάκιόν ἐστιν ἀθλητῶν γένους,</div>
                    <a class="pb" href="#pb24" id="pb24">[p. 24]</a>
                    <div class="l">Οἳ πρῶτα μὲν ζῇν οὐδὲ μανθάνουσιν εὖ,</div>
                    <div class="l">Οὐδ’ ἂν δύναιντο· πῶς γὰρ, ὅστις ἔστ’ ἀνὴρ</div>
                    <div class="l"><span class="milestone">11</span>Γνάθου τε δοῦλος, νηδύος θ’
                            ἡττημένος,</div>
                    <div class="l">Κτήσαιτ’ ἂν ὄλβον εἰς ὑπεκτροφὴν πατρός;</div>
                    <div class="l">Οὐδ’ αὖ πένεσθαι κᾀξυπηρετεῖν τύχαις</div>
                    <div class="l">Οἷοί τ’· ἔθη γὰρ οὐκ ἐθισθέντες καλὰ,</div>
                    <div class="l">Σκληρῶς μεταλλάσσουσιν εἰς τἀμήχανον.</div>
                  </div>
                  <p class="p autofirst">Ὅτι δὲ καὶ τῶν ἐπιτηδευομένων αὐτοῖς ἕκαστον ἄχρηστόν <br class="lb"/>ἐστιν, ἄκουε
                        πάλιν, εἴπερ θέλεις, ἅ φησι·</p>
                  <div class="lg">
                    <div class="l first">Τίς γὰρ παλαίσας εὖ. τίς ὠκύπους ἀνὴρ,</div>
                    <div class="l">Ἢ δίσκον ἄρας, ἢ γνάθον πλήξας καλῶς,</div>
                    <div class="l">Πόλει πατρῴᾳ στέφανον ἤρκεσεν λαβών;</div>
                  </div>
                  <p class="p autofirst">Εἰ δὲ καὶ τούτων ἔτι λεπτομερέστερον ἀκούειν ἐθέλεις, <br class="lb"/>ἄκουε πάλιν, ἅ
                        φησι·</p>
                  <div class="lg">
                    <div class="l first">Πότερα μαχοῦνται πολεμίοισιν, ἐν χεροῖν</div>
                    <div class="l">Δίσκους ἔχοντες, ἢ δι’ ἀσπίδων ποσὶ</div>
                    <div class="l">Θέοντες, ἐκβαλοῦσι πολεμίους πάτρας;</div>
                    <a class="pb" href="#pb25" id="pb25">[p. 25]</a>
                    <div class="l">Οὐδεὶς σιδήρου ταῦτα μωραίνει πέλας.</div>
                  </div>
                  <p class="p autofirst">Πότερον οὖν Εὐριπίδου μὲν καὶ τῶν τοιούτων καταγνῶμεν, <br class="lb"/>τοῖς δὲ
                        φιλοσόφοις ἐπιτρέψομεν τὴν κρίσιν; ἀλλὰ καὶ πρὸς <br class="lb"/>τούτων ἁπάντων, ὥσπερ
                        ἐξ ἑνὸς στόματος, ὡμολόγηται, <br class="lb"/>φαῦλον εἶναι τὸ ἐπιτήδευμα. Οὐδὲ μὴν οὐδὲ
                        τῶν ἰατρῶν <br class="lb"/>τὶς ἐπῄνεσεν αὐτό. Πρῶτον μὲν τοῦ Ἱπποκράτους ἀκούσῃ
                        <br class="lb"/>λέγοντος· Διάθεσις ἀθλητικὴ οὐ φύσει, ἕξις ὑγιεινὴ κρείσσων·
                        <br class="lb"/>ἔπειτα δὲ καὶ τῶν ἄλλων ἁπάντων τῶν μετ’ αὐτὸν <br class="lb"/>ἀρίστων ἰατρῶν.
                        Ὅλως μὲν οὖν ἐπὶ μάρτυρος οὐκ ἐβουλόμην <br class="lb"/>κρίνεσθαι· ῥητορικὸν γὰρ τὸ
                        τοιοῦτον μᾶλλον ἢ τιμῶντος <br class="lb"/>ἀλήθειαν ἀνδρός· ὅμως δ’ ἐπειδὴ τινὲς ἐπὶ
                        τὸν <br class="lb"/>τῶν πολλῶν ἔπαινον καταφεύγουσι καὶ τὴν παρὰ τούτων <br class="lb"/>κενὴν
                        δόξαν, ἀφέντες αὐτὸ τὸ ἐπιτήδευμα γυμνὸν τῶν <br class="lb"/>ἔξωθεν σκοπεῖν, ἠναγκάσθην
                        κᾀν τούτοις προχειρίζεσθαι <br class="lb"/>τοὺς μάρτυρας, ἵν’, ὅτι μηδ’ ἐνταῦθα πλέον
                        ἔχουσί τι, <br class="lb"/>γιγνώσκωσιν. Ὅθεν δὲ τὸ τῆς Φρύνης εὔκαιρον ἤδη μοι ﻿
<a class="pb" href="#pb26" id="pb26">[p. 26]</a>
 διηγήσασθαι. αὕτη ποτ’ ἐν συμποσίῳ, παιδιᾶς τοιαύτης γενομένης,
                        <br class="lb"/>ὡς ἕκαστον ἐν μέρει προστάξαι τοῖς συμπόταις, ἃ <br class="lb"/>βούλοιτο,
                        θεασαμένη παρούσας γυναῖκας ἀγχούσῃ τε καὶ <br class="lb"/>ψιμμυθίῳ καὶ φύκει
                        κεκαλλωπισμένας, ἐκέλευσεν, ὕδατος <br class="lb"/>κομισθέντος, ἀρυσαμένας ταῖς χερσὶ,
                        προσενεγκεῖν ἅπαξ <br class="lb"/>αὐτῷ τῷ προσώπῳ, καὶ μετὰ τοῦτο εὐθέως ἀπομάξασθαι
                        <br class="lb"/>σινδονίῳ, καὶ αὐτὴ πρώτη τοῦτ’ ἔπραξε· ταῖς μὲν οὖν ἄλλαις <br class="lb"/>ἁπάσαις
                        σπίλου τὸ πρόσωπον ἐπληρώθη, καὶ ἦν ὁμοιοτάτας <br class="lb"/>ἰδεῖν τοῖς
                        μορμολυκείοις· αὐτὴ δὲ καλλίων ἐφάνη· <br class="lb"/>μόνη γὰρ ἦν ἀκαλλώπιστός τε καὶ
                        αὐτοφυῶς καλὴ, μηδεμιᾶς <br class="lb"/>πανουργίας κομμωτικῆς δεομένη. Ὥσπερ οὖν τὸ
                        ἀληθινὸν κάλλος <br class="lb"/>ἀκριβῶς ἐξετάζεται μόνον αὐτὸ καθ’ ἑαυτὸ, τῶν ἔξωθεν
                        <br class="lb"/>αὐτῷ προσιόντων ἁπάντων γυμνωθὲν, οὕτω καὶ τὴν ἀθλητικὴν
                        <br class="lb"/>ἐπιτήδευσιν ἐξετάζεσθαι προσήκει μόνην, εἴ τι φαίνοιτο <br class="lb"/>ἔχειν
                        χρήσιμον, ἢ κοινῇ ταῖς πόλεσιν, ἢ ἰδίᾳ τοῖς <br class="lb"/>μεταχειριζομένοις αὐτήν.
                    </p>
                </section>
                <section id="body-1-11" class="div textpart chapter level3">
                  <p class="p autofirst">Ἀγαθῶν οὖν τῶν ἐν τῇ φύσει τῶν μὲν περὶ 
<a class="pb" href="#pb27" id="pb27">[p. 27]</a>
 ψυχὴν ὄντων, τῶν δὲ περὶ
                        σῶμα, τῶν δ’ ἐκτὸς, καὶ παρὰ <br class="lb"/>ταῦτα οὐδενὸς ἄλλου γένους ἀγαθῶν
                        ἐπινοουμένου· ὅτι μὲν <br class="lb"/>τῶν ψυχικῶν ἀγαθῶν οὐδ’ ὄναρ ποτὲ μετειλήφασιν οἱ
                        <br class="lb"/>ἀθλοῦντες, εὔδηλον παντί. τὴν ἀρχὴν γὰρ οὐδ’ εἰ ψυχὴν <br class="lb"/>
                        <span class="milestone">12</span>ἔχουσι γιγνώσκουσι, τοσοῦτον ἀποδέουσι τοῦ
                        λογικὴν <br class="lb"/>αὐτὴν ἐπίστασθαι. Σαρκῶν γὰρ ἀεὶ καὶ αἵματος ἀθροίζοντες
                        <br class="lb"/>πλῆθος, ὡς ἐν βορβόρῳ πολλῷ τὴν ψυχὴν ἑαυτῶν <br class="lb"/>ἔχουσι κατεσβεσμένην,
                        οὐδὲν ἀκριβὲς νοῆσαι δυναμένην, <br class="lb"/>ἀλλ’ ἄνουν, ὁμοίως τοῖς ἀλόγοις ζώοις.
                        Ἴσως δ’ ἀμφισβητήσειαν, <br class="lb"/>ὡς τῶν περὶ τὸ σῶμα τινὸς ἀγαθῶν ἐπήβολοι.
                        <br class="lb"/>πότερον οὖν τῆς τιμιωτάτης ὑγιείας ἀμφισβητήσουσιν; ἀλλ’ <br class="lb"/>οὐδένας
                        ἄλλους ἂν εὕροις ἐν σφαλερωτέρᾳ διαθέσει σώματος, <br class="lb"/>εἴπερ Ἱπποκράτει δεῖ
                        πιστεύειν εἰπόντι· Τὴν καὶ ἐπ’ ἄκρον <br class="lb"/>εὐεξίαν σφαλερὰν ὑπάρχειν, ἣν
                        μεταδιώκουσιν οὗτοι· καὶ <br class="lb"/>δὴ καὶ ὅτι ἄσκησις μὲν ὑγιείης, ἀκορίη τροφῆς,
                        ἀοκνίη πόνων, <br class="lb"/>Ἱπποκράτει καλῶς εἰρημένον, ἐπαινεῖται πρὸς ἁπάντων. 
<a class="pb" href="#pb28" id="pb28">[p. 28]</a>
 Οἱ δὲ τοὐναντίον ἐπιτηδεύουσιν, ὑπερπονοῦντές τε καὶ
                        <br class="lb"/>ὑπερπιπλάμενοι, καὶ ὅλως τὸν τοῦ παλαιοῦ λόγον, ὡς κορυβαντιῶντες,
                        <br class="lb"/>κατεγνωκότες. Ὁ μὲν γὰρ ὑγιεινὴν δίαιταν <br class="lb"/>ὑποτιθέμενος ἔλεγε·
                        Πόνοι, σιτία, ποτὰ, ὕπνοι, ἀφροδίσια, <br class="lb"/>πάντα μέτρια. Οἱ δὲ τὰ γυμνάσια
                        πέρα τοῦ <br class="lb"/>προσήκοντος ἑκάστης ἡμέρας διαπονοῦσι, τροφάς τε προσφέρονται
                        <br class="lb"/>σὺν ἀνάγκῃ πολλάκις ἄχρι μέσων νυκτῶν ἐκτείνοντες <br class="lb"/>τὴν ἐδωδήν· ὡς
                        προσηκόντως ἄν τινα ἐπ’ αὐτῶν <br class="lb"/>εἰπεῖν·</p>
                  <div class="lg">
                    <div class="l first">Ἄλλοι μέν ῥα θεοί τε καὶ ἀνέρες ἱπποκορυσταὶ</div>
                    <div class="l">Εὗδον παννύχιοι, μαλακῷ δεδμημένοι ὕπνῳ·</div>
                    <div class="l">Ἀλλ’ οὐκ ἀθλητὰς κακοδαίμονας ὕπνος ἔμαρπτεν.</div>
                  </div>
                  <p class="p autofirst"><span class="milestone">5</span>Ἀνάλογον τοίνυν τούτοις καὶ ἡ τῶν ὕπνων
                        αὐτοῖς ἔχει <br class="lb"/>συμμετρία. ἡνίκα γὰρ οἱ κατὰ φύσιν βιοῦντες ἀπὸ τῶν ἔργων
                        <br class="lb"/>ἥκουσιν ἐδεσμάτων δεόμενοι, τηνικαῦθ’ οὗτοι διανίστανται <br class="lb"/>τῶν
                        ὕπνων. ὥστε ἐοικέναι τὸν βίον αὐτῶν ὑῶν <br class="lb"/>διαγωγῇ· πλήν γε ὅσον οἱ μὲν
                        ὗες οὐχ ὑπερπονοῦσιν, οὐδὲ 
<a class="pb" href="#pb29" id="pb29">[p. 29]</a>
 πρὸς ἀνάγκην ἐσθίουσιν· οἱ δὲ καὶ
                        ταῦτα πάσχουσι καὶ <br class="lb"/>ῥοδοδάφναις ἐνίοτε τὰ νῶτα διακναίονται. Ὁ μὲν οὖν
                        παλαιὸς <br class="lb"/>Ἱπποκράτης, πρὸς οἷς εἶπεν ἔμπροσθεν, ἔτι καὶ ταῦτα <br class="lb"/>φησί·
                        Τὸ κατὰ πολὺ καὶ ἐξαπίνης πληροῦν ἢ κενοῦν, ἢ <br class="lb"/>θερμαίνειν, ἢ ψύχειν, ἢ
                        ἄλλως ὁπωσοῦν τὸ σῶμα κινεῖν, <br class="lb"/>σφαλερόν. πᾶν γὰρ, φησὶ, τὸ πολὺ τῇ φύσει
                        πολέμιον. <br class="lb"/>Οἱ δ’ οὔτε τούτων ἐπαΐουσιν, οὔτε τῶν ἄλλων, ὅσα, καλῶς
                        <br class="lb"/>εἰπόντος ἐκείνου, παραβαίνουσιν· ἀλλὰ πάντ’ ἐξ ὑπεναντίου <br class="lb"/>τοῖς
                        ὑγιεινοῖς παραγγέλμασιν ἐπιτηδεύουσιν. καὶ <br class="lb"/>διὰ τοῦτ’ ἂν ἔγωγε φαίην,
                        ἄσκησιν οὐχ ὑγιείας, ἀλλὰ νόσου <br class="lb"/>μᾶλλον εἶναι τὸ ἐπιτήδευμα. Τοῦτο δ’
                        οἶμαι καὶ αὐτὸν <br class="lb"/>τὸν Ἱπποκράτην φρονεῖν, ἐπειδὰν λέγῃ· Διάθεσις ἀθλητικὴ
                        <br class="lb"/>οὐ φύσει, ἕξις ὑγιεινὴ κρείσσων. Οὐ γὰρ μόνον τοῦ κατὰ <br class="lb"/>φύσιν
                        ἐστερῆσθαι τὸ ἐπιτήδευμα δι’ ὧν εἶπε ἐδήλωσεν· <br class="lb"/>ἀλλ’ οὐδ’ ἕξιν ὠνόμασε
                        τὴν διάθεσιν αὐτῶν, ἀφαιρούμενος <br class="lb"/>καὶ τῆς προσηγορίας αὐτῶν, ᾗ
                        προσαγορεύουσι ἅπαντες οἱ <br class="lb"/>παλαιοὶ τοὺς ὄντως ὑγιαίνοντας. ἡ μὲν γὰρ
                        ἕξις ἔμμονός 
<a class="pb" href="#pb30" id="pb30">[p. 30]</a>
 τις καὶ δυσαλλοίωτος διάθεσις· ἡ δὲ τῶν ἀθλητῶν
                        ἐπ’ <br class="lb"/>ἄκρον εὐεξία σφαλερά τε καὶ εὐμετάπτωτος. οὔτε γὰρ <br class="lb"/>πρόσθεσιν
                        ἔτι διὰ τὴν ἀκρότητα χωρεῖ, καὶ τὸ μὴ δύνασθαι <br class="lb"/>μένειν ἐπὶ ταὐτοῦ, μηδ’
                        ἀτρεμεῖν, λοιπὴν ἔχει τὴν <br class="lb"/>ἐπὶ τὸ χεῖρον ὁδόν. Οὕτως μὲν ἀθλοῦσιν αὐτοῖς
                        διάκειται <br class="lb"/>τὸ σῶμα· καταλύσασι δὲ πολὺ δή τι χεῖρον. Ἔνιοι μὲν <br class="lb"/>γὰρ
                        μετ’ ὀλίγον ἀποθνήσκουσιν· ἔνιοι δ’ ἐπὶ πλέον ἥκουσιν <br class="lb"/>ἡλικίας, ἀλλ’
                        οὐδ’ αὐτοὶ γηρῶσιν, οὐδὲ, <span class="milestone">13</span>κᾂν ἐφίκωνται
                        <br class="lb"/>ποτὲ εἰς τοῦτο, τῶν Ὁμηρικῶν οὐδὲν ἀπολείπονται <br class="lb"/>Λιτῶν,</p>
                  <div class="l">Χωλοί τε ῥυσοί τε παραβλῶπές τ’ ὀφθαλμὼ</div>
                  <p class="p autofirst">ἀποτελούμενοι. Ὡς γὰρ τὰ διασεισθέντα τῶν τειχῶν ἀπὸ <br class="lb"/>μηχανημάτων ἑτοίμως
                        ὑπὸ τῆς τυχούσης διαλύεται βλάβης, <br class="lb"/>οὔτε σεισμὸν, οὔτ’ ἄλλην τινὰ
                        βραχυτέραν δυνάμενα φέρειν <br class="lb"/>περίστασιν· οὕτω καὶ τὰ τῶν ἀθλητῶν σώματα
                        σαθρὰ καὶ <br class="lb"/>ἀσθενῆ ταῖς κατὰ τὴν ἐπιτήδευσιν γεγονότα πληγαῖς, ἕτοιμα
                            ﻿
<a class="pb" href="#pb31" id="pb31">[p. 31]</a>
 πρὸς τὸ πάσχειν ἐστὶν ἐπὶ ταῖς τυχούσαις προφάσεσιν.
                        <br class="lb"/>Οἱ μὲν γὰρ ὀφθαλμοὶ περιωρυγμένοι πολλάκις, ὅτ’ ἡ δύναμις <br class="lb"/>οὐκέτ’
                        ἀντέχει, πληροῦνται ῥευμάτων· οἱ δ’ ὀδόντες, <br class="lb"/>ἅτε διασεσεισμένοι
                        πολλάκις, ἐπιλειπούσης ἐν τῷ χρόνῳ τῆς <br class="lb"/>δυνάμεως αὐτῶν, ἑτοίμως
                        ἐκπίπτουσι· τὰ δὲ λυγισθέντα <br class="lb"/>τῶν ἄρθρων ἀσθενῆ πρὸς πᾶσαν τὴν ἔξωθεν
                        βίαν γίνεται, <br class="lb"/>καὶ πᾶν ῥῆγμα καὶ σπάσμα ῥᾳδίως κινεῖται. Σωματικῆς
                        <br class="lb"/>μὲν οὖν ὑγιείας ἕνεκα φανερὸν, ὡς οὐδὲν ἄλλο γένος ἀθλιώτερόν <br class="lb"/>ἐστι
                        τῶν ἀθλητῶν. ὥστ’ εἰκότως ἄν τις εἴποι εὐφυῶς <br class="lb"/>ὀνομάζεσθαι, τῶν ἀθλητῶν
                        προσαγορευθέντων, ἢ ἀπὸ τοῦ <br class="lb"/>ἀθλητοῦ τὴν προσηγορίαν τῶν ἀθλίων
                        ἐσχηκότων, ἢ κοινῶς <br class="lb"/>ἀμφοτέρων καθάπερ ἀπὸ πηγῆς μιᾶς τῆς ἀθλιότητος
                        <br class="lb"/>ὠνομασμένων. </p>
                </section>
                <section id="body-1-12" class="div textpart chapter level3">
                  <p class="p autofirst">Ἀλλ’ ἐπειδὴ καὶ περὶ τοῦ μεγίστου τῶν σωματικῶν <br class="lb"/>ἀγαθῶν, τῆς ὑγιείας,
                        ἐσκέμμεθα, μεταβῶμεν ἐπὶ <br class="lb"/>τὰ λοιπά. Τὰ μὲν δὴ περὶ κάλλους οὕτως αὐτοῖς
                        ἔχει, ὡς <br class="lb"/>μὴ μόνον ὠφελεῖσθαί τι πρὸς τῆς ἀθλήσεως τὴν φύσιν· 
<a class="pb" href="#pb32" id="pb32">[p. 32]</a>
 ἀλλὰ καὶ πολλοὺς αὐτῶν πάνυ συμμέτρως ἔχοντας τῶν μελῶν <br class="lb"/>οἱ γυμνασταὶ
                        παραλαβόντες, ὑπερπιάναντές τε καὶ <br class="lb"/>διασάξαντες αἵματί τε καὶ σαρξὶν,
                        εἰς τοὐναντίον ἤγαγον. <br class="lb"/>Ἐνίων δὲ καὶ τὰ πρόσωπα παντάπασιν ἄμορφα καὶ
                        δυσειδῆ <br class="lb"/>κατέστησαν καὶ μάλιστα τῶν παγκράτιον ἢ πυγμὴν ἀσκησάντων.
                        <br class="lb"/>Ὅταν δὲ καὶ τῶν μελῶν τι τελέως ἀποκλάσωσιν, <br class="lb"/>ἢ διαστρέψωσιν, ἢ
                        τοὺς ὀφθαλμοὺς ἐκκόψωσι, τότ’, οἶμαι, <br class="lb"/>τότε καὶ μάλιστα τὸ τῆς
                        ἐπιτηδεύσεως αὐτῶν ἀποτελούμενον <br class="lb"/>κάλλος ἐναργῶς ὁρᾶσθαι. Ταῦτα μὲν οὖν
                        αὐτοῖς ὑγιαίνουσιν <br class="lb"/>εἰς κάλλος εὐτύχηται· καταλύσασι δὲ καὶ τὰ λοιπὰ τῶν
                        <br class="lb"/>τοῦ σώματος αἰσθητηρίων προσαπόλλυται, καὶ πάνθ’, ὡς ἔφην, <br class="lb"/>τὰ μέλη
                        διαστρεφόμενα παντοίας ἀμορφίας αἴτια γίνεται. </p>
                </section>
                <section id="body-1-13" class="div textpart chapter level3">
                  <p class="p autofirst">Ἀλλ’ ἴσως τῶν εἰρημένων οὐδενὸς, ἰσχύος δ’ <br class="lb"/>ἀντιποιήσονται, τοῦτο γὰρ, εὖ
                        οἶδα, ἓν φήσουσιν ἰσχυρότατον <br class="lb"/>πάντων εἶναι. Ποίας, ὦ πρὸς θεῶν, ἰσχύος
                        καὶ ποῦ <br class="lb"/>χρησίμης; πότερον τῆς εἰς τὰ γεωργικὰ τῶν ἔργων; πάνυ 
<a class="pb" href="#pb33" id="pb33">[p. 33]</a>
 μὲν οὖν καλῶς ἢ σκάπτειν, ἢ θερίζειν, ἢ ἀροῦν, ἤ τι τῶν
                        <br class="lb"/>ἄλλων τῶν κατὰ γεωργίαν δύνανται. Ἀλλ’ ἴσως εἰς τὰ πολεμικά; <br class="lb"/>τὸν
                        Εὐριπίδην αὖθίς μοι κάλει, ὅστις αὐτοὺς <br class="lb"/>ὑμνήσει λέγων·</p>
                  <div class="lg">
                    <div class="l first">Πότερα μαχοῦνται πολεμίοισιν, ἐν χεροῖν</div>
                    <div class="l">Δίσκους ἔχοντες;</div>
                  </div>
                  <p class="p autofirst"><span class="milestone">14</span>τῷ γὰρ ὄντι</p>
                  <div class="l">Οὐδεὶς σιδήρου ταῦτα μωραίνει πέλας.</div>
                  <p class="p autofirst">Ἀλλὰ πρὸς κρύος καὶ θάλπος ἰσχυροὶ, αὐτοῦ γε τοῦ Ἡρακλέους <br class="lb"/>ζηλωταὶ, ὡς
                        ἑνὶ καὶ χειμῶνι καὶ θέρει σκέπεσθαι <br class="lb"/>δέρματι, ὡς ἀνυπόδετοι διατελεῖν,
                        ὑπαίθριοι κοιμᾶσθαι, <br class="lb"/>χαμευνεῖν; ἐν ἅπασι γὰρ τούτοις τῶν νεογνῶν παίδων
                        εἰσὶν <br class="lb"/>ἀσθενέστεροι. Ἐν τίνι τοίνυν ἔτι τὴν ἰσχὺν ἐπιδείξονται; <br class="lb"/>ἢ
                        ἐπὶ τίνι μέγα φρονήσουσιν; οὐ γὰρ δή που ὅτι τοὺς σκυτοτόμους, <br class="lb"/>ἢ
                        τέκτονας, ἢ τοὺς οἰκοδόμους οἷοί τ’ εἰσὶ καταβάλλειν <br class="lb"/>ἐν παλαίστρᾳ τε
                        καὶ σταδίῳ. Τάχ’ οὖν ἐπὶ τῷ <br class="lb"/>δι’ ὅλης ἡμέρας κονίεσθαι δικαιοῦσιν· ἀλλὰ
                        τοῦτό γε καὶ 
<a class="pb" href="#pb34" id="pb34">[p. 34]</a>
 τοῖς ὄρτυξι καὶ τοῖς πέρδιξιν ὑπάρχει. καὶ εἴπερ
                        ἐπὶ τούτῳ <br class="lb"/>μέγα χρὴ φρονεῖν, ἐπὶ τῷ δι’ ὅλης ἡμέρας βορβόρῳ λούεσθαι.
                        <br class="lb"/>Ἀλλὰ νὴ Δία τῶν ἱερουργημένων ἕνα ταύρων ἀναθέμενος <br class="lb"/>τοῖς ὤμοις ὁ
                        Μίλων ἐκεῖνος ὁ Κροτωνιάτης διεκόμισέ ποτε <br class="lb"/>τὸ στάδιον. ὦ τῆς
                        ὑπερβαλλούσης ἀνοίας, ὡς μηδὲ τοῦτο <br class="lb"/>γιγνώσκειν, ὅτι πρὸ βραχέος τὸ αὐτὸ
                        τοῦτο σῶμα, τοῦ <br class="lb"/>ταύρου ζῶντος, ἐβάσταζεν ἡ ψυχὴ τοῦ ζώου, καὶ
                        <br class="lb"/>πολλῷ γ’ ἀκοπώτερον ἢ ὁ Μίλων ἦγε, καὶ θεῖν ἐδύνατο <br class="lb"/>βαστάζουσα·
                        ἀλλ’ ὅμως οὐδενὸς ἦν ἀξία παραπλησίως τῇ <br class="lb"/>Μίλωνος. Ἐδήλωσε δὲ καὶ ἡ
                        τελευτὴ τἀνδρὸς, ὅπως ἦν <br class="lb"/>ἀνόητος, ὅς γε θεασάμενός ποτε νεανίσκον
                        σχίζοντα κατὰ <br class="lb"/>μῆκος ξύλα ἐνθέσει σφηνῶν, ἐκεῖνον μὲν ἀπώθησε
                        καταγελάσας, <br class="lb"/>αὐτὸς δὲ διὰ τῶν ἑαυτοῦ χειρῶν μόνων ἐτόλμησε <br class="lb"/>διασπᾷν
                        αὐτό· κᾄπειθ’ ὅσον εἶχεν ἰσχύος εὐθὺς ἐν τῇ <br class="lb"/>πρώτῃ προσβολῇ πληρώσας,
                        διέστησε μὲν ἑκατέρωσε τὰ <br class="lb"/>μέρη τοῦ ξύλου· τῶν σφηνῶν δ’ ἐκπεσόντων ἐν
                        τῷδε, τὸ <br class="lb"/>λοιπὸν τοῦ ξύλου μέρος ἀδυνατῶν διαστῆσαι, μέχρι πολλοῦ
                        <br class="lb"/>μὲν ἀντεῖχεν, ὕστερον δὲ νικηθεὶς, οὐκ ἔφθασε κομίσασθαι 
<a class="pb" href="#pb35" id="pb35">[p. 35]</a>

                        τὰς χεῖρας, ἀλλ’ ὑπὸ τῶν μερῶν τοῦ ξύλου συνελθόντων <br class="lb"/>ἀλλήλοις
                        καταλειφθεῖσαι, συνετρίβησαν μὲν αὗται πρῶται, <br class="lb"/>θανάτου δ’ οἰκτροῦ τῷ
                        Μίλωνι κατέστησαν αἴτιαι. Πάνυ <br class="lb"/>γοῦν ὤνησεν αὐτὸν εἰς τὸ μηδὲν παθεῖν ὁ
                        νεκρὸς ταῦρος ἐν <br class="lb"/>τῷ σταδίῳ βασταχθείς; ἢ τὸ κοινὸν τῶν Ἑλλήνων ἔσωσεν
                        <br class="lb"/>ἂν, ἡνίκα πρὸς τὸν βάρβαρον ἐπολέμουν, ἡ τοιαύτη τοῦ <br class="lb"/>Μίλωνος
                        ἐνέργεια περὶ τὸν ταῦρον, ἀλλ’ οὐχ ἡ Θεμιστοκλέους <br class="lb"/>σοφία, πρῶτον μὲν
                        ὑποκριναμένου καλῶς τὸν χρησμὸν, <br class="lb"/>εἶτα στρατηγήσαντος ὡς ἐχρῆν;</p>
                  <div class="lg">
                    <div class="l first">Σοφὸν γὰρ ἓν βούλευμα πολλὰς χεῖρας νικᾷ·</div>
                    <div class="l">Σὺν ὅπλοις δ’ ἀμαθία χεῖρον ἢ κακόν.</div>
                  </div>
                  <p class="p autofirst">Ὅτι μὲν εἰς οὐδὲν τῶν κατὰ τὸν βίον ἔργων χρήσιμος ἡ τῶν <br class="lb"/>ἀθλητῶν
                        ἄσκησις, εὖ οἶδ’ ὅτι σαφὲς ἤδη γέγονεν· ὅτι δὲ <br class="lb"/>καὶ ἐν ἑαυτοῖς, οἷς
                            <span class="milestone">6</span>ἀσκοῦσιν, οὐδενός εἰσιν ἄξιοι λόγου,
                        <br class="lb"/>μάθοιτ’ ἂν, εἰ διηγησαίμην ὑμῖν τὸν μῦθον ἐκεῖνον, <br class="lb"/>ὃν τῶν οὐκ
                        ἀμούσων ἀνδρῶν τις ἐντείνας ἔπεσι διεσκεύασεν. ﻿
<a class="pb" href="#pb36" id="pb36">[p. 36]</a>
 ἔστι δὲ οὗτος·
                        Εἰ Διὸς γνώμῃ πᾶσι τοῖς ζώοις ὁμόνοια καὶ <br class="lb"/>κοινωνία γένοιτο πρὸς τὸν
                        βίον, ὡς τὸν ἐν Ὀλυμπία κήρυκα <br class="lb"/>μὴ μόνον ἀνθρώπους τοὺς ἀγωνιουμένους
                        καλεῖν, ἀλλὰ <br class="lb"/>καὶ πᾶσιν ἐπιτρέπειν τοῖς ζώοις εἰς τὸ στάδιον ἥκειν ἓν,
                        <br class="lb"/>οὐδένα ἂν ἄνθρωπον οἶμαι στεφθήσεσθαι. Ἐν μὲν γὰρ <br class="lb"/>δολιχῷ
                        ὑπέρτατος, φησὶν, ὁ ἵππος ἔσται·</p>
                  <div class="lg">
                    <div class="l first">Τὸ στάδιον δὲ λαγωὸς ἀποίσεται· ἐν δὲ διαύλῳ</div>
                    <div class="l">Δορκὰς ἀριστεύσει· μερόπων δ’ ἐναρίθμιος οὐδεὶς</div>
                    <div class="l">Ἐν ποσίν. ὦ κοῦφοι ἀσκητῆρες, ἄθλιοι ἄνδρες.</div>
                  </div>
                  <p class="p autofirst">Ἀλλ’ οὐδὲ τῶν ἀφ’ Ἡρακλέους τὶς ἐλέφαντος ἢ λέοντος <br class="lb"/>ἰσχυρότερος ἂν
                        φανείη. Οἶμαι δ’, ὅτι καὶ ταῦρος πυγμῇ <br class="lb"/>στεφθήσεται. καὶ <span class="milestone">15</span>ὄνος, φησὶ, λὰξ ὅτι εἰ βούλεται <br class="lb"/>ἐρίσας,
                        αὐτὸν τὸν στέφανον οἴσεται. Αὐτὰρ ἐν ἱστορίῃ πολυπείρῳ <br class="lb"/>γράψεται ὄνος,
                        ὅτι παγκράτιον νίκησέ ποτε ἄνδρας. <br class="lb"/>εἰκοστὴ δὲ καὶ πρώτη Ὀλυμπιὰς ἦν,
                        ὅτ’ ἐνίκα ὀγκητής. 
<a class="pb" href="#pb37" id="pb37">[p. 37]</a>
 Πάνυ χαριέντως οὗτος ὁ μῦθος ἐπιδείκνυσι τὴν
                        ἀθλητικὴν <br class="lb"/>ἰσχὺν οὐ τῶν ἀνθρωπίνων οὖσαν ἀσκημάτων. καίτοι γ’ εἰ
                        <br class="lb"/>μηδὲν ἰσχύϊ πρωτεύουσι τῶν ζώων οἱ ἀθληταὶ, τίνος ἂν ἔτι <br class="lb"/>τῶν ἄλλων
                        ἐπήβολοι γενηθεῖεν ἀγαθῶν; </p>
                </section>
                <section id="body-1-14" class="div textpart chapter level3">
                  <p class="p autofirst">Εἰ δὲ καὶ τὴν ἡδονὴν σώματός τις ἀγαθὸν <br class="lb"/>εἶναι φαίη, οὐδὲ ταύτης αὐτῆς
                        αὐτοῖς μέτεστι, οὔτ’ οὖν <br class="lb"/>ἀθλοῦσιν οὔτε καταλύσασιν, εἴγε παρὰ μὲν τὸν
                        τῆς ἀθλήσεως <br class="lb"/>χρόνον ἐν πόνοις τε καὶ ταλαιπωρίαις εἰσὶν, οὐ
                        γυμναζόμενοι <br class="lb"/>μόνον, ἀλλὰ καὶ πρὸς ἀνάγκην ἐσθίοντες· ἡνίκα δὲ <br class="lb"/>καὶ
                        καταλύσαντες τύχοιεν, ἀνάπηροι τὰ πλεῖστα μέρη τοῦ <br class="lb"/>σώματος γίνονται.
                        Τάχ’ οὖν ἐπὶ τῷ χρήματα πάντων ἀθροίζειν <br class="lb"/>πλεῖστα σεμνύνονται; καὶ μὴν
                        ἐστὶν ὑμῖν θεάσασθαι <br class="lb"/>πάντας αὐτοὺς ὀφείλοντας, οὐ μόνον ἐκεῖνον τὸν
                        χρόνον, <br class="lb"/>καθ’ ὃν ἀθλοῦσιν, ἀλλὰ καὶ καταλύσαντας τὴν ἄσκησιν, <br class="lb"/>οὐδ’
                        ἂν εὕροις ἀθλητὴν οὐδενὸς πλουσιώτερον ἑνὸς τῶν <br class="lb"/>ἐπιτυχόντων οἰκονόμων
                        ἀνδρὸς πλουσίου. ἔστι δὲ οὐδ’ αὐτὸ 
<a class="pb" href="#pb38" id="pb38">[p. 38]</a>
 τὸ πλουτεῖν ἐξ ἐπιτηδεύματος
                        ἀξιόλογον ἁπλῶς, ἀλλὰ τὸ <br class="lb"/>τοιαύτην ἐπίστασθαι τέχνην, ἣ καὶ ναυαγήσασι
                        συνεκκολυμβήσει, <br class="lb"/>ὅπερ οὔτε τοῖς διοικοῦσι τὰ τῶν πλουσίων, οὔτε τοῖς
                        <br class="lb"/>τελώναις ἢ τοῖς ἐμπόροις ὑπάρχει. καίτοι πλουτοῦσιν ἐξ
                        <br class="lb"/>ἐπιτηδευμάτων οὗτοι μάλιστα, ἀλλ’ ἐὰν ἀπολέσωσι τὰ χρήματα,
                        <br class="lb"/>συναπολλύουσιν αὐτοῖς καὶ τὰς πράξεις, ἀφορμῆς μέν <br class="lb"/>τινος χρημάτων
                        εἰς αὐτὰς δεόμενοι, τῷ δὲ οὐκ ἔχειν ταύτην <br class="lb"/>ἄρξασθαι τῆς ἀρχαίας πράξεως
                        ἀδυνατοῦντες. οὐδὲ γὰρ <br class="lb"/>δανείζει τις αὐτοῖς χωρὶς ἐνεχύρων ἢ ὑποθηκῶν.
                        ὥστε εἰ <br class="lb"/>καὶ πρὸς χρηματισμὸν ἀσφαλῆ τε καὶ οὐκ ἄδοξον ἀξιοῖ τις
                        <br class="lb"/>ἡμᾶς παρεσκευάσθαι, τέχνην ἀσκητέον ἐστὶ διὰ παντὸς τοῦ <br class="lb"/>βίου καὶ
                        παραμένουσαν. Ἀλλὰ διττῆς οὔσης διαφορᾶς τῆς <br class="lb"/>πρώτης ἐν ταῖς τέχναις·
                        ἔνιαι μὲν γὰρ αὐτῶν λογικαί τ’ εἰσὶ <br class="lb"/>καὶ σεμναὶ, τινὲς δ’ εὐκαταφρόνητοι
                        καὶ διὰ τῶν τοῦ σώματος <br class="lb"/>πόνων, ἃς δὴ βαναύσους τε καὶ χειρωνακτικὰς
                        ὀνομάζουσιν· <br class="lb"/>ἄμεινον ἂν εἴη τοῦ προτέρου γένους τῶν τεχνῶν μετέρχεσθαί
                        <br class="lb"/>τινα. τὸ γάρ τοι δεύτερον γένος αὐτῶν ἀπολείπειν 
<a class="pb" href="#pb39" id="pb39">[p. 39]</a>
 εἴωθε
                        γηρῶντας τοὺς τεχνίτας εἰσὶ δὲ ἐκ τοῦ προτέρου <br class="lb"/>γένους ἰατρική τε καὶ
                        ῥητορικὴ καὶ μουσικὴ, γεωμετρία τε <br class="lb"/>καὶ ἀριθμητικὴ, καὶ λογιστικὴ, καὶ
                        ἀστρονομία, καὶ γραμματικὴ, <br class="lb"/>καὶ νομική. πρόσθες δ’, εἰ βούλει, ταύταις
                        πλαστικήν <br class="lb"/>τε καὶ γραφικήν· εἰ γὰρ καὶ διὰ τῶν χειρῶν ἐνεργοῦσιν,
                        <br class="lb"/>ἀλλ’ οὐκ ἰσχύος νεανικῆς δεῖται τὸ ἔργον αὐτῶν. Ἐκ τούτων <br class="lb"/>οὖν τινὰ
                        τῶν τεχνῶν ἀναλαμβάνειν τε καὶ ἀσκεῖν χρὴ <br class="lb"/>τὸν νέον, ὅτῳ μὴ παντάπασιν ἡ
                        ψυχὴ βοσκηματώδης ἐστί· <br class="lb"/>καὶ μᾶλλόν γε τὴν ἀρίστην ἐν ταύταις, ἥτις, ὡς
                        ἡμεῖς φαμὲν, <br class="lb"/>ἐστὶν ἰατρική· τοῦτο δ’ αὐτὸ δεικτέον ἐφεξῆς. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>Adhortatio ad artes addiscendas</a>
          </header>
          <ul class="tree">
            <li>
              <a href="#body-1">Adhortatio ad artes addiscendas</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
