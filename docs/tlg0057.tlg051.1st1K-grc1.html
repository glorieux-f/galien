<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:19"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg051">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg051.1st1K-grc1.xml">De tremore, palpitatione, convulsione et rigore</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg051.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">7</span>, <span class="biblScope">584-642</span>, <span class="date">1824</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb584" id="pb584">[p. 584]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΤΡΟΜΟΥ ΚΑΙ ΠΑΛΜΟΥ <br class="lb"/>ΚΑΙ ΣΠΑΣΜΟΥ ΚΑΙ ΡΙΓΟΥΣ ΒΙΒΛΙΟΝ.<a class="bookmark" href="#body-1-1"> §</a></h3>
                  <p class="p autofirst">Ἐπειδὴ Πραξαγόρας ὁ Νικάρχου, τά τε <br class="lb"/>ἄλλα τῆς ἰατρικῆς ἐν τοῖς ἀρίστοις
                        γενόμενος ἔν τε τοῖς περὶ <br class="lb"/>φύσιν λογισμοῖς δεινότατος, οὐκ ὀρθῶς μοι
                        δοκεῖ περί τε <br class="lb"/>σφυγμοῦ καὶ παλμοῦ καὶ σπασμοῦ <span class="milestone">200</span>καὶ τρόμου γινώσκειν, <br class="lb"/>ἀρτηριῶν μὲν ἅπαντα νομίζων εἶναι
                        πάθη, διαφέρειν <br class="lb"/>δὲ ἀλλήλων μεγέθει· διὰ τοῦτο ἔδοξέ μοι κοινῇ περὶ
                        πάντων <br class="lb"/>αὐτῶν ἐν τῷδε τῷ γράμματι διελθεῖν, οὐχ ἵνα ἐλέγξαιμι
                        <br class="lb"/>Πραξαγόραν ἐν οἷς σφάλλεται, τοῦτο μὲν γὰρ αὐτάρκως 
<a class="pb" href="#pb585" id="pb585">[p. 585]</a>

                        Ἡρόφιλος ἔπραξε, μαθητὴς αὐτοῦ γενόμενος, ἀλλ’ ἵν’ οἷς <br class="lb"/>ὀρθῶς ἐκεῖνος
                        ἔγραψε τὰ λείποντα προσθῶ. περὶ μὲν δὴ <br class="lb"/>τοῦ σφυγμοῦ, τί ποτ’ ἔστι καὶ
                        καθ’ ὅντινα τρόπον γίνεσθαι <br class="lb"/>πέφυκεν, ἔν τε τῇ περὶ σφυγμῶν πραγματείᾳ
                        δέδεικται καὶ <br class="lb"/>νῦν εἰρήσεται τοσοῦτον, ὅσον ἂν εἰς τὰ προκείμενα
                        χρήσιμον <br class="lb"/>εἶναι φαίνηται. περὶ δὲ τῶν ἄλλων ἐν τῷδε τῷ πράγματι
                        <br class="lb"/>δίειμι, τὴν ἀρχὴν ἐνθένδε ποιησάμενος. </p>
                </section>
                <section id="body-1-2" class="div textpart chapter level3">
                  <p class="p autofirst">Αἰσθηταὶ κινήσεις ἐν τοῖς τῶν ζώων σώμασιν, <br class="lb"/>ὁπόταν ὑγιαίνωσι, διτταὶ τῷ
                        γένει φαίνονται· καθ’ <br class="lb"/>ὁρμὴν μὲν ἢ κατὰ προαίρεσιν, ἢ ὅπως ἂν ὀνομάζειν
                        ἐθέλωσιν <br class="lb"/>οἱ τὰ μὲν τοιαῦτα δεινοὶ, τῆς δὲ τῶν πραγμάτων ἐπιστήμης
                        <br class="lb"/>ἀμελοῦντες, αἱ διὰ νεύρων τε καὶ μυῶν γινόμεναι, καὶ ταύτας <br class="lb"/>ἔθος
                        ἐστὶ τοῖς ἰατροῖς ὀνομάζειν προαιρετικὰς ἐνεργείας· <br class="lb"/>ἕτεραι δὲ κινήσεις
                        εἰσὶν ἐν τοῖς τῶν ζώων σώμασιν αἱ κατὰ <br class="lb"/>τὰς ἀρτηρίας τε καὶ τὴν καρδίαν,
                        ἃς προσαγορεύουσι ζωτικὰς, <br class="lb"/>ὄντος καὶ ἄλλου τρίτου γένους κινήσεων ἐν
                        ταῖς φλεψὶν, <br class="lb"/>οὐκ αἰσθητοῦ, ὑπὲρ ὧν οὐδὲν ἐν τῷ παρόντι δέομαι λέγειν.
                        <br class="lb"/>ἀλλ’ ἥ γε διὰ τῶν μυῶν τε καὶ τῶν νεύρων γινομένη, καθ’ ἣν 
<a class="pb" href="#pb586" id="pb586">[p. 586]</a>
 καὶ τὰς χεῖρας καὶ τὰ σκέλη κινοῦμεν, ἐν τρόμοις καὶ σπασμοῖς <br class="lb"/>καὶ
                        ῥίγεσι νοσώδεσιν, ἐνίοτε δὲ καὶ τοῖς παλμοῖς φαίνεται. <br class="lb"/>πάντα γὰρ τὰ
                        τοιαῦτα παθήματα πλημμελεῖς κινήσεις εἰσὶ <br class="lb"/>τῶν αὐτῶν ὀργάνων, ἀφ’ ὧν
                        ὑγιαινόντων αἱ καθ’ ὁρμὴν ἐπιτελοῦνται <br class="lb"/>κινήσεις. </p>
                </section>
                <section id="body-1-3" class="div textpart chapter level3">
                  <p class="p autofirst">Ὁ τρόμος μὲν οὖν γίνεται τῆς ὀχούσης καὶ <br class="lb"/>κινούσης τὸ σῶμα δυνάμεως
                        ἀῤῥωστίᾳ. οὐ γὰρ ἐξ ἑαυτῶν <br class="lb"/>δήπου τὰ μόρια τῶν ζώων οὕτως ὄντα βαρέα καὶ
                        κάτω φέρεσθαι <br class="lb"/>πεφυκότα, τὰς εἰς ἅπαντα τόπον ἔχει κινήσεις, ἀλλ’ <br class="lb"/>ἡ
                        διὰ τῶν νεύρων τοῖς μυσὶν ἀπὸ τῆς ἀρχῆς ἐπιπεμπομένη δύναμις <br class="lb"/>οἷον ὄχημά
                        τι καὶ πτέρωμα τῆς κινήσεως αὐτοῖς ἐστιν, <br class="lb"/>ἣν ὅταν μὲν ἀπολέσῃ τελέως,
                        ἀπόλλυσι δὲ τὰ παραλελυμένα, <br class="lb"/>καταφέρεται καὶ πίπτει κάτω δίκην ὄρνιθος
                        πτεροῤῥυήσαντος, <br class="lb"/>ὅθεν οὐδεμία κίνησις ἀπολείπεται τοῖς οὕτω παθοῦσιν.
                        εἰ δὲ <br class="lb"/>περιγίνοιτο μὲν ἡ δύναμις, ὀλίγη δὲ καὶ ἀσθενὴς, ὡς μήθ’
                        <br class="lb"/>ἱκανῶς ὀχεῖν τε καὶ βαστάζειν τὰ μέρη τοῦ σώματος, ἢ ὥσπέρ <br class="lb"/>τι
                        φορτίον φέρειν μὴ δύνασθαι, ἀνάγκη τὸ διακείμενον οὕτω <br class="lb"/>μόριον ἐν τρόμῳ
                        καθορᾶσθαι. αἱ γὰρ ὑπὲρ τὴν δύναμιν τοῖς 
<a class="pb" href="#pb587" id="pb587">[p. 587]</a>
 ἀσθενέσι κινήσεις
                        βίαιοί τε καὶ πρὸς ἀνάγκην γιγνόμεναι τρομώδεις <br class="lb"/>εἰσίν. οἶμαί σε
                        πολλάκις ἑωρακέναι βαρὺ φορτίον <br class="lb"/>ᾑρημένον τινὰ, κᾄπειτα βαδίζειν
                        ἐπιχειροῦντα πρὸς βίαν, ὡς <br class="lb"/>τρομώδης γίνεται τοῖν σκελοῖν. καὶ γὰρ εἰ
                        καὶ ταῖν χεροῖν <br class="lb"/>ὑπέρβαρύ τι βαστάζειν ἐπιχειροίη, τρομώδης ἔσται ταῖν
                        χεροῖν. <br class="lb"/>οὕτω δὲ <span class="milestone">201</span>καὶ ἄνθρωπος ὅταν
                        φοβῆται, ἤν τέ τι <br class="lb"/>ταῖς χερσὶ δρᾷν, ἤν τε βαδίζειν ἐθέλῃ, τρομώδεις μὲν
                        αἱ χεῖρες <br class="lb"/>αὐτῷ τολμῶντι δι’ αὐτῶν ἐνεργεῖν, τρομώδη δὲ τὰ σκέλη
                        <br class="lb"/>βαδίζειν ἐπιχειροῦντι. καθαιρεῖ γὰρ ἰσχὺν δυνάμεως οὐδὲν <br class="lb"/>ἧττον τῶν
                        ἄλλων φόβος. ἢν δὲ ἅπαξ αὕτη καταπέσῃ καὶ <br class="lb"/>ἀῤῥωστήσῃ, πᾶν ἄχθος
                        γίγνεται, κᾂν παντελῶς ᾖ κουφότατον. <br class="lb"/>ὥστε καὶ τὸ σῶμα τοῦ ζώου, κοῦφον
                        ὂν πρότερον, οἷα <br class="lb"/>φορτίον αὐτὴν βαρύνει. γέροντες δ’ ὡσαύτως ἀπ’
                        ἀσθενείας <br class="lb"/>τὰ πολλὰ τρομώδεις εἰσὶ, ὅσοις τε διὰ νόσον ἡ τοῦ σώματος
                        <br class="lb"/>ἰσχὺς ἐπόνησεν, οὐδὲ τούτοις ἄνευ τρόμων αἱ κινήσεις. <br class="lb"/>ἐν πᾶσι γὰρ
                        τοῖς οὕτως ἔχουσιν ἡ κινοῦσα τὰ μέρη καὶ βαστάζουσα <br class="lb"/>δύναμις,
                        ἀῤῥωστήσασα νυνὶ, ὅσον ἐπεφύκει πρότερον 
<a class="pb" href="#pb588" id="pb588">[p. 588]</a>
 αἴρειν, οὐκέτι
                        δύναται, καθάπερ ὀκλάζουσα περὶ τὴν κίνησιν. <br class="lb"/>ἔνθα δ’ ἂν ὅλος ὁ τόνος
                        ἐνδῷ τῆς φύσεως, ἐνταῦθα <br class="lb"/>τοῦ κουφίζοντος ἀποροῦντα τὰ σώματα τῷ σφετέρῳ
                        βάρει <br class="lb"/>φέρεται κάτω, καὶ ἔμεινεν ἐνταῦθα. καθάπερ ἐν παραλύσεσιν,
                        <br class="lb"/>εἰ πᾶσαν τὴν δύναμιν ἡ ἰσχὺς ἐπελελοίπει τελέως· ὅσον <br class="lb"/>δὲ αὐτῆς
                        λείπεται, τοῦτο πάλιν ὀχεῖν ἐπιχειρεῖ. δύναται δὲ <br class="lb"/>οὐδὲ νῦν ὅσον
                            βούλε<span class="milestone">365</span>ται δι’ ἀσθένειαν· ἀλλ’ ὀλίγον
                        μέν <br class="lb"/>τι κουφίζει, τὸ πλέον δ’ ἀπολείπει, ἀτελῆ καὶ κολοβὴν
                        ἐγκαταλείπουσα <br class="lb"/>καὶ ταύτῃ τὴν κίνησιν. αὖθις οὖν ἐπιτρέπει τοῖς
                        <br class="lb"/>σώμασι φέρεσθαι κάτω. τούτου συνεχῶς ἀποτελουμένου, καὶ <br class="lb"/>τὴν ἄνω
                        φορὰν ἐκδεχομένης ἀεὶ τῆς κάτω, συναπτούσης δὲ αὖ <br class="lb"/>πάλιν τῆς ἄνω, διπλῆ
                        μὲν καὶ σύνθετος ἡ πᾶσα γίνεται κίνησις, <br class="lb"/>ἀμειβόντων ἀεὶ τῶν μορίων τοὺς
                        τόπους. ὄνομα δὲ τῷ <br class="lb"/>πάθει τρόμος, εἰς μὲν τὰ κάτω τῆς φορᾶς τοῖς σώμασι
                        τῷ <br class="lb"/>σφετέρῳ βάρει γινομένης, ἄνω δὲ αὖ πάλιν ὑπὸ τῆς δυνάμεως
                        <br class="lb"/>αἰρομένης. </p>
                </section>
                <section id="body-1-4" class="div textpart chapter level3">
                  <p class="p autofirst">Ἀλλὰ καὶ παλμὸς, ἴσως φήσει τις, ὡσαύτως <br class="lb"/>τῷ τρόμῳ κίνησίς ἐστιν
                        ἀβούλητός τε καὶ ἀκούσιος ἐπαιρομένων ﻿
<a class="pb" href="#pb589" id="pb589">[p. 589]</a>
 τε καὶ καταφερομένων
                        τῶν παλλομένων μερῶν. πῇ <br class="lb"/>ποτ’ οὖν διοίσει τρόμος παλμοῦ; μέχρι μὲν
                        τοῦδε φαίνονται μηδὲν <br class="lb"/>ἀλλήλων διαφέροντες, διενηνόχασι δὲ, οὔτε γὰρ
                        τόπον πάσχοντα <br class="lb"/>τὸν αὐτόν φημι εἶναι τοῖς παλλομένοις, οὔτ’ αἰτίαν, οὔτε
                        <br class="lb"/>σύμπτωμα. τρέμει μὲν γὰρ μὴ προελόμενος κινεῖν τὸ κῶλον <br class="lb"/>οὐδείς·
                        πάλλεται δὲ τὰ παλλόμενα, κᾂν ἀποκείμενα τύχῃ, κᾂν <br class="lb"/>μηδεμίαν κίνησιν
                        αὐτοῖς ἐπάγῃς. ἀπατῶνται δὲ κᾀνταῦθα <br class="lb"/>πολλοὶ, κεφαλάς τε τρομώδεις
                        ὁρῶντες, ἀκίνητόν τε χεῖρα, <br class="lb"/>καὶ σκέλος, ὡς ἂν δόξειεν, ἀποτεταμένον
                        ἐχόντων τινῶν, <br class="lb"/>ἔπειτ’ οὐδὲν ἧττον τρεμόντων. οὓς χρὴ διδάξαι τὸν λόγον
                        <br class="lb"/>τοῦτον, οὐχ ὑπ’ ἐμοῦ νῦν πρῶτον λεγόμενον, ἀλλὰ καὶ πολλοῖς <br class="lb"/>τῶν
                        παλαιῶν, οὐχ ὅσα φαίνεται κινεῖσθαι, ταῦτα κινεῖσθαι <br class="lb"/>φᾶσι μόνα. πολλὰ
                        γοῦν ἀκίνητα μὲν εἶναι δοκεῖ, ἕνα <br class="lb"/>καὶ τὸν αὐτὸν ἐπέχοντα τόπον, οὐδὲν
                        δὲ ἧττον κινεῖται. <br class="lb"/>τοὺς γοῦν ὄρνιθας οὐ μόνον ἄνω καὶ κάτω φερομένους,
                        ἀλλὰ <br class="lb"/>κᾂν ἕνα τόπον ἐν τῷ ἀέρι κατειληφότες ὦσιν, ἐν κινήσει καὶ
                        <br class="lb"/>τόθ’ ὑπάρχειν. ἐὰν γοῦν ἐν ἐκείνῳ τῷ τόπῳ νεκρὸν ὄρνιθος 
<a class="pb" href="#pb590" id="pb590">[p. 590]</a>

                        σῶμα τεθῇ, ῥᾳδίως ἐπὶ τὴν γῆν κατενεχθήσεται τῷ βάρει <br class="lb"/>ῥέψαν. <span class="milestone">202</span>ᾧ δῆλον ὅτι καὶ τὸ μένον ἐπὶ τοῦ αὐτοῦ τόπου
                        <br class="lb"/>σῶμα κινήσει τινὶ προσχρώμενον ἐμετεωρίζετο, κατὰ <br class="lb"/>τοσοῦτον μέρος
                        γε κινήσεως, ὅσον ἔσχεν ἂν, εἰ μόνῳ τῷ βάρει <br class="lb"/>καταφερόμενον τετύχηκεν.
                        ὥστε ἣν δοκεῖς ἀκινησίαν εἶναι, <br class="lb"/>σύνθετός ἐστι κίνησις ἐκ δύο τινῶν εἰς
                        ὑπεναντίους τόπους <br class="lb"/>ἀπάγειν τὸ σῶμα δυναμένων κινήσεων συγκειμένη. ὧν εἰ
                        τὴν <br class="lb"/>ἑτέραν ἀφέλοις τὴν ἄνω, τὴν λοιπὴν ὄψει ῥᾳδίως εἰς τὸν <br class="lb"/>κάτω
                        τόπον ἀπάγουσαν τὸ σῶμα. τοῦτ’ οὖν καὶ Ἱπποκράτης <br class="lb"/>διδάσκει εἰπών·
                        ἑστάναι ἕλκεσιν ἥκιστα συμφέρει. καὶ <br class="lb"/>ἄλλως, ἢν ἐν σκέλει ἔχῃ τὸ ἕλκος,
                        οὐδὲ καθῆσθαι, οὐδὲ πορεύεσθαι, <br class="lb"/>ἀλλὰ ἡσυχίην ἔχειν καὶ ἀτρεμίζειν
                        συμφέρει. τὸ <br class="lb"/>μὲν γὰρ ἀτρεμίζειν καὶ ἡσυχάζειν ὡς ὠφελοῦν ἐπαινεῖ· τὸ
                        <br class="lb"/>δὲ ἑστάναι καὶ καθῆσθαί, φησιν, ἥκιστα συμφέρει, ἕτερόν τι <br class="lb"/>τοῦ
                        ἀτρεμίζειν καὶ ἡσυχάζειν ὑπάρχον. ἐντέτανται γὰρ καὶ <br class="lb"/>τόθ’ οἱ μύες
                        βαστάζοντές τε καὶ ἀπὸ τῆς γῆς ἐξαίροντες καὶ <br class="lb"/>ὀρθοῦντες τὸ σῶμα. διὰ
                        τοῦτο τοῦ περιπατεῖν οὐδὲν ἧττον <br class="lb"/>τὸ ἑστάναι κοπῶδες, ὡς ἂν καὶ αὐτὸ
                        κίνησις ὄν. ἀρθείσης 
<a class="pb" href="#pb591" id="pb591">[p. 591]</a>
 γοῦν τῆς ψυχῆς τῆς κινούσης τε καὶ
                        ὀρθούσης τὸ σῶμα, ῥᾳδίως <br class="lb"/>ὄψει κείμενον ἐπὶ τῆς γῆς τὸ πρότερον ὂν
                        ὀρθῶς. ᾧ δῆλον <br class="lb"/>ὅτι καὶ ὁπόταν ὀρθὸν ᾖ, οὐκ ἦν ἀκίνητον, ἀλλ’ εἶχέ τι
                        <br class="lb"/>κουφίζον τε καὶ βαστάζον καὶ ἐξαῖρον αὐτό. ἐγὼ μὲν οὖν <br class="lb"/>οὐδὲ τὸν
                        κατακείμενον ἄνθρωπον, εἰ τὴν μὲν κεφαλὴν ὑψηλοτέραν <br class="lb"/>ἔχοι, τοὺς δὲ
                        πόδας ταπεινοτέρους, οὐδὲ τοῦτον ἀκίνητον <br class="lb"/>εἶναί φημι παντάπασιν.
                        ὑπέῤῥει γὰρ ἂν ῥᾳδίως ἐπὶ <br class="lb"/>πόδας ἀπὸ τῶν ὑψηλοτέρων εἰς τὸ κάταντες
                        ῥέπων, εἰ μή που <br class="lb"/>κινήσῃ τὴν ῥοπὴν ταύτην ἀντισηκοῦσαν. ταῦτ’ ἆρα καὶ ὁ
                        <br class="lb"/>Ἱπποκράτης ἔλεγεν· εἰ δὲ καὶ προπετὴς γένοιτο, καὶ καταῤῥέοι <br class="lb"/>ἀπὸ
                        τῆς κλίνης ἐπὶ πόδας, δεινότερόν ἐστι. τὸ γὰρ ἐπὶ <br class="lb"/>τοὺς πόδας ὑποῤῥεῖν
                        κατακείμενον ἀῤῥωστούσης ἐσχάτως δυνάμεως <br class="lb"/>βεβαιότατόν ἐστι γνώρισμα.
                        ἑστάναι μὲν γὰρ ἢ καθέζεσθαι <br class="lb"/>ἢ ἀνίστασθαι μὴ δύνασθαι δεινὸν μὲν, ἀλλ’
                        ἧττον <br class="lb"/>δεινὸν, ἀπολήγουσι γὰρ πρὸς ταῦτα πολλοὶ τῶν νοσούντων, <br class="lb"/>εἰς
                        ἔσχατον ἀσθενείας οὔπω προϊόντες· τὸ δὲ μὴ κατακεῖσθαι <br class="lb"/>δύνασθαι ζῶντος
                        τρόπον, ἀλλὰ κᾀνταῦθα καθάπερ νεκρὸν καὶ <br class="lb"/>ἄψυχον σῶμα καταφέρεσθαι,
                        κακῶν ἔσχατον. τοῦτο ἐν τῷ 
<a class="pb" href="#pb592" id="pb592">[p. 592]</a>
 περὶ χυμῶν ἔῤῥιψιν ἐκάλεσεν, ὅπερ
                        οἱ ἐξηγησάμενοι τὸ σύγγραμμα <br class="lb"/>μὴ νοήσαντες ἐλάλησαν πολλά. τὸ γὰρ
                        καταβεβλῆσθαι <br class="lb"/>δίκην ἀψύχου σώματος, παντὸς τοῦ τόνου τελείως
                        <br class="lb"/>ἐκλελυμένου τε καὶ ἀπολωλότος ἔῤῥιψιν εἶπεν, ὥστε μὴ <br class="lb"/>ταὐτὸν εἶναι
                        τὸ ἐῤῥίφθαι τῷ κατακεῖσθαι, ἀλλ’ ὃν ἔχει <br class="lb"/>λόγον τὸ καταπίπτειν πρὸς τὸ
                        κατακεῖσθαι. οὕτω κᾀπὶ <br class="lb"/>τῶν ὀρνίθων ἕτερον μέν ἐστιν ἐπὶ γῆν καταπτῆναι,
                        ἕτερον <br class="lb"/>δὲ πεσεῖν ἐπὶ τὴν γῆν. τὸ μὲν γὰρ ἐνέργεια, τὸ δὲ <br class="lb"/>πάθος.
                        ὡσαύτως οὖν τούτοις ἐνέργεια μὲν ἡ κατάκλισίς <br class="lb"/>ἐστι, πάθημα δὲ ἡ
                        ἔῤῥιψις. πρὸς τί δή μοι ταῦτα λέγεται; <br class="lb"/>ἵνα τοὺς ἐπηρκότας ἢ σκέλος ἢ
                        χεῖρα, κᾄπειτα φυλάττοντας, <br class="lb"/>ὡς ἔχουσι, μὴ δόξῃς ἀκινήτους εἶναι, μηδ’
                        ἂν <br class="lb"/>ὅτι μάλιστα τυγχάνωσιν. ἕνα καὶ τὸν αὐτὸν ἀεὶ κατέχοντες <br class="lb"/>τόπον.
                        εἰ δ’ οὐ βούλει συγχωρῆσαι κίνησιν ὑπάρχειν τοῖς <br class="lb"/>οὕτω διακειμένοις,
                        ἀλλ’ ἐνέργειάν τε πάντως αὐτοῖς συγχωρήσεις <br class="lb"/>ὑπάρχειν, καὶ διπλασίαν γε
                        τὴν ῥώμην ταύτην τῆς <br class="lb"/>ἁπλῆς ἐνεργείας. ἐν μὲν γὰρ ταῖς ἁπλαῖς ἓν γένος
                        ἐνεργεῖ <br class="lb"/>μυῶν, ἤτοι τῶν καμπτόντων, ἢ τῶν ἐντεινόντων τὸ <br class="lb"/>κῶλον·
                        ὅταν δὲ ἀποτείνας αὐτὸ διαφυλάττῃς, ἄμφω τὰ 
<a class="pb" href="#pb593" id="pb593">[p. 593]</a>
 γένη τῶν μυῶν
                        ἰσοσθενῶς ἐνεργεῖ. εἰ δὲ τούτου μνημονεύεις, <br class="lb"/>ἀληθῆ παραφυλάττων
                        εὑρήσεις ἀεὶ τὸν λόγον, ὅτι τῷ μηδεμίαν <br class="lb"/>ἐπιχειροῦντι <span class="milestone">203</span>κινεῖσθαι κίνησιν οὐκ ἐγγίνεται τρόμος.
                        <br class="lb"/>ἀδυνάτου γάρ ἐστι καὶ ἀσθενοῦς κινήσεως σύμπτωμα. <br class="lb"/>ὅθεν ὅτῳ
                        κινεῖσθαι σώματι μηδόλως ὑπάρχει, παντί που <br class="lb"/>δῆλον, ὡς οὐδὲ περὶ τὴν
                        κίνησιν ἀσθενὲς καὶ ἀδύνατον <br class="lb"/>ὑπάρξει. </p>
                </section>
                <section id="body-1-5" class="div textpart chapter level3">
                  <p class="p autofirst">Παλμὸς δέ γε καὶ τοῖς ἀκινήτοις συμβέβηκε. <br class="lb"/>καὶ γὰρ ὀφρὺς καὶ βλέφαρον
                        καὶ ὀφθαλμὸς ἐπαίρονται <br class="lb"/>πολλάκις ἄνευ βουλήσεως ἁπάσης. ἔνθα καὶ τοῦτό
                        γε σαφῶς <br class="lb"/>οἶμαι θεάσασθαι μεγάλην ἔχον μοῖραν εἰς ἐπίγνωσίν τε τοῦ
                        <br class="lb"/>πάθους τῆς φύσεως ἀκριβῆ τε διάκρισιν ἀπὸ τῶν τρεμόντων. <br class="lb"/>αἱ μὲν
                        γὰρ ἐν τοῖς παλλομένοις μέρεσιν ἐπάρσεις τε καὶ θέσεις <br class="lb"/>φαινόμεναι
                        διατάσεις εἰσί τινες τῶν σωμάτων, οἷα πληρουμένων <br class="lb"/>αὖθίς τε πάλιν
                        κενουμένων συνιζήσεις· αἱ δὲ ἐπὶ <br class="lb"/>τῶν τρεμόντων ὅλου τοῦ κώλου κινήσεις
                        εἰσὶ, ποτὲ μὲν εἰς <br class="lb"/>τὸ κάτω ῥέποντος, αὖθις δ’ ἄνω φερομένου,
                        διαστέλλεται ﻿
<a class="pb" href="#pb594" id="pb594">[p. 594]</a>
 δὲ οὐδὲν, οὐδὲ συστέλλεται. διὰ τοῦτο τρέμει μὲν
                        ὅλον τὸ <br class="lb"/>μέρος, ὁπόταν τι δρᾷν ἐπιχειρῶμεν, οὐδενὸς ἀκινήτου τῶν ἐν
                        <br class="lb"/>αὐτῷ μένοντος· ἀλλ’ ὁμοίως μὲν οἱ μύες, ὁμοίως δὲ τούτοις <br class="lb"/>ἀρτηρίαι
                        καὶ νεῦρα καὶ φλέβες καὶ αὐτὰ τὰ ὀστᾶ καὶ τὸ <br class="lb"/>δέρμα ποτὲ μὲν ἄνω
                        φέρεται, ποτὲ δὲ κάτω. πάλλεται δὲ οὐ <br class="lb"/>πάντα. νεῦρον γοῦν, ἢ ὀστοῦν, ἢ
                        χόνδρον, ἤ τι τοιοῦτον <br class="lb"/>ἕτερον οὐκ ἂν ἴδοις ποτὲ παλλόμενον. οὐ γὰρ ἔχει
                        κοιλίαν, <br class="lb"/>ἧς ἐν μέρει διαστελλομένης τε καὶ συστελλομένης, ἐπαίρεσθαι
                        <br class="lb"/>μὲν, ὅταν διαστέλληται, συμπίπτειν δὲ, ὅταν συστέλληται, <br class="lb"/>τοῖς
                        μέρεσιν ὑπάρξει. ἀλλ’ εἴτε μυῶν ἐστι πάθος μόνον ὁ <br class="lb"/>παλμὸς, ὡς Ἡρόφιλος
                        ἐνόμιζεν, ἤ καὶ τοῦ δέρματος, ἢ ἀρ<span class="milestone">366</span>τηριῶν,
                        <br class="lb"/>ὡς ὑπελάμβανε Πραξαγόρας, αὖθις τοῦτο σκεψόμεθα. <br class="lb"/>τῇ γὰρ παρὰ τῇ
                        τοῦ πεπονθότος τόπου ζητήσει <br class="lb"/>οἰκειοτέρα ἡ σκέψις. τὸ δέ γε νῦν εἶναι
                        τοσοῦτον λαβόντες <br class="lb"/>εἰς τὸ πρόσθεν ἴωμεν, ὅτι διάστασις μέν τίς ἐστι καὶ
                        συνίζησις <br class="lb"/>παρὰ φύσιν ὁ παλμὸς, ἀκούσιος δὲ κίνησις ἄνω τε καὶ <br class="lb"/>κάτω
                        τῶν μερῶν ἐναλλὰξ φερομένων ὁ τρόμος. ἔστι δὲ οὐ 
<a class="pb" href="#pb595" id="pb595">[p. 595]</a>
 ταὐτὸν οὔτε
                        τῷ ἄνω φέρεσθαι τὸ διαστέλλεσθαι οὔτε τῷ <br class="lb"/>κάτω τὸ συστέλλεσθαι. τὰ μὲν
                        γὰρ ἄνω καὶ κάτω φερόμενα, <br class="lb"/>τὸν πρότερον ἀπολείποντα τόπον, εἰς ἕτερον
                        μεθίσταται· <br class="lb"/>τὰ διαστελλόμενα δὲ καὶ συστελλόμενα, τὴν ἀρχαίαν
                        <br class="lb"/>ἕδραν φυλάττοντα, τὸ μὲν ἐπιλαμβάνει τοῦ πέριξ χωρίου, τὸ <br class="lb"/>δὲ
                        ἀπολείπει. ὥστε τὸ κινεῖσθαι μὲν ἀμφοτέροις κοινὸν, <br class="lb"/>ὅσα τε διαστέλλεται
                        καὶ συστέλλεται, καὶ μέν τοι καὶ ὅσα <br class="lb"/>κάτω τε καὶ ἄνω φέρεται· ἴδιον δὲ
                        τοῖς μὲν ἐλάττονα τόπον <br class="lb"/>ἤ πλέονα κατειληφέναι, τὸν ἐξ ἀρχῆς οὐκ
                        ἀπολείπουσι· <br class="lb"/>τοῖς δὲ ἀεὶ τοὺς τόπους ἀμείβειν, μή ποτε ἐν ταὐτῷ
                        μένουσι. <br class="lb"/>δεήσει δὲ, οἶμαι, κᾀνταῦθά μοι διορισμοῦ πρὸς τὸ πάντῃ
                        <br class="lb"/>τὸν λόγον ἀληθεύειν. πολλάκις γὰρ ἤδη, πλεόνων ἅμα μυῶν <br class="lb"/>ἤ τινος
                        ἑνὸς μεγάλου σφοδρῶς παλλομένου, συνεπαίρεται μὲν <br class="lb"/>διαστελλομένοις
                        αὐτοῖς τὸ κῶλον, αὖθις δὲ καταπίπτει συστελλομένοις. <br class="lb"/>ἐνθάδε τὴν
                        ἀκούσιον ἔπαρσίν τε καὶ θέσιν τοῦ <br class="lb"/>κώλου τρόμον οὐ χρὴ καλεῖν. ὄψει τε
                        γὰρ σαφῶς τοὺς παλλομένους <br class="lb"/>μύας, οἷς κινεῖται τὸ κῶλον, αὐτή τε
                            <span class="milestone">204</span>ἡ κίνησις 
<a class="pb" href="#pb596" id="pb596">[p. 596]</a>
 οὐχ οἵα τοῖς
                        τρέμουσιν. ἐπὶ μὲν γὰρ τῶν διὰ τοὺς παλλομένους <br class="lb"/>μῦς ἐν κινήσει τὸ κῶλον
                        ὅλον ἰσχόντων ἰδίοις καὶ αἰσθητοῖς <br class="lb"/>πέρασιν ἑκατέρα τῶν κινήσεων
                        περιγράφεται· τῶν <br class="lb"/>δὲ τρεμόντων τὸ πάθος οὐ τοιοῦτον, ἀλλὰ τῆς ἑτέρας
                        κινήσεως <br class="lb"/>ἔτ’ ἀρχομένης, ὡς ἄν τις φαίη, τὴν ἐναντίαν αὐτῇ
                        <br class="lb"/>συνάπτουσαν εὑρήσεις, ὥστε ἀεὶ μὲν τὴν ἄνω φορὰν ἐκδέχεσθαι <br class="lb"/>τὴν
                        κάτω, ταύτην δ’ ὑπ’ ἐκείνης πάλιν κωλύεσθαι συνεχῶς, <br class="lb"/>ἀτελευτήτου μὲν
                        ἀεὶ τῆς ἄνω φορᾶς, ἀτελευτήτου δὲ <br class="lb"/>τῆς κάτω ῥοπῆς ὑπαρχούσης. τάδε μέν
                        σοι τῶν παθῶν τὰ <br class="lb"/>γνωρίσματα καὶ τοῖσδε τοῖς συμπτώμασιν ἀλλήλων
                        διαφέρει. <br class="lb"/>τόπον δὲ πάσχοντα καὶ τὸ ποιοῦν αἴτιον ἐφεξῆς ἂν εἴη
                        σκοπεῖσθαι. <br class="lb"/>πνεῦμα παχὺ καὶ ἀτμῶδες οὐκ ἔχον διέξοδον αἴτιον <br class="lb"/>εἶναί
                        φημι παλμῶν. ἀθροίζεσθαι δὲ τοῦτό φημι χρῆναι <br class="lb"/>κατά τινα κοιλότητα μὴ
                        κομιδῆ μικρὰν, εἰ μέλλει τὴν διάστασιν <br class="lb"/>αἰσθητὴν ἕξειν τὸ μέρος. εἴρηται
                        μὲν δὴ τὸ πᾶν ἐν <br class="lb"/>κεφαλαίῳ. δεῖ δέ σε τῶν ἀποδείξεων ἔτι πνευματικὴν μὲν
                        <br class="lb"/>εἶναι τὴν οὐσίαν τῷ αἰτίῳ τιθέναι, διὰ τὸ τάχος τῆς κινήσεως <br class="lb"/>καὶ
                        τῆς γενέσεως καὶ τῆς λύσεως. τί γὰρ οὕτω ῥᾳδίως 
<a class="pb" href="#pb597" id="pb597">[p. 597]</a>
 ἀθροίζεσθαί τε
                        καὶ κενοῦσθαι δυνατὸν ἄλλο πλὴν πνεύματος; <br class="lb"/>ἔστι μὲν γὰρ τὰ συντιθέντα
                        τὸν ἄνθρωπον, ὡς Ἱπποκράτης <br class="lb"/>ἐδίδασκεν ἡμᾶς, στερεὰ, ὑγρὰ, καὶ πνεύματα.
                        μέμνηται δέ <br class="lb"/>πως αὐτῶν ὧδε, τὰ ἴσχοντα λέγων, καὶ τὰ ἐνισχόμενα, καὶ
                        <br class="lb"/>τὰ ἐνορμῶντα· ἴσχοντα μὲν τὰ στερεὰ καλῶν, περιέχει γὰρ <br class="lb"/>καὶ
                        ἀποστέγει τὰ ὑγρά· ἐνισχόμενα δὲ, τὰ ὑγρὰ, περιέχεται <br class="lb"/>γὰρ ὑπὸ τῶν
                        στερεῶν· ἐνορμῶντα δὲ τὰ πνεύματα, πάντῃ <br class="lb"/>γὰρ ἐξικνεῖται τοῦ σώματος ἐν
                        ἀκαρεῖ χρόνῳ ῥᾳδίως τε καὶ <br class="lb"/>ἀκωλύτως. ταχεῖαν οὖν κένωσιν, ἢ πλήρωσιν, ἢ
                        διάστασιν, <br class="lb"/>ἢ συνίζησιν, ἢ θέσιν, ἤ ἔπαρσιν, ἤ τινα ἄλλην κίνησιν οὐδὲν
                        <br class="lb"/>ἂν τῶν ἁπάντων ἐργάσαιτο πλὴν πνεύματος. ὥστε καὶ <br class="lb"/>παλμῶν αἰτία
                        οὐσία μὲν τὸ πνεῦμα, ποιότης δὲ τῆς οὐσίας <br class="lb"/>ὑγρότης ἐστὶ καὶ παχύτης, ὡς
                        ὀλίγῳ πρόσθεν ἐλέγομεν, <br class="lb"/>ἡνίκα παχὺ καὶ ἀτμῶδες ὠνομάσαμεν αὐτό. εἰ γὰρ
                        αἰθερῶδες <br class="lb"/>εἴη καὶ λεπτὸν καὶ καθαρὸν, ἀκωλύτως διεξερχόμενον <br class="lb"/>οὔτε
                        πληρώσει ποτὲ οὔτε κενώσει τὰ μέρη. τὸ δὲ παχύτερον <br class="lb"/>ἢ κατὰ τοὺς πόρους
                        τῶν σωμάτων, ἐν οἷς ἀθροίζεται, 
<a class="pb" href="#pb598" id="pb598">[p. 598]</a>
 στεγόμενον ἐντὸς, εἰ μὲν ἔχοι
                        κοιλότητα τὸ σῶμα, ταύτην <br class="lb"/>πληρῶσαν ἤγειρέ τε καὶ διέστειλε τὸ περιέχον·
                        εἰ δ’ οὐκ <br class="lb"/>ἔχοι, μεταξὺ δυοῖν ἀθροιζόμενον σωμάτων ἀπὸ θατέρου
                        <br class="lb"/>θάτερον ἀφίστησιν, ἐπίκτητον ἑαυτῷ κοιλίαν ἐργαζόμενον. <br class="lb"/>οὗτος μὲν
                        ὁ τρόπος ὁ δεύτερος εἰρημένος καὶ περὶ τὸ δέρμα <br class="lb"/>παλμοὺς ἐργάζεται
                        πολλάκις, οὐκ αὐτοῦ τοῦ δέρματος ἐν <br class="lb"/>ἑαυτῷ κοιλότητά τινα κεκτημένου,
                        ἀλλ’ ἐν τῷ μεταξὺ τοῦ <br class="lb"/>δέρματος καὶ τῶν ὑποκειμένων σωμάτων ἀθροίζεται
                        τηνικαῦτα <br class="lb"/>τὸ πνεῦμα. ὁ δὲ τρόπος ὁ πρότερον εἰρημένος ἐν μυσὶ
                        <br class="lb"/>μάλιστα γίνεται. κοιλότητες γὰρ ἐν τούτοις εἰσὶ πολλαί τε <br class="lb"/>καὶ
                        σμικραί. Πραξαγόρας δὲ καὶ ταῖς ἀρτηρίαις ἀνατίθησι <br class="lb"/>σφυγμὸν, ὥσπερ
                        ἀμέλει καὶ παλμὸν καὶ τρόμον καὶ σπασμὸν <br class="lb"/>ἀρτηριῶν πάθη· καὶ σφυγμὸν μὲν
                        ἐν τῷ κατὰ φύσιν ἔχειν· <br class="lb"/>παλμὸν δὲ καὶ τρόμον καὶ σπασμὸν ἀλλήλων μὲν
                        διαφέρειν <br class="lb"/>μεγέθει, κινήσεις δὲ εἶναι παρὰ φύσιν. ὅτι δὲ οὐκ ὀρθῶς
                        <br class="lb"/>ἐγίνωσκε μόναις ἀρτηρίαις ἀναφέρων τὸν παλμὸν, οὐ χαλεπὸν
                        <br class="lb"/>ἐξελέγξαι. <span class="milestone">205</span>σαφῶς γὰρ ἔστιν ἰδεῖν
                        πολλάκις καὶ τὸ <br class="lb"/>δέρμα παλλόμενον καὶ τοὺς μῦς, οὐδεμιᾶς κατὰ τὸν τόπον
                            ﻿
<a class="pb" href="#pb599" id="pb599">[p. 599]</a>
 ἀρτηρίας οὔσης, ἢ εἰ καὶ τυγχάνει τις οὖσα, κομιδῆ μικρᾶς
                        <br class="lb"/>ὑπαρχούσης, ὡς ἄν τινα φανερῶς γνῶναι δύνασθαι, τὴν τοσαύτην
                        <br class="lb"/>διάστασιν οὐκ εἶναι κατὰ τὸ τῆς ἀρτηρίας μέγεθος. <br class="lb"/>εἰ δὲ ὀρθῶς
                        ἔνιοι τοῖς μυώδεσι σώμασι μόνοις ἀνατιθέασι τὸν <br class="lb"/>παλμὸν, τοῦτό μοι δοκεῖ
                        μᾶλλον ἄξιον ἐπισκέψεως εἶναι. ἐγὼ <br class="lb"/>μὲν γὰρ καὶ πάνυ νομίζω σαφῶς τὴν
                        ἀρτηρίαν οὐ μόνον παλμῶδες <br class="lb"/>ἀλλὰ καὶ σπασμῶδές τι πολλάκις ἐμφαίνουσαν
                        εὑρίσκειν, <br class="lb"/>ὥσπερ καὶ ἄλλοι τῶν περὶ τοὺς σφυγμοὺς δεινῶν ὁμολογοῦσιν.
                        <br class="lb"/>ἀλλὰ περὶ μὲν τούτου μακρότερός τε ὁ λόγος ἐστὶ κᾀν <br class="lb"/>τοῖς περὶ
                        σφυγμῶν εἴρηται. κατὰ δὲ τὸ δέρμα μόνον ἐναργῶς <br class="lb"/>φαίνονται παλμοὶ
                        γινόμενοι πολλοῖς τῶν ἀνθρώπων οὐκ ὀλιγάκις, <br class="lb"/>ὅταν ἀτμῶδες πνεῦμα κατά
                        τι μόριον αὐτοῦ γεννηθὲν <br class="lb"/>ἴσχηταί τε καὶ βραδύνῃ κατὰ τὴν διέξοδον. οὕτω
                        δὲ κᾂν ἐν <br class="lb"/>μυσὶν ἢ ἄλλῳ τινὶ σώματι φυσῶδες πνεῦμα πλεονάσῃ, κατ’
                        <br class="lb"/>ἐκεῖνο παλμὸν ἐργάζεται. ὅτι δὲ πνεῦμα παχὺ καὶ ὁμιχλῶδες <br class="lb"/>ἢ
                        ἀχλυῶδες ἢ φυσῶδες, ἢ ὅπως ἂν ὀνομάζειν ἐθέλῃς, αἴτιον <br class="lb"/>γίνεται παλμοῦ,
                        καὶ διὰ τοῦτο τῶν ἡλικιῶν αἱ ψυχρότεραι <br class="lb"/>παλμῷ εὐάλωτοι, καὶ φύσις
                        σώματος ἡ ψυχροτέρα, καὶ χωρία 
<a class="pb" href="#pb600" id="pb600">[p. 600]</a>
 ψυχρὰ, καὶ ὥρα τοῦ ἔτους ἡ
                        χειμερινὴ, καὶ βίος ἀργὸς ἐν <br class="lb"/>πλησμοναῖς τε καὶ μέθαις, ἐδέσματά τε
                        ψυχρὰ καὶ φυσώδη, <br class="lb"/>καὶ πάνθ’ ἁπλῶς, ὅσα τὸ σῶμα καταψύχει· τὰ δ’ ἐναντία
                        <br class="lb"/>τῶνδε καθαιρετικά ἐστιν αὐτίκα τῶν παλμῶν. τὰ μὲν γὰρ <br class="lb"/>θερμαίνοντα
                        λεπτύνει τε τὸ πνεῦμα καὶ τὰ σώματα τίθησιν <br class="lb"/>ἀραιὰ καὶ μαλακά· τὰ δὲ
                        ψύχοντα πυκνοῖ μὲν καὶ <br class="lb"/>συνάγει καὶ μύειν ἀναγκάζει τῶν σωμάτων τοὺς
                        πόρους, παχύνει <br class="lb"/>δὲ καὶ πήγνυσι καὶ θολερὸν ἀποδείκνυσι τὸ πνεῦμα.
                        <br class="lb"/>ῥᾳδίως οὖν ἴσχεται, διαπνεῖσθαι μὴ δυνάμενον, τῷ θ’ ἑαυτοῦ <br class="lb"/>πάχει
                        καὶ τῇ τῶν περιεχόντων αὐτὸ σωμάτων πυκνότητι. <br class="lb"/>τὰ δὲ θερμαίνοντα πάλιν
                        ἐξ ὑπεναντίου τοῖς ψύχουσι χέοντα <br class="lb"/>καὶ χαλῶντα καὶ διανοίγοντα τῶν
                        σωμάτων τοὺς πόρους, <br class="lb"/>αὐτό τε τὸ πνεῦμα λεπτύνοντα καὶ πρὸς τὴν κίνησιν
                        ἐπεγείροντα <br class="lb"/>ῥᾳδίως, οὕτω καὶ εὐπετεῖς αὐτῷ τὰς διεξόδους ἐργάζεται.
                        <br class="lb"/>διὰ τοῦτο καὶ τὰ ἰάματα τῶν παλμῶν οἱ παλαιοὶ τῶν <br class="lb"/>ἰατρῶν ἐξεῦρον,
                        ὅσα λεπτύνειν τε καὶ θερμαίνειν δύναται, οἷά <br class="lb"/>ἐστι τά τε δι’ εὐφορβίου,
                        καὶ πυρέθρου, καὶ λι<span class="milestone">367</span>μνησίας, <br class="lb"/>καὶ
                        θείου, καὶ πεπέρεως, ὅσα τε ἄλλα τοιαῦτα συγκείμενα 
<a class="pb" href="#pb601" id="pb601">[p. 601]</a>
 φάρμακα,
                        καὶ τῶν ὑδάτων δὲ τὰ γῆθεν ἀνιόντα θερμὰ, καὶ <br class="lb"/>τούτων μάλιστα τὰ νιτρώδη
                        τε καὶ θειώδη, καὶ ἀσφαλτώδη <br class="lb"/>τε ταῦτα ἐπαινοῦσι. χρῶνται δὲ καὶ
                        θαλάττῃ, θερμαίνοντες <br class="lb"/>αὐτὴν, καὶ ἅλμῃ, εἰ θάλαττα μὴ παρείη. καὶ πίνειν
                        διδόασι <br class="lb"/>τὰ θερμαίνοντα φάρμακα, καὶ μάλιστ’ αὐτῶν τὰ διὰ καστορίου
                        <br class="lb"/>συγκείμενα· τοῦτο μέν γε καὶ ἔξωθεν ἐπιτιθέμενον, <br class="lb"/>οὐ μόνον
                        πινόμενον, ἀγαθὸν φάρμακον, ὡς ἂν ἐκθερμαίνειν <br class="lb"/>τε ἅμα καὶ λεπτύνειν καὶ
                        ξηραίνειν ἀκριβῶς δυνάμενον. παλμοῦ <br class="lb"/>μὲν δὴ παντὸς ἡ γένεσις ἐν τῷ
                        ψυχρῷ, τρόμου δ’ οὐδὲ <br class="lb"/>μία πρόφασις, οὐδὲ τὸ ψυχρὸν αἴτιον· ἀλλ’ ἡ μὲν
                        διάθεσις <br class="lb"/>ἀῤῥωστία τῆς κινούσης τὸ σῶμα δυνάμεως, τῆς δ’ εἰς τοῦτο
                        <br class="lb"/>ἄγειν αἰτίας δυναμένης οὐχ ἓν εἶδος, ἀλλ’ ἤτοι τροφῆς ἀπορίᾳ,
                        <br class="lb"/>καθάπερ ἐν χολέραις καὶ ῥεύμασι κοιλίας ἰσχυροῖς καὶ <br class="lb"/>σφοδραῖς
                        αἱμοῤῥαγίαις καὶ τοῖς ἀποκαρτεροῦσιν, ἢ λυθέντος <br class="lb"/>τοῦ ζωτικοῦ τόνου,
                        καθάπερ ἐν στομαχικαῖς καὶ καρδιακαῖς <br class="lb"/>ἐκλύσεσιν, ἢ βιαίας καὶ σφοδρᾶς
                        ψύξεως καταλαμβανούσης <br class="lb"/>ἢ πλήθους αὐτὴν οἷον φορτίου βαρύνοντος,
                        ἄῤῥωστος <br class="lb"/>εἰς τὰς <span class="milestone">206</span>κινήσεις γίνεται.
                        ὅθεν οὐδὲ τῶν ἰαμάτων 
<a class="pb" href="#pb602" id="pb602">[p. 602]</a>
 ἓν εἶδος τοῖς τρέμουσιν, ὥσπερ γε τοῖς
                        παλλομένοις, ἀλλ’ εἰ <br class="lb"/>μὲν ὑπὸ καταψύξεως τρέμοιεν, τὸ θερμὸν ἴαμα αὐτοῖς
                        ἐστιν. <br class="lb"/>ὡς ὅσοι γε χειμῶνος ὁδοιποροῦντες, εἶτα ἐν κρύει καρτερῷ
                        <br class="lb"/>καταληφθέντες ἡμιθνῆτές τε καὶ τρομώδεις οἴκαδε παρεγένοντο, <br class="lb"/>ῥᾷστα
                        τοῦ πάθους ἀπηλλάγησαν ἐκθερμανθέντες. ὁμοίως <br class="lb"/>τούτοις ἰώμεθα καὶ τοὺς
                        ἐπὶ πυρετῶν καταβολαῖς ψυχούσαις <br class="lb"/>ῥιγοῦντάς τε καὶ τρέμοντας. εἰ δὲ
                        διαφορούμενοι γίνοιντο <br class="lb"/>τρομώδεις, ὡς ἐν ἐκλύσεσι καρδιακαῖς τε καὶ
                        στομαχικαῖς, τὸ <br class="lb"/>θερμαίνειν τούτους κακῶν ἔσχατον, αὐτὸ γὰρ τοὐναντίον
                        ἐν <br class="lb"/>τοῖσδε πυκνῶσαι χρὴ τὴν ἐπιφάνειαν, ὅσα ψύχει καὶ στύφει <br class="lb"/>καὶ
                        συνάγει τοὺς πόρους προσφέροντας, οὐχ ὅσα θερμαίνει <br class="lb"/>καὶ χαλᾷ καὶ
                        ἀναπεπταμένους ἐργάζεται. εἰ δ’ ἀπορίᾳ τροφῆς <br class="lb"/>ὡς ἐν τοῖς ἀποκαρτεροῦσιν
                        ἢ ὑπερκενωθεῖσιν οἱ τρόμοι γίνοιντο, <br class="lb"/>τούτῳ μὲν οὐδὲ λόγου δεῖ, παντὶ
                        γὰρ δῆλον τοῦτο, <br class="lb"/>ὡς τροφῆς οὗτοί γε χρῄζουσιν. ὅσοι δὲ διὰ πλῆθος ὑγρῶν
                        <br class="lb"/>βεβαρημένης τῆς δυνάμεως τρέμουσιν, αἱ κενώσεις ἰάματα <br class="lb"/>τούτοις.
                        καθάπερ που καὶ Ἱπποκράτης διδάσκει λέγων· Ἐστυμάργεω <br class="lb"/>οἰκέτις, ᾗ οὐδὲ
                        αἷμα ἐγένετο, ὡς ἔτεκε θυγατέρα, 
<a class="pb" href="#pb603" id="pb603">[p. 603]</a>
 ἀπέστραπτο δὲ στόμα τῆς
                        μήτρας, καὶ ἐς ἰσχίον καὶ ἐς σκέλος <br class="lb"/>ὀδύνη, παρὰ σφυρὸν φλεβοτομηθεῖσα,
                        ἐῤῥῄισε, καί τοι <br class="lb"/>τρόμοι τὸ σῶμα πᾶν κατεῖχον. ἀλλ’ ἐπὶ τὴν πρόφασιν δεῖ
                        <br class="lb"/>ἐλθεῖν καὶ τῆς προφάσεως τὴν ἀφορμήν. γυναίου μέμνηται <br class="lb"/>μετὰ τόκον
                        οὐ καθαρθέντος τὴν λεγομένην τὰ δεύτερα λοχείαν <br class="lb"/>κάθαρσιν, εἶτα
                        τρομώδους γενομένου. τοῦτό, φησιν, ἰασάμην <br class="lb"/>φλεβοτομήσας ἀπὸ σφυροῦ, καί
                        τοι τρόμοι τὸ σῶμα πᾶν <br class="lb"/>εἶχον. τί δὴ ἕτερον αἰνίττεται ἐνταῦθα, ἢ ὅτι
                        ἕτερος οὐκ ἂν <br class="lb"/>ἐφλεβοτόμησε; ψυχρὸν γὰρ εἶναι πεπίστευται τὸ πάθος ὁ
                        τρόμος, <br class="lb"/>τὸ δ’ αἷμα θερμόν. οὔκουν ἐτόλμησεν ἄν τις αἵματος <br class="lb"/>κενοῦν
                        ἐν πάθει θερμαίνεσθαι δεομένῳ. ἀλλ’ ἐγώ, φησιν, <br class="lb"/>ἐτόλμησα, καὶ διδάσκει
                        καὶ διὰ τί. ἀλλ’ ἐπὶ τὴν πρόφασιν <br class="lb"/>δεῖ ἐλθεῖν καὶ τῆς προφάσεως τὴν
                        ἀφορμήν. τὸ ἐνοχλοῦν, <br class="lb"/>φησιν, ἠπιστάμην καὶ τοῦ ἐνοχλοῦντος τὴν αἰτίαν.
                        τὸ μὲν <br class="lb"/>οὖν ἐνοχλοῦν ἦν αἵματος πλῆθος, αἰτία δὲ αὐτοῦ τῆς μήτρας <br class="lb"/>ἡ
                        πρὸς τὸ ἰσχίον ἔγκλισις, δι’ ἣν οὐκ ἐκαθάρθη τὸ γύναιον. <br class="lb"/>ὅπερ οὖν ἐχρῆν
                        αἷμα κενωθῆναι, μὴ κενούμενον, ἀλλ’ <br class="lb"/>ἐν τῷ σώματι πλανώμενον, ἄχθος ἦν
                        τῇ φύσει, ὅθεν ἐπιγνοὺς ﻿
<a class="pb" href="#pb604" id="pb604">[p. 604]</a>
 τοῦ τρόμου τὴν μὲν πρόφασιν αἵματος
                        πλῆθος, ἀφορμὴν <br class="lb"/>δὲ τῆς προφάσεως τῆς μήτρας τὸ πάθος, εἶτα τοῦ μὲν
                        <br class="lb"/>πλήθους ἐνδειξαμένου τὴν κένωσιν, τοῦ πεπονθότος δὲ μέρους <br class="lb"/>τὸν
                        τόπον δι’ οὗ χρὴ κενῶσαι, συνθεὶς ἄμφω ταῦτα, τὴν <br class="lb"/>ἀπὸ τοῦ σφυροῦ
                        φλεβοτομίαν μὲν ἐποιήσατο, φλεβοτομίαν <br class="lb"/>μὲν ὅτι κενοῦν αἷμα ἐβούλετο,
                        ἀπὸ σφυροῦ δὲ, μήτρα γὰρ <br class="lb"/>ἐπεπόνθει. ὅτι μὲν οὖν αἵματος πλεονάζοντος
                        φλεβοτομεῖν <br class="lb"/>χρὴ, δῆλον οἶμαι παντὶ, τὸ γὰρ αἷμα ἐν φλεψὶ περιέχεται·
                        <br class="lb"/>ὅτι δὲ μήτρας πασχούσης περὶ σφυρὸν ἢ κατ’ ἰγνύην χρὴ τέμνειν, <br class="lb"/>εἰ
                        μὴ πρότερον ἐξ ἀνατομῆς διδάξαιμι τὰς κοινωνίας <br class="lb"/>τῶν φλεβῶν, οὐκ ἂν
                        ἕπεσθαι δύναιο τῷ λόγῳ. ἄλλη γὰρ <br class="lb"/>ἄλλῳ μέρει τοῦ σώματος κοινωνεῖ φλὲψ,
                        καὶ χρὴ διὰ τῶν κοινῶν <br class="lb"/>ἀεὶ τὰς κενώσεις ποιεῖσθαι, ὡς εἴ γε τὰς μηδὲν
                        κοινωνούσας <br class="lb"/>τῷ πεπονθότι μέρει φλέβας ἐντέμοις, οὔτε τὸ πεπονθὸς
                        <br class="lb"/>ἰάσῃ, καὶ βλάψεις ἀεὶ τὸ ὑγιές. ἀναγκαῖον οὖν ἀεὶ φαίνεται <br class="lb"/>τῷ
                        μέλλοντι καλῶς ἰᾶσθαι τὴν αἰτίαν ἐπίστασθαι, δι’ ἣν <br class="lb"/>γίνεται τὸ πάθος.
                        ἀλλὰ περὶ μὲν αἰτίας τρόμου ἱκανὰ ταῦτα. 
<a class="pb" href="#pb605" id="pb605">[p. 605]</a>
 πεπονθὼς δὲ
                            <span class="milestone">207</span>τόπος εἷς οὐδείς ἐστιν ἐξ ἀνάγκης ἐν
                        τρόμοις, <br class="lb"/>καὶ μέμφομαί γε ἐνταῦθα Πραξαγόρᾳ καὶ Ἡροφίλῳ, <br class="lb"/>τῷ μὲν
                        ἀρτηριῶν πάθος εἰπόντι τὸν τρόμον, Ἡροφίλῳ δὲ φιλοτιμουμένῳ <br class="lb"/>δεῖξαι περὶ
                        τὸ νευρῶδες αὐτὸ γένος ἀεὶ συνιστάμενον. <br class="lb"/>ὁ μὲν οὖν Πραξαγόρας πόῤῥω τοῦ
                        ἀληθοῦς ἥκει· ὁ <br class="lb"/>δὲ Ἡρόφιλος ἠπατήθη τὸ τῆς δυνάμεως πάθος ἀναφέρων
                        <br class="lb"/>τοῖς ὀργάνοις. ὅτι μὲν γὰρ τὸ νευρῶδες γένος, οὐ τὸ ἀρτηριῶδες,
                        <br class="lb"/>ὑπηρετεῖ ταῖς κατὰ προαίρεσιν κινήσεσιν, ὀρθῶς ἐγίνωσκεν· <br class="lb"/>ὅτι δὲ
                        οὐκ αὐτὸ τὸ σῶμα τῶν νεύρων αἴτιον κινήσεως, <br class="lb"/>ἀλλὰ τοῦτο μὲν ὄργανον, ἡ
                        κινοῦσα δ’ αἰτία ἡ διήκουσα <br class="lb"/>δύναμις διὰ τῶν νεύρων ἐστὶν, ἐνταῦθα
                        μέμφομαι αὐτῷ μὴ <br class="lb"/>διορίσαντι δύναμίν τε καὶ ὄργανον. εἰ γὰρ διώρισεν,
                        εὐθὺς <br class="lb"/>ἂν ἔγνω διότι βλαβήσεται τοὖργον οὐκ ὀργάνων μόνων, ἀλλὰ <br class="lb"/>καὶ
                        δυνάμεων πάθει. ἐπὶ μὲν οὖν τῶν τεθνεώτων οὐδὲν οὔτε <br class="lb"/>τὰ νεῦρα πέπονθεν
                        οὔθ’ οἱ μύες, ὅσα πάθη πάσχειν αὐτὰ <br class="lb"/>νομίζουσιν Ἡρόφιλός τε καὶ
                        Πραξαγόρας· ἀπολέλοιπε δ’ <br class="lb"/>αὐτῶν πᾶσα κίνησις εὐθὺς ἅμα τῇ ψυχῇ, μύες δὲ
                        καὶ νεῦρα 
<a class="pb" href="#pb606" id="pb606">[p. 606]</a>
 ταύτης ὄργανα. οὔκουν μυὸς οὐδὲ νεύρου τὸ κινεῖν,
                        ἀλλὰ <br class="lb"/>ψυχῆς. οὐδὲ γὰρ αὐλῶν ἔργον ἡ αὔλησις, οὐδὲ κιθάρας ἡ
                        <br class="lb"/>κιθάρισις· ἀλλ’ αὔλησις μὲν ἔργον αὐλητοῦ δι’ ὀργάνων αὐλῶν,
                        <br class="lb"/>κιθάρισις δὲ τοῦ μουσικοῦ, τὸ δ’ ὄργανον ἡ κιθάρα. <br class="lb"/>διαφθαρήσεται
                        δὲ καὶ αὔλημα καὶ κιθάρισις πολλάκις μὲν <br class="lb"/>διὰ τοὺς τῶν ἔργων
                        δημιουργοὺς, ἔσθ’ ὅτε δὲ διὰ τὴν τῶν ὀργάνων <br class="lb"/>οἷς χρῶνται βλάβην. οὕτω
                        δὲ καὶ κινήσεως ἐν τῷ <br class="lb"/>ζώῳ τῆς κατὰ προαίρεσιν ὁ μὲν οὖν δημιουργὸς καὶ
                        τεχνίτης <br class="lb"/>ἡ διοικοῦσα τὸ ζῶόν ἐστι δύναμις, τὰ δὲ ὄργανα νεῦρα καὶ
                        <br class="lb"/>μύες. καὶ τὸ μὴ κινεῖσθαι τοιγαροῦν καὶ τὸ κακῶς κινεῖσθαι <br class="lb"/>γένοιτ’
                        ἂν ἢ διὰ τῶν ὀργάνων τὸ πάθος, ἢ διὰ τὴν <br class="lb"/>χρωμένην τοῖς ὀργάνοις
                        δύναμιν. παλμοὶ μὲν οὖν καὶ σπασμοὶ <br class="lb"/>καὶ παραλύσεις ὀργάνων βλάβαι,
                        τρόμοι δὲ δυνάμεως <br class="lb"/>ἀῤῥωστούσης πάθη. </p>
                </section>
                <section id="body-1-6" class="div textpart chapter level3">
                  <p class="p autofirst">Τρόμος μὲν δὴ σαφῶς διώρισται παλμοῦ· <br class="lb"/>ῥίγους δὲ τρόμον διορίσαις ἂν ὧδε.
                        χρὴ δὲ πρότερον, οἷόν <br class="lb"/>τι τὸ ῥιγοῦν ἐστιν ἐπισκέπτεσθαι. καὶ γὰρ οὖν καὶ
                        τοῦτο <br class="lb"/>δοκεῖ μὲν εἶναι τῶν πάνυ γνωρίμων, ἔστι δ’ οὐδενὸς ἧττον 
<a class="pb" href="#pb607" id="pb607">[p. 607]</a>
 δυσδιάγνωστον οὐ ταύτῃ μόνον, ὅτι τὴν αἰτίαν εὑρεῖν ἢ <br class="lb"/>τὴν
                        ἀπ’ αὐτῆς περὶ τὸ σῶμα γινομένην διάθεσιν οὐκ εὐπετὲς, <br class="lb"/>ἀλλ’ ἔτι τούτων
                        πρότερον, ὅτι ἐν αὐτῇ δοκοῦσί μοι τῇ τῆς <br class="lb"/>ἐννοίας ὑπογραφῇ σφάλλεσθαι.
                        ῥῖγος γὰρ εἰ μὲν οὕτως <br class="lb"/>ἁπλῶς κατάψυξιν εἴποις, ὥς τινες ἀπεφήναντο,
                        κατάφωρον <br class="lb"/>τὸ σφάλμα, πολλῶν μὲν ἰσχυρῶς καταψυχομένων, οὐ μὴν <br class="lb"/>καὶ
                        ῥιγούντων· ἀλλ’ οὐδ’ εἰ κατάψυξιν ἰσχυρὰν, οὐδὲ τοῦτ’ <br class="lb"/>ἀληθές· οἱ γοῦν
                            <span class="milestone">368</span>στομαχικῶς ἀλγοῦντες, ἢ καρδιακῶς,
                        <br class="lb"/>ἰσχυρῶς μέν εἰσι κατεψυγμένοι, ῥιγοῦσι δὲ οὔ. τὸ δὲ σὺν τρόμῳ
                        <br class="lb"/>λέγειν κατάψυξιν τὸ ῥῖγος, εἰς ὅπερ οἱ πολλοὶ τῶν ἰατρῶν
                        <br class="lb"/>ἀπηνέχθησαν, ἀφορμὴν ἔσχηκε τῆς ἀπάτης τὸν βρασμὸν καὶ τὸν <br class="lb"/>κλόνον
                        τὸν τοῖς σφοδροῖς ῥίγεσιν <span class="milestone">208</span>ἐζευγμένον.
                        ἐξελέγχεται <br class="lb"/>δ’ ἐναργῶς ἐκ τοῦ μήθ’ ἅπασι τοῖς ῥιγοῦσι συμβεβηκέναι,
                        μόνοις <br class="lb"/>δὲ τοῖς σφοδρῶς, μήθ’ οἷς συμβέβηκε, τρόμου τοῦ γινομένου
                        <br class="lb"/>πάθους ὄντος, ἀλλά τινος οἷον σεισμοῦ τε καὶ κλόνου. τρόμος <br class="lb"/>μὲν
                        γὰρ, ὡς ἀπεδείξαμεν, ἄνευ τοῦ προελέσθαι κινεῖν τὸ <br class="lb"/>μέρος οὐ γίνεται, ὁ
                        δὲ τοῖς σφοδροῖς ῥίγεσι συνεδρεύων κλόνος 
<a class="pb" href="#pb608" id="pb608">[p. 608]</a>
 οὕτω βίαιός τε καὶ
                        μετ’ ἀνάγκης ἐμπίπτει τοῖς σώμασιν, <br class="lb"/>ὥστε ἀμήχανον ἡσυχάζειν, κᾂν πάνυ
                        τις ἀνδρείως ἀντιτάξηται. <br class="lb"/>καὶ τρόμος μὲν ἑνὸς πάθος μέρους, ὅλου δὲ τοῦ
                        σώματος <br class="lb"/>τὸ ῥῖγος. ὅθεν ἔμοιγε καὶ Πλάτωνος ἐπέρχεται θαυμάζειν, <br class="lb"/>εἰ
                        ταὐτὸν ἡγεῖται τρόμον τε καὶ ῥῖγος. εἰ γὰρ οἱ σὺν <br class="lb"/>τρόμῳ κατάψυξιν
                        εἰπόντες τὸ ῥῖγος ἥμαρτον, ποῦ γ’ ἂν αὐτὸς <br class="lb"/>ταὐτὸν εἶναι νομίζων τὸ
                        τρέμειν τῷ ῥιγοῦν ἀληθεύοι; <br class="lb"/>πρὸς μὲν γὰρ οἷς εἴπομεν ἀτόποις, ἔτι καὶ
                        τοῦτο αὐτῷ μάχεται, <br class="lb"/>τὸ τρέμειν μέν τινας, οὐδεμίαν αἴσθησιν ἔχοντας
                        ψύξεως, <br class="lb"/>ἀμήχανον γὰρ εἶναι ῥιγοῦν ἄνευ τοῦ δοκεῖν κατεψύχθαι. <br class="lb"/>διὰ
                        τοῦτ’ οὖν οὐδ’ ἐκεῖνοί μοι δοκοῦσι πόῤῥω τῆς ἐννοίας <br class="lb"/>ἔρχεσθαι τοῦ
                        πάθους, ὅσοι καταψύξεως αἴσθησιν ἔφασαν εἶναι <br class="lb"/>τὸ ῥῖγος. οὐ γὰρ ταὐτὸν
                        δήπου φαίης ἂν ἐψῦχθαί τε καὶ <br class="lb"/>ψύξεως αἰσθάνεσθαι. τὰ μέν τοι παρειμένα
                        τε καὶ τὰ ναρκώδη <br class="lb"/>καὶ δυσαίσθητα καὶ τὰ παντελῶς ἀναίσθητα κατέψυκται
                        <br class="lb"/>πάντα, καὶ τὸ τρομῶδες, καὶ τὸ παράπληκτον, καὶ τὸ ἐπίληπτον,
                        <br class="lb"/>ὡσαύτως δὲ καὶ τὸ φυσῶδες, καὶ τὸ ὑδαρῶδες, καὶ ﻿
<a class="pb" href="#pb609" id="pb609">[p. 609]</a>
 τὸ
                        ἐμφυσηματῶδες, καὶ τὸ οἰδηματῶδες ἅπαν ψυχρόν· ἀλλ’ <br class="lb"/>οὐδὲν τούτων
                        αἰσθάνεται τῆς ἐν αὐτῷ ψύξεως, ὅθεν οὐδὲ <br class="lb"/>ῥιγοῖ· εἰ δ’ αἴσθοιτο, πάντως
                        εὐθὺς καὶ ῥιγώσει. διὰ ταῦτα <br class="lb"/>τοίνυν φημὶ μὴ καλῶς ὑπολαμβάνειν τὸν
                        Πλάτωνα, ταὐτὸν <br class="lb"/>εἶναι ῥῖγός τε καὶ τρόμον· οὔτε ἑνός ἐστι μέρους τὸ
                        πάθος <br class="lb"/>τὸ ῥιγοῦν, ὡς τὸ τρέμειν, οὔτ’ αἴσθησις ψύξεως τοῖς
                        <br class="lb"/>τρέμουσιν, ὡς τοῖς ῥιγοῦσιν, ἥ τε κίνησις ἐπὶ μὲν τῶν, ἄνευ <br class="lb"/>τοῦ
                        κινεῖν ἐθέλειν τὰ μέρη, παντάπασιν ἀκούσιος· ἐπὶ δὲ <br class="lb"/>τῶν τρεμόντων, οὐκ
                        ἄνευ τοῦ περὶ τὸ κινεῖν ὁρμῆς. ἀλλὰ. <br class="lb"/>Πλάτωνι μὲν ἴσως καὶ συγχωρήσειεν
                        ἄν τις ἐν οὕτω λεπτοῖς <br class="lb"/>καὶ ἰατρικοῖς πράγμασιν ἁμαρτάνειν, καί τοι τῶν
                        γε ἄλλων <br class="lb"/>παθῶν τῶν κατὰ τὸ σῶμα σχεδὸν ἁπάντων τὴν γένεσιν ἀκριβῶς
                        <br class="lb"/>διεξῆλθεν· Ἀθηναίου δὲ ἄξιον θαυμάζειν τοῦ Ἀτταλέως, <br class="lb"/>πολὺ γὰρ ἔτι
                        καὶ Πλάτωνος ὕστερος γενόμενος οὐκ ἐν τοῖς <br class="lb"/>περὶ τῆς αἰτίας λογισμοῖς
                        μόνον ἕπεται τῷ Πλάτωνι, τοῦτο <br class="lb"/>μὲν γὰρ ἀνεκτὸν, ἀλλὰ καὶ περὶ τὴν
                        ἔννοιαν ὁμοίως ἐκείνῳ <br class="lb"/>φαίνεται συγκεχυμένος. οὔτε γὰρ διωρίσατο ῥίγους
                        καὶ τρόμου <br class="lb"/>τὴν ἔννοιαν, ὑπογράφων τε τὸ ῥῖγος ὧδέ πώς φησι· 
<a class="pb" href="#pb610" id="pb610">[p. 610]</a>
 τῇ δὴ μάχῃ καὶ τῷ σεισμῷ τούτῳ τρόμος καὶ ῥῖγος ἕπεται, <br class="lb"/>ψυχρὸν δὲ τὸ
                        πάθος ἅπαν. τοῦτο καὶ τὸ δρῶν αὐτὸ ἔσχεν <br class="lb"/>ὄνομα, ὥς πού, φησι, καὶ ὁ
                        Πλάτων λέγει. οὗτος γὰρ <br class="lb"/>αὐτὴν τὴν λέξιν εἴρηκε τοῦ Πλάτωνος. ἔχει δὲ ἡ
                        σύμπασα <br class="lb"/>τόνδε τὸν τρόπον· τὰ γὰρ δὴ τῶν περὶ τὸ σῶμα ὑγρῶν
                        μεγαλομερέστερα <br class="lb"/>εἰς τὰς ἐκείνων οὐ δυνάμενα ἕδρας ἐνδῦναι,
                        <br class="lb"/>συνωθοῦντα ἡμῶν τὰ νοσερὰ (εἰσὶ δὲ τὰ σμικρότατα) ἔξωθεν <br class="lb"/>τὸν
                        ἕτερον ἐξ ἀνωμάλου κεκινημένον, (οὔτ’) ἀκίνητον δι’ ὁμαλότητα <br class="lb"/>καὶ τὴν
                        ξύνωσιν ἐπεργαζόμενα πήγνυσι. τὸ δὲ παρὰ <br class="lb"/>φύσιν συναγόμενον μάχεται κατὰ
                        φύσιν αὐτὸ ἑαυτῷ εἰς τὸ <br class="lb"/>ἐναντίον ἀπωθοῦν. τῇ δὲ μάχῃ καὶ τούτῳ τῷ
                        σεισμῷ τρόμος <br class="lb"/>καὶ ῥῖγος ἐτέθη. ψυχρὸν δὲ τὸ πάθος ἅπαν, τοῦτο καὶ τὸ
                        <br class="lb"/>δρῶν αὐτὸ ἔσχεν ὄνομα. ὅτι μὲν οὔτε τῷ τρόμῳ ταὐτόν ἐστι <br class="lb"/>τὸ
                        ῥιγοῦν, ἀλλ’ οὐδὲ κατάψυξις <span class="milestone">209</span>ἁπλῶς, οὐ μὴν
                        οὐδὲ <br class="lb"/>κατάψυξις ἰσχυρὰ, σαφῶς ἐπιδέδεικται. τὸ δ’ ὀλίγῳ πρόσθεν
                        <br class="lb"/>ῥηθὲν, ὡς ἄρα κατάψυξίς ἐστιν, ἀλλ’ αἰσθητὴ, βασανίσωμεν, <br class="lb"/>εἰ μὴ
                        ψευδῶς εἴρηται. τινὲς γὰρ οὐκ αἰσθητὴν ψύξιν <br class="lb"/>τὸ ῥῖγος, ἀλλὰ ὀδυνηρὰν
                        εἶναι νομίζουσι. καταψύχεσθαι 
<a class="pb" href="#pb611" id="pb611">[p. 611]</a>
 μὲν γάρ φασιν ἰσχυρῶς πολλοὶ καὶ
                        τῶν ὑγιαινόντων, οἱ μὲν <br class="lb"/>ἑκόντες, ἐμψύξεως ἐπιθυμίᾳ διατρίψαντες ἐπὶ
                        πλέον ἐν ὕδατι <br class="lb"/>ψυχρῷ, τινὲς δὲ καὶ χρείᾳ τούτου χρονίζουσιν ἐν τῷ
                        ψυχρῷ, <br class="lb"/>ῥιγοῦσι δ’ οὐκ εὐθὺς, ὥσπερ οὐδ’ ὁ λελουμένος, εἶθ’ <br class="lb"/>ἑαυτὸν
                        ἐμβαλὼν εἰς ὕδωρ ψυχρόν. οὐδὲ γὰρ οὗτος εἰ μὴ <br class="lb"/>χρονίσειεν ἐπὶ πολὺ,
                        ῥιγοῖ, καίτοι τῆς γε τοῦ ψυχροῦ ποιότητος <br class="lb"/>αἰσθάνεται σαφῶς. ὥσθ’ ὅσον
                        οὖν τῷ τῆς ψύξεως <br class="lb"/>αἰσθάνεσθαι πάντες ἂν εὐθέως ἐῤῥίγουν οὗτοι, εἴπερ ἦν
                        <br class="lb"/>αἰσθητὴ ψύξις τὸ ῥῖγος. ἀλλ’ οὐ ῥιγοῦσιν, εἰκότως· οὐ <br class="lb"/>γάρ ἐστιν
                        ἅπασι μετ’ ὀδύνης ἡ ψύξις, ἀλλά τινες αὐτῶν, ὅσοι <br class="lb"/>θέρους ὥρᾳ μάλιστα μὴ
                        φέροντες τὸ πνῖγος εἰς ψυχρὸν ὕδωρ <br class="lb"/>ἑαυτοὺς ἐμβάλλουσιν, οὕτω φιληδοῦσι
                        πρὸς τὴν ψύξιν, ὥστε <br class="lb"/>διατρίβουσιν εἰς τοσοῦτον ἐν αὐτῷ, μέχρις ἂν
                        ἁπτομένῳ <br class="lb"/>σοι δόξωσιν ἀπεψῦχθαι δίκην κρυστάλλου. ἆρ’ οὖν ἔχοιμεν
                        <br class="lb"/>ἂν ἤδη τὸ πᾶν, ὀδυνηρὰν ψύξιν ὁρισάμενοι τὸ ῥῖγος, ἤ τινος <br class="lb"/>ἔτι
                        προσδεῖ; τάχα γὰρ οὐ πᾶν ῥῖγος οὕτως ὁριστέον. ἐπί γέ <br class="lb"/>τοι τῶν νοσούντων
                        οὐ ταὐτὸν μὲν δοκεῖ τὸ ῥιγοῦν τῷ φρίττειν <br class="lb"/>ἢ καταψύχεσθαι. λέγομεν οὖν
                        πολλάκις, εἰσβολὴν 
<a class="pb" href="#pb612" id="pb612">[p. 612]</a>
 παροξυσμοῦ τῷδε μέν τινι μετὰ ῥίγους, ἑτέρῳ
                        δέ τινι μετὰ <br class="lb"/>φρίκης, ἄλλῳ δὲ μετὰ καταψύξεως μόνης γεγονέναι, κᾀν
                        <br class="lb"/>τοῖς τῶν ἰατρῶν ἁπάντων συγγράμμασιν ἡ αὐτὴ χρῆσίς ἐστι <br class="lb"/>τῶν
                        ὀνομάτων. ὡς ὅταν μὴ μετὰ βρασμοῦ καὶ κλόνου καταψύχηταί <br class="lb"/>τις, οὐ ῥιγοῖ
                        οὗτος, ἀλλὰ δεῖ, εἴπερ μέλλει τὸ <br class="lb"/>πάθος ῥῖγος καλεῖσθαι, τὴν ἀνώμαλόν τε
                        καὶ ἀπροαίρετον <br class="lb"/>αὐτῷ κίνησιν προσεῖναι. τὸ δ’ ἄνευ ταύτης, εἴγε μηδὲ
                        τὴν <br class="lb"/>ἐπιφάνειαν ἀνωμάλως κινεῖ, κατάψυξιν καλοῦσιν· εἰ δὲ ταύτην
                        <br class="lb"/>μὲν ταράττοι τε καὶ σείοι κατά τινας ἐμβολὰς, τὸ δὲ ὅλον <br class="lb"/>σῶμα μὴ
                        συγκινοῖ, φρίκην ὀνομάζουσιν, ὡς εἶναι τὴν φρίκην <br class="lb"/>τοῦ δέρματος μόνου
                        πάθος τοιοῦτον, οἷον τοῦ παντὸς <br class="lb"/>σώματος τὸ ῥῖγος. ἐπὶ δέ γε τῶν
                        ὑγιαινόντων ἑτέρως τὸ <br class="lb"/>ῥιγοῦν λέγομεν, ἐκτείνοντες ἐπὶ πᾶσαν ὀδυνηρὰν
                        κατάψυξιν. <br class="lb"/>εἰ δὲ νοσήματος λόγῳ γίγνοιτο ῥῖγος, οὐκ ἀρκεῖ μόνον τοῦτο
                        <br class="lb"/>φάναι, προσθεῖναι δὲ χρὴ τὴν παντὸς τοῦ σώματος ταραχὴν, <br class="lb"/>ὃ
                        ἐπαγόμενοί τινες, μετὰ τρόμου κατάψυξιν εἶπον αὐτὸ, <br class="lb"/>σαφῶς δὲ οὐχ
                        ἡρμήνευσαν. οὐ γὰρ χρὴ τρόμον καλεῖν, ἀλλὰ 
<a class="pb" href="#pb613" id="pb613">[p. 613]</a>
 βρασμόν τινα
                        ἀπροαίρετον ἢ κλόνον, ἢ σεισμὸν, ἢ τοιοῦτον <br class="lb"/>ἕτερον ἐξευρίσκειν ὄνομα.
                        τὸ γὰρ τοῦ τρόμου κατὰ πάθους <br class="lb"/>ἰδίου κεῖται· ἐοίκασιν οὖν οἱ τὸ νοσερὸν
                        ῥῖγος ὁριζόμενοι κατάψυξιν <br class="lb"/>ἄλλο μηδὲν εἰπόντες, ἀλλὰ τὸ τοῖς ὑγιαίνουσι
                        γινόμενον. <br class="lb"/>καί τοι τὸ νοσερὸν ῥῖγος, ὑπὲρ οὗ τοῖς ἰατροῖς ὁ <br class="lb"/>πᾶς
                        λόγος; ὁρίζεσθαι προὔκειτο καὶ τοῖς εἰρημένοις ἀνδράσι. <br class="lb"/>νοσερὸν δὲ
                        καλοῦμεν, ὅταν ἀπὸ μηδενὸς ἔξωθεν αἰτίας βιαίας, <br class="lb"/>ἀλλ’ ἐξ ἑαυτοῦ τὸ σῶμα
                        τοιαύτην ἴσχει διάθεσιν. οὕτω γὰρ <br class="lb"/>δὴ, οἶμαι, καὶ Ἱπποκράτης ἔλεγεν· ὑπὸ
                        καύσου ἐχομένῳ, ῥίγεος <br class="lb"/>ἐπιγενομένου, λύσις. οὔκουν ψυχρὸν ὕδωρ καταχέας
                        τῷ <br class="lb"/>πυρέττοντι ποιήσεις ῥῖγος, ἀλλ’ ὅταν ἐξ αὐτῆς ἐγείρηται τῆς <br class="lb"/>ἐν
                        τῷ σώματι διαθέσεως. κατὰ δὲ τὸν αὐτὸν τρόπον εἴρηται <br class="lb"/>καὶ ταῦτα· μετὰ
                        ῥίγους ἄγνοια, κακόν. κακὸν δὲ καὶ λήθη. <br class="lb"/>τὰ ἑκταῖα ῥίγεα δύσκριτα.
                        ῥίγεα δ’ ἄρχεται γυναιξὶν ἐξ <br class="lb"/>
                        <span class="milestone">210</span>ὀσφύος διὰ νώτου μᾶλλον, ἀτὰρ καὶ ἀνδράσι
                        μᾶλλον <br class="lb"/>ὄπισθεν ἢ ἔμπροσθεν. ἐν ἅπασι γὰρ τούτοις οὐ τὸ τοῖς
                            <br class="lb"/>ὑγιαί<span class="milestone">369</span>νουσι γινόμενον, ἀλλὰ τὸ
                        νοσῶδες εἴρηται ῥῖγος, ﻿
<a class="pb" href="#pb614" id="pb614">[p. 614]</a>
 ὅπερ ἐστι κατάψυξις ἀλγεινὴ μετά τινος
                        ἀνωμάλου σεισμοῦ καὶ <br class="lb"/>κλόνου παντὸς τοῦ σώματος. ὁπότ’ οὖν τί ποτέ ἐστι
                        ῥῖγος <br class="lb"/>ἐγνώκαμεν, ἑξῆς ἴδωμεν καὶ τίς μὲν ἡ ποιοῦσα τὸ πάθος αἰτία,
                        <br class="lb"/>τίσι δὲ μάλιστα προηγουμέναις αἰτίαις ἕπεται, καὶ τίσιν <br class="lb"/>ἐπιγίνεται
                        διαθέσεσιν, ὑπὲρ ἁπάσης τε τῆς γενέσεως αὐτοῦ. <br class="lb"/>ὅτι μὲν γὰρ τὸ ῥιγοῦν
                        πάθος ἐστὶ τοῦ κατὰ φύσιν θερμοῦ, <br class="lb"/>σχεδὸν ἅπασιν ὡμολόγηται. δεῖται δὲ
                        πᾶς ὁ λόγος οὗτος ἀκριβοῦς <br class="lb"/>ἀκροατοῦ καὶ πολὺν μάλιστα νοῦν ἔχοντος. ἐγὼ
                        μὲν γὰρ <br class="lb"/>εἶπον τοῦ κατὰ φύσιν θερμοῦ πάθος εἶναι τὸ ῥῖγος, ἵνα μή
                        <br class="lb"/>τις τοῦ ἔξωθεν νομίσας εἰρῆσθαι, καταψεύδεσθαί με δόξειεν
                        <br class="lb"/>Ἐρασιστράτου καὶ Πραξαγόρου καὶ Φιλοτίμου καὶ Ἀσκληπιάδου <br class="lb"/>καὶ
                        μυρίων ἄλλων, ὅσοι τὸ θερμὸν οὐκ ἔμφυτον, <br class="lb"/>ἀλλ’ ἐπίκτητον εἶναι
                        νομίζουσι. πῶς γὰρ. οὖν οὗτοι πάθος <br class="lb"/>ἐμφύτου θερμοῦ λέγοιεν, οἱ μηδὲ τὴν
                        ἀρχὴν ἔμφυτον εἰδότες <br class="lb"/>θερμόν; ἀλλ’ ἔμφυτον μὲν, ὥσπερ εἴπομεν, οὐ
                        πάντες ὁμολογοῦσι <br class="lb"/>τὸ θερμὸν ὑπάρχειν, γένεσιν δὲ ἐπίκτητον αὐτῷ
                        <br class="lb"/>τεχνώμενοι, διαφερόντως ἄλλος ἄλλην, ἕν τοῦτο πάντες ὁμολογοῦσιν,
                        <br class="lb"/>ὡς ἔσται τι κατὰ φύσιν ἐν ἑκάστῳ ζώῳ θερμὸν, 
<a class="pb" href="#pb615" id="pb615">[p. 615]</a>
 ἐν τῷ
                        προσήκοντι μέτρῳ θεωρούμενον. καὶ δὴ περὶ τοῦτο <br class="lb"/>ῥῖγός τε καὶ φρίκην
                        φασὶν ἅπασάν τε γίνεσθαι κατάψυξιν. <br class="lb"/>Ἀσκληπιάδης γοῦν οὐ μόνον τὸ
                        θερμὸν, ἀλλ’ οὐδ’ ἄλλην τινὰ <br class="lb"/>τιθεὶς ἔμφυτον δύναμιν, ἅπαντα πυρετὸν ἐπί
                        τισιν ἐμφράξεσιν <br class="lb"/>ὄγκων ἐν πόροις ἀεὶ συνίστασθαι λέγων, ἐν μεγέθεσι
                        πόρων <br class="lb"/>τὴν διαφορὰν τιθέμενος αὐτοῦ, οὕτω φιλοτεχνεῖ, δείκνυσί <br class="lb"/>τε,
                        τίσι μὲν ἀνάγκη ῥῖγος ἐζεῦχθαι, τίσι δ’ οὔ. καὶ <br class="lb"/>ἔγωγ’ ἂν εἰ μὴ
                        μακρότερόν τε τοῦ καιροῦ τὸν λόγον ἤλπιζον <br class="lb"/>ἔσεσθαι καὶ ἄλλως οὐ δίκαιον
                        ἡγοῦμαι ὑπὲρ Ἀσκληπιάδου <br class="lb"/>μὲν ἐπισκέψασθαι μόνου, παρελθεῖν δὲ τὰ τῶν
                        ἄλλων, ἢ πάλιν <br class="lb"/>ἁπάντων ἐπιχειρῶν μνημονεύειν, εἰς μακρὸν καὶ ἀπέραντον
                        <br class="lb"/>ἐμπεσεῖν λόγου μῆκος, ἑξῆς ἂν ὑπὲρ ἁπασῶν τῶν δοξῶν <br class="lb"/>ἐπισκεψάμενος,
                        ἀφ’ ὅτου γε πιθανὸν τὴν ἀφορμὴν ἔσχηκεν <br class="lb"/>ἑκάστη, καὶ τί μάλιστα τὸ
                        ἀπατῆσαν, ὅπῃ τε σφάλλονται <br class="lb"/>δείξας, οὕτως ἂν ἐπὶ τὴν ἡμετέραν ἧκον
                        δόξαν. ἀλλὰ τοῦτο <br class="lb"/>μὲν εἰς ἕτερον ἀναβεβλήσθω καιρόν. οὐδὲ γὰρ Ἀθήναιον
                        <br class="lb"/>ἐπαινῶ περὶ μὲν Ἀσκληπιάδου καὶ Ἡρακλείδου τοῦ Ποντικοῦ 
<a class="pb" href="#pb616" id="pb616">[p. 616]</a>

                        καὶ Στράτωνος τοῦ φυσικοῦ λέγοντά τι, τῶν δ’ ἄλλων οὐδενὸς
                        <br class="lb"/>μνημονεύοντα, καί τοί γε οὐ τὰς τούτων δόξας μόνον <br class="lb"/>περὶ ῥίγους,
                        ἀλλ’ ἑτέρας πολὺ πλείους οὐδὲν ἧττον ἐνδόξους <br class="lb"/>τε καὶ πιθανὰς εἶχεν
                        εἰπεῖν. ἡμεῖς οὖν ἀρχὴν ὁμολογουμένην <br class="lb"/>λαβόντες, ὡς ἔστι τοῦ κατὰ φύσιν
                        ἐν ἑκάστῳ ζώῳ θερμοῦ <br class="lb"/>πάθος τὸ ῥῖγος, ἴδωμεν ὅπως γίνεται. προκόψει δ’ ὁ
                        λόγος <br class="lb"/>ἐπὶ ταῖς Ἱπποκράτους ἀρχαῖς οὐκ ὄγκους καὶ πόρους ἡμῶν
                        <br class="lb"/>στοιχεῖα τιθεμένων τοῦ σώματος, οὐδὲ κινήσεως ἢ παρατρίψεως <br class="lb"/>ἤ
                        τινος ἄλλης αἰτίας ἔκγονον τὸ θερμὸν ἀποφαινόντων, <br class="lb"/>ἀλλὰ τὸ μὲν ὅλον
                        σῶμα σύμπνουν τε καὶ σύῤῥουν <br class="lb"/>ἡγουμένων, τὸ θερμὸν δ’ οὐκ ἐπίκτητον οὐδ’
                        ὕστερον τοῦ <br class="lb"/>ζώου τῆς γενέσεως, ἀλλ’ αὐτὸ πρῶτόν τε καὶ ἀρχέγονον καὶ
                        <br class="lb"/>ἔμφυτον. καὶ ἥ γε φύσις καὶ ἡ ψυχὴ οὐδὲν ἄλλο ἢ τοῦτ’ <br class="lb"/>ἔστιν, ὥστ’
                        οὐσίαν αὐτοκίνητόν τε καὶ ἀεικίνητον αὐτὸ νοῶν <br class="lb"/>οὐκ ἂν ἁμάρτοις. ἕκαστον
                        δὲ τούτων ἰδίᾳ βεβασάνισται, <br class="lb"/>καί τοι μαθεῖν ἔνεστιν ὑπὲρ αὐτῶν ἑτέρωθι,
                            <span class="milestone">211</span>τὸ νῦν δὲ <br class="lb"/>εἶναι τοῦ λόγου τὸ
                        συνεχὲς ἐρευνητέον. ἅτε γὰρ ἀεικίνητον 
<a class="pb" href="#pb617" id="pb617">[p. 617]</a>
 ὂν τὸ ἔμφυτον θερμὸν,
                        οὔτ’ εἴσω μόνον οὔτ’ ἔξω κινεῖται, <br class="lb"/>διαδέχεται δ’ ἀεὶ τὴν ἑτέραν αὐτοῦ
                        κίνησιν ἡ ἑτέρα. ταχὺ <br class="lb"/>γὰρ ἂν ἡ μὲν ἔσω μονὴ κατέπαυσεν εἰς ἀκινησίαν, ἡ
                        δὲ ἐκτὸς <br class="lb"/>ἐσκέδασέ τε καὶ ταύτῃ διέφθειρεν αὐτό. μέτρια δὲ σβεννύμενον
                        <br class="lb"/>καὶ μέτρια ἀναπτόμενον, ὡς Ἡράκλειτος ἔλεγεν, ἀεικίνητον <br class="lb"/>οὕτω
                        μένει. ἀνάπτεται μὲν οὖν τῇ κάτω συννεύσει, <br class="lb"/>τῆς τροφῆς ὀρεγόμενον·
                        αἰρόμενον δὲ καὶ πάντῃ σκιδνάμενον <br class="lb"/>σβέννυται. ἀλλὰ τὴν μὲν ἄνω τε καὶ
                        ἔξω φορὰν καὶ ὡς ἄν <br class="lb"/>τις εἴποι ἐξάπλωσιν ἀπὸ τῆς ἰδίας ἀρχῆς, διότι
                        φύσει θερμόν <br class="lb"/>ἐστι, κέκτηται· τὴν δ’ εἴσω τε καὶ κάτω, τουτέστιν ἐπὶ τὴν
                        <br class="lb"/>ἰδίαν ἀρχὴν ὁδὸν, ὅτι ψυχροῦ τι μετέχει· μικτὸν γὰρ ἐκ θερμοῦ <br class="lb"/>καὶ
                        ψυχροῦ γέγονε. κατὰ μὲν τὸν πρῶτον λόγον τοῦ <br class="lb"/>θερμοῦ, τοῦτ’ ἔστι
                        αὐτοκίνητον αὐτοῦ, καὶ τούτου μάλιστα <br class="lb"/>δεῖται πρὸς τὰς ἐνεργείας·
                        μεγάλην δ’ ὅμως αὐτῷ χρείαν καὶ <br class="lb"/>τὸ ψυχρὸν παρέχει. πέφυκε γὰρ τὸ μὲν
                        θερμὸν εἰς ὕψος αἴρεσθαι <br class="lb"/>καὶ συμπροσάγειν αὐτῷ τὴν τροφήν· εἰ δὲ μὴ τὸ
                        ψυχρὸν <br class="lb"/>ἐμποδὼν ἐγένετο, καὶ ἐπὶ μήκιστον προῆκε. γίνεται δ’
                        <br class="lb"/>ἐμποδὼν τὸ ψυχρὸν τῇ τοιαύτῃ τοῦ θερμοῦ κινήσει, ὡς μὴ 
<a class="pb" href="#pb618" id="pb618">[p. 618]</a>

                        ἀπόλοιτο ἐκτεινόμενον. κίνδυνος γὰρ ὑπὸ κουφότητος καὶ <br class="lb"/>τῆς πρὸς τὸ ἄνω
                        ὁρμῆς ἀποστῆναι τῶν σωμάτων αὐτό. ἀλλὰ <br class="lb"/>τὸ ψυχρὸν ἐπέχει τε καὶ κωλύει,
                        καὶ τῆς ἄγαν ταύτης κινήσεως <br class="lb"/>ἀφαιρεῖ τὸ σφοδρόν. ἐπανέλθωμεν οὖν ἐφ’
                        ἅπερ ἐξ ἀρχῆς <br class="lb"/>ὑπεθέμεθα, δεικνύντες οἷόν τι πάθος ἐστὶ τῆς ἐμφύτου
                        <br class="lb"/>θερμασίας τὸ ῥῖγος. ὅτι μὲν γὰρ ἐπειδὰν ἐν τοῖς κατὰ φύσιν <br class="lb"/>ὅροις
                        μένῃ τῆς κράσεως, ὑγιαίνει τὸ ζῶον, οὐ δεῖται λόγου, <br class="lb"/>τουτέστιν ὅταν, ὡς
                        Ἱπποκράτης ἔλεγε, μετρίως ἔχῃ τὸ θερμὸν <br class="lb"/>καὶ τὸ ψυχρὸν τῆς πρὸς ἄλληλα
                        κράσεως· ἢν δὲ τὸ ἕτερον τοῦ <br class="lb"/>ἑτέρου κρατήσῃ, νοσεῖν ἀνάγκη τὸ ζῶον
                        εἶδος νοσήματος <br class="lb"/>ἐοικὸς τῇ φύσει τοῦ κρατήσαντος αἰτίου. φλεγμοναὶ μὲν
                        οὖν <br class="lb"/>καὶ ἐρυσιπέλατα καὶ ἕρπητες καὶ ἄνθρακες καὶ τὰ καυσώδη <br class="lb"/>καὶ
                        φλογώδη καὶ πάντα τὰ πυρετώδη πάθη, ὅταν ἡ τοῦ <br class="lb"/>θερμοῦ δύναμις ἐπικρατῇ·
                        σπασμοὶ δ’ αὖ πάλιν καὶ τέτανοι <br class="lb"/>καὶ παλμοὶ καὶ νάρκαι καὶ παραλύσεις,
                        ἐπιληψίαι τε καὶ <br class="lb"/>παραπληγίαι, τοῦ ψυχροῦ κρατοῦντος πάθη. ἕν τι τῶν
                        <br class="lb"/>τοιούτων παθῶν ἐστι καὶ τὸ ῥῖγος τουτὶ, οὐχ ἁπλῶς ὂν κατάψυξις,
                        <br class="lb"/>ἀλλὰ συναίσθησις, ὅθεν αὐτῷ δεῖ προσθεῖναι καὶ ﻿
<a class="pb" href="#pb619" id="pb619">[p. 619]</a>
 τὸ
                        ἀθρόον· ἔτι δὲ σφοδρὰν εἶναι χρὴ τὴν κατάψυξιν καὶ <br class="lb"/>βιαίαν, ὡς εἶναι
                        σαφῶς διοριζόμενον ἀληθεύειν, κατάψυξιν <br class="lb"/>ἀθρόαν καὶ βίαιον εἶναι τὸ
                        ῥῖγος τοῦ ἐμφύτου θερμοῦ. <br class="lb"/>πάλιν γὰρ, ὡς ὁ Πλάτων ἔλεγε, τὸ μὲν ἠρέμα
                        καὶ κατὰ μικρὸν <br class="lb"/>ἀναίσθητον· εἰ δὲ αἰσθητὸν, ἀνάγκη τοῦτο μεγάλως
                        κινεῖν, <br class="lb"/>καὶ τρέμειν ἀθρόως. ὥστ’ ἔμψυξις ἡ μὲν ἀναίσθητος ἐν <br class="lb"/>χρόνῳ
                        πλείονι καὶ κατὰ βραχὺ γένοιτ’ ἄν· ἡ δὲ ταχεῖά τε <br class="lb"/>καὶ μεγάλως ἐξαίρουσα
                        πάντως σὺν αἰσθήσει. οὐδὲ γὰρ <br class="lb"/>ἂν τὸ τοιοῦτον πάθος διαλάθοι. τὸ δὲ
                        τοιοῦτον πάθος σὺν <br class="lb"/>αἰσθήσει τῆς ψύξεως οὐχ ἅπαν ὀδυνηρὸν, ἀλλ’ ἔστιν
                        ὅτε καὶ <br class="lb"/>ἥδιστον. ἔλεγε γὰρ αὖ πάλιν ὁ Πλάτων, ὅτι τὸ μὲν παρὰ
                        <br class="lb"/>φύσιν καὶ βίαιον γινόμενον ἀθρόον ἐν ἡμῖν πάθος ἀλγεινὸν, <br class="lb"/>τὸ δὲ
                        εἰς φύσιν ἀπιὸν αὖ πάλιν ἀθρόον ἡδύ. ὥστε <br class="lb"/>τὸ μὲν ἀθρόον κοινὸν ἀμφοῖν,
                        ἡδέος τε καὶ ἀλγεινοῦ, τοῦ μὴ <br class="lb"/>λαθεῖν τὸ πάθος ἕνεκεν ἀναγκαίως
                        ἐζευγμένον· ἐπὶ τούτῳ δὲ <br class="lb"/>τὸ μὲν πρὸς τῷ μὴ λανθάνειν εἰς τὴν φύσιν
                        ἐπανάγον ἡδὺ, <br class="lb"/>τὸ δ’ ἐξιστὰν τοῦ κατὰ φύσιν ἀλγεινόν. ὅθεν ἓν καὶ ταὐτὸ
                            
<a class="pb" href="#pb620" id="pb620">[p. 620]</a>

                        <span class="milestone">212</span>τῷ πλήθει ψυχρὸν, τὸ μὲν ἧσε, τὸ δ’
                        ἠνίασεν. εἰ μὲν <br class="lb"/>ὑπερτεθερμασμένῳ σώματι προσάγοιτο, πάντως ἧσε τὸ γὰρ
                        <br class="lb"/>ἄμετρον, τῇ θερμασίᾳ πονούμενον, ἐπὶ τῇ τοῦ λείποντος <br class="lb"/>εἰσόδῳ
                        ψυχροῦ παρηγορηθὲν, ἥσθη μὲν, ὅτε παρηγορήθη· <br class="lb"/>τὴν δ’ ἑαυτοῦ φύσιν ἔχον
                        ἢν ἀθρόως ἐμψύχοις, ἀνιάσεις, <br class="lb"/>πονήσει γὰρ ἐπὶ τῷ τῆς κράσεως ἀμέτρῳ.
                            <span class="milestone">370</span>τοῖς γὰρ <br class="lb"/>κατὰ τὴν φύσιν, ὡς
                        Ἱπποκράτης ἔλεγε, διαλλασσομένοισι καὶ <br class="lb"/>διαφθειρομένοισιν αἱ ὀδύναι
                        γίνονται. οὐ μόνον οὖν ἀθρόαν <br class="lb"/>χρὴ καὶ σφοδρὰν εἶναι τὴν ψύξιν, ἵνα
                        ῥῖγος γένηται, ἀλλ’ ἔτι <br class="lb"/>τούτῳ προσεῖναι δεῖ τὸ βίαιον τοῦ πάθους,
                        τουτέστι τὸ <br class="lb"/>παρὰ φύσιν, ὥστε ἀθρόαν ψύξιν εἰς τὸ παρὰ φύσιν ἄγουσαν
                        <br class="lb"/>εἶναι τὸ ῥῖγος. καί μοι δοκεῖ τοῦτο χρῆναι διαφυλάττειν ἐν <br class="lb"/>τούτῳ
                        τῷ λόγῳ μάλιστα περὶ τὴν τοῦ πάθους γένεσιν, εἰ <br class="lb"/>μέλλοι τις ἀληθεύειν
                        εἰπὼν, ψύξιν ἀθρόαν καὶ βίαιον ἐν τῷ <br class="lb"/>ῥίγει γίνεσθαι τοῦ ἐμφύτου θερμοῦ.
                        ψύχεται μὲν οὖν καὶ <br class="lb"/>διαφορούμενον, ἐπιλείποντος αὐτὸ τοῦ συνέχοντος
                        τόνου, καὶ <br class="lb"/>τροφῆς ἀποροῦν, ὅθεν ἀνήπτετο· ἀλλ’ οὐδέτερον τούτων 
<a class="pb" href="#pb621" id="pb621">[p. 621]</a>
 αὐτοῦ τῶν παθημάτων ῥῖγος ἐργάζεται, ἢ πάντες ἂν οἱ
                        ἀποθνήσκοντες <br class="lb"/>ἐῤῥίγουν. ὥστε τὸ διαφθείρεσθαι τὸ θερμὸν ἑνί <br class="lb"/>γε
                        τρόπῳ κοινὸν ἅπασι τοῖς ἀποθνήσκουσιν· ἀλλ’ οὐ ῥιγοῦσιν, <br class="lb"/>οὐ γὰρ ἁπλῶς
                        φημι χρῆναι ψύχεσθαι τὸ θερμὸν, ἀλλ’ <br class="lb"/>ἀθρόως τε καὶ βιαίως, τουτέστιν
                        ἐῤῥωμένον αὐτὸ μένον, οὔτε <br class="lb"/>τὴν οὐσίαν οὔτε τὸν τόνον βεβλαμμένον, ὑπό
                        τινος τῶν ἔξω <br class="lb"/>αἰτίων ἀνιᾶσθαι. φλόγα δή μοι νόησον ἐκτὸς ποτὲ μὲν
                        <br class="lb"/>ἀπορίᾳ τῆς ὕλης ὅθεν ἀνήπτετο διαφθειρομένην, ποτὲ δὲ <br class="lb"/>ἐν ἡλίῳ
                        λαμπρῷ μαραινομένην, αὖθις δ’ ὑφ’ ὕδατος πολλοῦ <br class="lb"/>κατασβεννυμένην, ἤ
                        πλήθει ξύλων ἐπ’ αὐτῆς σωρευθέντων <br class="lb"/>καταπνιγομένην. τέτταρες αὗται ἐπ’
                        αἰτίοις τέτταρσιν οὐ <br class="lb"/>τὸν αὐτὸν ἅπασαι τρόπον ἀδικοῦσαι τὴν φλόγα. τῆς
                        μὲν <br class="lb"/>γὰρ ἐν ἡλίῳ μαραινομένης ὁ τόνος σκίδναται, βίᾳ τοῦ περιέχοντος
                        <br class="lb"/>διαφορούμενος, ἰσχυροτέρα γὰρ ἡ τῶν ἡλιακῶν ἀκτίνων <br class="lb"/>ῥώμη καὶ
                        διαρκεστέρα τοῦ πυρός· ὅταν δὲ ὕλης ἀποροῦσα <br class="lb"/>μηκέτι ἀνάπτηται, τῆς
                        οὐσίας ἀπολλυμένης, διαφθείρεται. <br class="lb"/>τὸ μὲν γὰρ ἀναφθὲν ἀεὶ διαφορεῖται
                        κατὰ τὴν ἔξω <br class="lb"/>κίνησιν· ἔσω δὲ νεύουσα τοῦ τραφῆναι χάριν, εἶτ’ ἀποροῦσα
                            
<a class="pb" href="#pb622" id="pb622">[p. 622]</a>
 τοῦ θρέψαντος, ἀσθενῶς οὕτω τὸ δεύτερον ἀποτείνεται.
                        <br class="lb"/>ὕλης δὲ πλήθει βαρυνθεῖσα καὶ τῆς ἀναπνοῆς στερηθεῖσα, <br class="lb"/>πνίγεται.
                        ἐπὶ δὲ τῆς ἀφ’ ὕδατος βλάβης οὐδὲ λόγου δεῖ· <br class="lb"/>μάχη γὰρ ἰσχυρὰ φλογὶ πρὸς
                        ἅπασαν εἰλικρινῆ τε καὶ πολλὴν <br class="lb"/>ὑγρότητα, ὡς εἰ καὶ τοὔλαιον αὐτῇ
                        προσάγῃς ἀθρόον, ἀνάγκη <br class="lb"/>ψόφον καὶ σεισμόν τινα γενέσθαι, μονονουχὶ φωνῇ
                        τοῦ <br class="lb"/>πυρὸς ἐνδεικνυμένου τὸ βίαιον. τοιοῦτον δή τι πάθος περὶ <br class="lb"/>τὴν
                        ἔμφυτον θερμασίαν νόει τὸ ῥῖγος. οὔτε γὰρ ὅταν δι’ <br class="lb"/>ὕλης ἔνδειαν
                        ἀτροφοῦν τὸ θερμὸν μαραίνηται, οὔθ’ ὅταν ὑπὸ <br class="lb"/>τοῦ πλήθους αὐτῆς
                        βαρυνόμενον, οὔθ’ ὅταν ἀῤῥωστῆσαν <br class="lb"/>ὀκλάζῃ, ῥῖγος εὑρήσεις γινόμενον,
                        ἀλλ’ ὅταν ἰσχυρὸν ὂν ἀποτείνεσθαι <br class="lb"/>δυνάμενον, εἶτα κωλύηται. δι’ αὐτὸ δὲ
                        τοῦτο καὶ <br class="lb"/>τὸ κλονεῖσθαι τῷ σώματι συμβέβηκε, διπλῆς κᾀνταῦθα καὶ
                        <br class="lb"/>συνθέτου κινήσεως γενομένης, ὡς ἐπὶ τῶν τρεμόντων, ἕτερον <br class="lb"/>δὲ
                        τρόπον. ἐκεῖ μὲν γὰρ ἀσθενείᾳ τῆς κινούσης τὸ <br class="lb"/>σῶμα δυνάμεως ἡ μικτὴ
                        κίνησις ἐγίνετο, καθ’ ὅσον ἂν ἐνδῷ <br class="lb"/>τοῦ τόνου διαίρουσα τὸ κῶλον,
                        ὑποῤῥέοντος ἀεὶ τοῦ μέρους 
<a class="pb" href="#pb623" id="pb623">[p. 623]</a>
 εἰς τὸ κάτω· νυνὶ δὲ τῆς φυσικῆς
                            <span class="milestone">213</span>τοῦ θερμοῦ κινήσεως <br class="lb"/>ἰσχομένης
                        βίᾳ, τὸ ῥῖγος ἀπαντᾷ. βούλεται μὲν γὰρ ἅτε μήτε <br class="lb"/>τὴν οὐσίαν μήτε τὸν
                        τόνον βεβλαμμένον, ἀποτείνεσθαί τε καὶ <br class="lb"/>πάντῃ τοῦ σώματος φέρεσθαι·
                        κωλυόμενον δὲ καὶ βίᾳ συνωθούμενον <br class="lb"/>εἰς τὸ βάθος, ἐπὶ τὴν ἰδίαν ἀρχὴν
                        καταφεύγει. <br class="lb"/>μένειν δὲ ἐνταῦθα μὴ δυνάμενον, ἀεικινήτῳ γὰρ οὐσίᾳ τὸ
                        <br class="lb"/>στῆναι θάνατος, ἀθροῖσαν ἑαυτὸ καὶ οἷον συνεσπειραμένον <br class="lb"/>γεγονὸς,
                        ὁμαλῶς μὲν οὐκ ἔσω τὴν ἀβίαστον ἀποτείνεται· <br class="lb"/>σφοδρᾷ δὲ τῇ φορᾷ χρώμενον
                        καὶ οἷον ἀπὸ ὕσπληγγος ἐξαλλόμενον, <br class="lb"/>ἐνίοτε ἐνίσταται τοῖς ἐνισταμένοις
                        αὐτοῦ τῇ πρόσω <br class="lb"/>κινήσει, διώσασθαι μὲν ταῦτα, καθαρὰς δὲ αὐτῷ τὰς ὁδοὺς
                        <br class="lb"/>ἀπεργάσασθαι σπεῦδον. προσκροῦον δ’ αὐτοῖς ἐπεσχέθη <br class="lb"/>μὲν ἐξ ἀνάγκης
                        τῆς ῥοιζώδους φορᾶς, ἐκλόνησε δὲ κατὰ τὴν <br class="lb"/>ἔμπτωσιν ὅλον τὸ σῶμα. τά τε
                        γὰρ ἄλλα καὶ ἀτμῶδες νῦν <br class="lb"/>γεγονὸς, ἐν τῷ προσκρούειν τοῖς ἐνισταμένοις
                        εἴσω πάλιν <br class="lb"/>ἀποπάλλεται, πληγῇ τι πάσχον ἐοικός· ἐπὶ δὲ τὴν ἀρχὴν
                        <br class="lb"/>ἀνέρχεται τὸ δεύτερον· ἐντεῦθεν δὲ πάλιν ὁρμηθὲν, ἐμπίπτει
                        <br class="lb"/>βιαιότερον, αὖθις δ’ ἀποπάλλεται καὶ κατὰ τήνδε τὴν ἔμπτωσιν· ﻿
<a class="pb" href="#pb624" id="pb624">[p. 624]</a>
 καὶ τοῦτο πολλάκις ἐκ διαδοχῆς γίνεται, ἐφ’ ὅσον μένει <br class="lb"/>τὰ
                        λυποῦντα. ὀδυνηρόν τε οὖν ταύτῃ τὸ πάθος, ἅτε τοῦ <br class="lb"/>σώματος ταῖς πληγαῖς
                        πονοῦντος, ἥ τε κίνησις ἀνωμάλως <br class="lb"/>ἐπάγουσα κατ’ ἀμφοτέρας τὰς κινήσεις
                        τὸ ζῶον. ἐν μὲν γὰρ <br class="lb"/>τῷ κατὰ φύσιν ἔχειν τὸ συγγενὲς ἡμῶν θερμὸν ὁμαλέσι
                        τε <br class="lb"/>καὶ ἀκωλύτοις ταῖς διεξόδοις ἐκέχρητο, καιρῷ καὶ μέτρῳ κινήσεως
                        <br class="lb"/>εἰς αὐτὸ συννεῦον, εἶτ’ ἐξαπλούμενον· ἐν δὲ τῷ ῥιγοῦν <br class="lb"/>οὔτε
                        συννεύσεις οὔτ’ ἐξαπλώσεις αἱ κινήσεις εἰσὶ, δικαιότερον <br class="lb"/>δ’ ἂν φαίης
                        εἴσω μὲν ἰὸν αὐτὸ, χρήσομαι δ’ ὀνόμασιν <br class="lb"/>οὐκ ἐμοῖς, ἀλλ’ ἀνδρῶν παλαιῶν,
                        καθάλλεσθαί τε καὶ <br class="lb"/>συνωθεῖσθαι καὶ ἀναστέλλεσθαι καὶ συντρέχειν, ἔξω δὲ
                        φερόμενον, <br class="lb"/>ἐκρήγνυσθαί τε καὶ ἐνσείεσθαι καὶ ἐκπίπτειν καὶ
                        <br class="lb"/>ἐξάλλεσθαι. καὶ γὰρ αὖ καὶ ταῦτα παλαιῶν ἀνδρῶν ὀνόματα, <br class="lb"/>καλῶς
                        ἅπαντα κείμενα, καὶ τὸ συμβαῖνον πάθος, ὡς <br class="lb"/>ἔνι μάλιστα, σαφῶς
                        ἑρμηνεύοντα. τὸ κλονεῖσθαι δέ φημι <br class="lb"/>πάντα τὰ ἐν τῷ σώματι, καὶ τὸ
                        σείεσθαι, καὶ τὸ βράττεσθαι, <br class="lb"/>καὶ πᾶσα ἡ κατὰ τὸ ῥιγοῦν ἀνώμαλός τε καὶ
                        ἄτακτος καὶ <br class="lb"/>ἀβούλητος κίνησις ἐπὶ ταῖς ἀνωμάλοις τε καὶ σφοδραῖς καὶ
                            
<a class="pb" href="#pb625" id="pb625">[p. 625]</a>
 βιαίοις ἐμπτώσεσί τε καὶ ἀποπάλσεσι τῆς ἐμφύτου θερμασίας
                        <br class="lb"/>ἀτμώδους γεγενημένης ἐπιτελεῖται. διὰ τοῦτο ἐπὶ τοῖς ῥίγεσιν
                        <br class="lb"/>ἀναθερμαίνεται πλέον τὸ σῶμα ἢ ὅτε κατὰ φύσιν ἔχον <br class="lb"/>θερμὸν ἦν.
                        ἐκχέονται δὲ καὶ ἱδρῶτες. ὅταν γὰρ κατὰ πολλὰς <br class="lb"/>ἐμπτώσεις διώσηται
                        ἀκωλύτως τὰ λυποῦντα καὶ τελέως <br class="lb"/>ἀναπνεύσῃ, διὰ τρεῖς αἰτίας ἀνάγκη τὸ
                        σῶμα θερμανθῆναι, <br class="lb"/>ὅτι τε πολλάκις ἀποκλεισθὲν τὸ θερμὸν τῆς ἔξω
                        διαπνοῆς <br class="lb"/>ἠθροίσθη κατὰ τὸ βάθος· ὅτι τε νῦν ἔξω πᾶν ἐτάθη σφοδρῶς·
                        <br class="lb"/>καὶ τρίτον ὅτι ταῖς ἐμπτώσεσι καὶ πληγαῖς καὶ βιαίοις <br class="lb"/>κινήσεσιν
                        ἀνάπτεσθαι πέφυκεν ἡ θερμασία. καὶ ξύλον μὲν <br class="lb"/>ἢ λίθον παρατρίβων ἐφάψεις
                        ποτὲ πῦρ· τὸ δ’ ἔμφυτον <br class="lb"/>πνεῦμα, φύσει θερμὸν ὑπάρχον, ἢν σφοδρῶς τύχῃ
                        κινηθὲν, <br class="lb"/>οὐ πολὺ μᾶλλον ἐξαφθήσεται; ἀλλὰ τοῦτο κᾀπὶ τῶν κατὰ
                        <br class="lb"/>φύσιν κινήσεων ἐναργῶς ἔστιν ἰδεῖν, ὡς δραμόντες ἄνθρωποι, <br class="lb"/>καὶ
                        διαπαλαίσαντες, καὶ τριψάμενοι, καί πως ἄλλως κινηθέντες <br class="lb"/>ἐθερμάνθησαν
                        οὐδὲν ἧττον ἢ εἴ τις ἐν ἡλίῳ θερινῷ καὶ παρὰ <br class="lb"/>πυρὶ θαλφθείη. πολλάκις δὴ
                        καὶ κατὰ τὴν τοιαύτην ἐκ τοῦ <br class="lb"/>βάθους ἐπάνοδον οἷον ζέον τὸ θερμὸν ἀποχεῖ
                        τι τῶν ὑγρῶν 
<a class="pb" href="#pb626" id="pb626">[p. 626]</a>
 ἀθρόον, ὃ δὴ καλοῦμεν ἱδρῶτα. διὰ τοῦτο ἐπὶ ῥίγει
                        ψυγέντα <br class="lb"/>μηκέτι ἀναθερμανθῆναι, πονηρόν· ἡττήθη γὰρ ἐν τῇ <br class="lb"/>διαμάχῃ
                        τὸ θερμόν. ἡττᾶται δὲ ποτὲ μὲν τῇ ῥώμῃ τοῦ λυποῦντος <br class="lb"/>αἰτίου κρατηθὲν,
                        ποτὲ δ’ αὐτὸ τυγχάνον ἀσθενέστερον. <br class="lb"/>οὕτω γοῦν <span class="milestone">214</span>εἴρηται κᾀκεῖνο· αἱ ἐκ ῥίγεος καταψύξιες <br class="lb"/>μὴ
                        ἀναθερμαινόμεναι, κακόν. αὖθις δὲ τὰς διαθέσεις <br class="lb"/>ἑκατέρας, ἐφ’ αἷς
                        ὀλέθρια γίνεται ῥίγη, διδάσκων ἐρεῖ· <br class="lb"/>ἐπ’ ὀμμάτων διαστροφῇ, πυρετῷ
                        κοπιώδει, ῥῖγος ὀλέθριον. <br class="lb"/>τοῦτο μὲν δὴ τὸ ῥῖγος ἰσχυρᾶς αἰτίας ἔκγονον·
                        ἕτερον δὲ δι’ <br class="lb"/>ἀῤῥωστίαν δυνάμεως ὀλέθριον· ἢν ῥῖγος ἐμπέσῃ πυρετῷ μὴ
                        <br class="lb"/>διαλείποντι, ἤδη ἀσθενέος ἐόντος, θανάσιμον. ἀλλὰ περὶ <br class="lb"/>μὲν τούτων
                        ἐπιπλέον <span class="milestone">371</span>ἑτέρωθι λέγεται. </p>
                </section>
                <section id="body-1-7" class="div textpart chapter level3">
                  <p class="p autofirst">Τὸ δὲ νῦν εἶναι σκεπτέον εἰ δικαίως ἀναφέρουσιν <br class="lb"/>ἅπαντες σχεδὸν αἰτίῳ
                        ψυχρῷ τὸ ῥῖγος. ὅτι μὲν γὰρ <br class="lb"/>ψυχρὸν τὸ πάθος, ἐναργές· εἰ δὲ καὶ τὸ δρῶν
                        αὐτὸ τοιοῦτον, <br class="lb"/>ἄξιόν μοι δοκεῖ σκέψεως εἶναι. τριταίου γοῦν ἀκριβοῦς,
                        <br class="lb"/>εἴπερ τι καὶ ἄλλο, ῥῖγος γνώρισμα. συνεισβάλλουσι γὰρ οἱ
                        <br class="lb"/>παροξυσμοὶ ῥίγεσι σφοδροῖς, καί τοι τόν γε πυρετὸν τοῦτον 
<a class="pb" href="#pb627" id="pb627">[p. 627]</a>

                        οὐκ ἄν τις οὐδὲ μαινόμενος ἐπὶ ψυχρῷ φαίη συνίστασθαι <br class="lb"/>χυμῷ· καῦσος γάρ
                        ἐστι τῷ γένει, τοσοῦτον ἀποδέων θατέρου <br class="lb"/>καύσου τοῦ συνεχοῦς, ὅσον
                        διαλείπει τὸ θερμὸν τοῦ πυρετοῦ <br class="lb"/>καὶ φλογῶδες καὶ περικαές. τὸ δ’
                        ἄπαυστον δίψος, ἥ τε τῆς <br class="lb"/>ἐμψύξεως ἐπιθυμία, τό τ’ ἐμεῖν ἀκράτου χολῆς,
                        καὶ ῥᾳστωνεῖν <br class="lb"/>τοῖς γ’ ἐμέτοις, πῶς οὐκ εἰσὶν ἅπαντα φανερῶς ἐπὶ τῷ
                        <br class="lb"/>θερμῷ πλεονάζοντι; πῶς οὖν ῥιγοῦσιν ἐν τριταίοις; πῶς δ’ <br class="lb"/>ἐν
                        καύσοις πυρετοῖς τοῖς συνεχέσιν, εἰ μὴ διαλείποντες, ἀλλ’ <br class="lb"/>ἀεὶ καίοντες
                        ἔγκεινται, ῥῖγος ἐπιγίνεται, καὶ κριτικόν γε πυρετοῦ; <br class="lb"/>ὑπὸ καύσου γάρ,
                        φησιν, ἐχομένῳ, ῥίγεος ἐπιγενομένου, <br class="lb"/>λύσις. ἀλλὰ καὶ δριμὺ καὶ θερμὸν
                        φάρμακον ἕλκει <br class="lb"/>προσαχθὲν· ὠδύνησε μὲν τὰ πρῶτα, φρίκην δ’ αὖθις, εἶτ’
                        <br class="lb"/>ἐπ’ αὐτῇ ῥῖγος ἐργάζεται, καὶ πολλοὺς ἴσμεν ῥιγώσαντάς τε <br class="lb"/>καὶ
                        πυρέξαντας ἐφ’ ἕλκεσιν ἐρεθισθεῖσιν ὑπὸ δριμέων φαρμάκων. <br class="lb"/>ἀλλὰ καὶ
                        φλεγμονῆς εἰς ἀπόστημα τρεπομένης ἀνάγκη <br class="lb"/>ῥῖγός τε καὶ φρίκην
                        συνεδρεῦσαι. πολλῶν δ’ ἄν σε καὶ ἄλλων <br class="lb"/>ἀνέμνησα διαθέσεων, ἐφ’ ὧν
                        ἐναργῶς ἐπὶ δριμεῖ μᾶλλον ἢ 
<a class="pb" href="#pb628" id="pb628">[p. 628]</a>
 ψυχρῷ χυμῷ συνίσταται ῥῖγός, εἰ μὴ
                        τοῦ λόγου τὸ μῆκος <br class="lb"/>ἔφευγον. μὴ τοίνυν τῷ ψυχρῷ μόνῳ βιαζόμενοι τὸ ῥῖγος
                        <br class="lb"/>ἀναφέρωμεν, ἐπεὶ καὶ φοβερὸν ἄκουσμα καὶ θέαμα φρίκην τε <br class="lb"/>καὶ ῥῖγος
                        ἐργάζεταί ποτε. τοῦτο μέν γε καὶ Πλάτων ἐγίνωσκεν, <br class="lb"/>οὐ μόνον Ἱπποκράτης.
                        διαλεγόμενος οὖν ὑπὲρ τῶν <br class="lb"/>ἐπὶ χολῇ ξανθῇ γινομένων νοσημάτων,
                        ἐμνημόνευσε καὶ ῥίγους. <br class="lb"/>ὅθεν ἄλλων τε πολλῶν χάριν ἐπέρχεταί μοι
                        θαυμάζειν <br class="lb"/>τῶν μετὰ ταῦτα γενομένων ἰατρῶν, κᾀν τοῖς περὶ τοῦ ῥίγους
                        <br class="lb"/>λόγοις οὐχ ἥκιστα. πῶς γὰρ οὐ δεινὸν, εἰ Πλάτων μὲν οὐκ <br class="lb"/>ὢν ἰατρὸς
                        οὐκ ἠγνόησεν, ὅτι καὶ διὰ χολὴν γίνεταί ποτε <br class="lb"/>ῥῖγος, ἐξευρεῖν τε τὴν
                        αἰτίαν ἐσπούδασεν, οἱ δὲ τοσοῦτον <br class="lb"/>ἀποδέουσι τοῦτο πάντῃ γινώσκειν, ὥστ’
                        οὐδ’ ὅτι καὶ διὰ <br class="lb"/>χολὴν καὶ διὰ δριμὺν ὁντιναοῦν χυμὸν ῥῖγος γίνεται,
                        ἐπίστανται; <br class="lb"/>ἀλλ’ ἄπορον ἐξευρεῖν τὴν αἰτίαν, ὅπως ἐπὶ δριμεῖ <br class="lb"/>τε
                        καὶ θερμῷ χυμῷ συνίσταται πάθος ψυχρόν. ἴσως μὲν οὐκ <br class="lb"/>ἄπορον, εἴγε μηδὲ
                        Πλάτων ἠπόρει· πολὺ δ’ οὖν ἦν ἄμεινον, <br class="lb"/>εἴπερ ὄντως ἐστὶν ἄπορον, οὐκ
                        ἀνατρέπειν ἐπιχειρεῖν τὸ <br class="lb"/>πρᾶγμα φαινόμενον ἐναργῶς, ἀλλὰ τῆς αἰτίας
                        ὁμολογῆσαι τὴν ﻿
<a class="pb" href="#pb629" id="pb629">[p. 629]</a>
 ἄγνοιαν. τὸ δ’ ἀναιρεῖν τὸ φαινόμενον, ὅμοιόν
                        ἐστι τῷ <br class="lb"/>μηδ’ ὁρᾷν ἡμᾶς ὁμολογεῖν, ὅτι μὴ γινώσκομεν ὅπως ὁρῶμεν.
                        <br class="lb"/>οὐκοῦν ὅτι μὲν οὐδὲν ἧττον ἐπὶ δριμεῖ τε καὶ θερμῷ <br class="lb"/>
                        <span class="milestone">215</span>χυμῷ γένοιτ’ ἂν ῥῖγος, ἢ ἐπὶ ψυχρῷ τε καὶ
                        πηγνύντι, <br class="lb"/>παντὸς μᾶλλον ἀληθές. εἶτα σκοπεῖν, εἰ ἁπλῶς τὸ <br class="lb"/>ψυχρὸν ἢ
                        τὸ δριμὺ πλεονάζειν χρὴ εἰς τὸ δυνηθῆναι ῥῖγος <br class="lb"/>ἐργάσασθαι. ἐφεξῆς δ’
                        ἐκεῖνο διορισόμεθα, πολλοῖς ἀγνοούμενον, <br class="lb"/>οὔτε γὰρ ἁπλῶς ψυχροῦ χυμοῦ
                        πλεονάζοντος, οὔθ’ <br class="lb"/>ἁπλῶς δριμέος γίνεται ῥῖγος. ἐπὶ μέν τοι τοῦ ψυχροῦ
                        σαφῶς <br class="lb"/>ἔμπροσθεν ἔδειξα, τὸ οἰδηματῶδες ἅπαν καὶ τὸ ναρκῶδες <br class="lb"/>καὶ τὸ
                        παράλυτον καὶ τὸ ὑδαρῶδες ὑπομνήσας· ἐπὶ δὲ τοῦ <br class="lb"/>θερμοῦ τε καὶ δριμέος
                        νῦν ἐπιδείξω σοι· κακόχυμοι γὰρ ἂν <br class="lb"/>ἰκτερικοί τε καὶ πυρέττοντες ὀξέως
                        καὶ καυσούμενοι πάντες <br class="lb"/>ἐῤῥίγουν. οὔτ’ οὖν ἁπλῶς χρὴ πλεονάζειν ἢ ψυχρὸν
                        χυμὸν ἢ <br class="lb"/>δριμὺ πρὸς ῥίγους γένεσιν· ὑπάρχειν δ’ αὐτῶν ἀναγκαῖον
                        <br class="lb"/>ἑκατέρῳ τρόπον ἴδιον. εἴη δ’ ἂν ὁ τρόπος, οὐ γὰρ ἀποκνητέον <br class="lb"/>ἐπὶ
                        πᾶν ἰέναι τῷ λόγῳ τῆς ἀληθείας ἐρῶσιν, ἢ τὸ τοῦ 
<a class="pb" href="#pb630" id="pb630">[p. 630]</a>
 πλήθους
                        μέτρον, ἢ ἡ τοῦ χυμοῦ ποιότης, ἤ τις τόπος τοῦ <br class="lb"/>σώματος ἐν ᾧ χρὴ τοῦτον
                        ἀθροίζεσθαι. γένοιτο δ’ ἂν καὶ <br class="lb"/>περὶ τὸ μένειν ἢ κινεῖσθαι καὶ περὶ τὸν
                        τρόπον τῆς κινήσεως <br class="lb"/>οὐ μικρὰ διαφορά. εἰς ταύτας οὖν αὐτὰς καὶ Πλάτων
                        <br class="lb"/>ἀφορῶν ἔλεγε· ταύτην δὴ τὴν δύναμιν ἐχουσῶν ἰνῶν ἐν <br class="lb"/>αἵματι, χολὴ
                        φύσει παλαιὸν αἷμα γεγονυῖα, καὶ πάλιν ἐκ <br class="lb"/>τῶν σαρκῶν εἰς τοῦτο τετηκυῖα
                        θερμὴ καὶ ὑγρὰ κατ’ ὀλίγον <br class="lb"/>τὸ πρῶτον ἐμπίπτουσα, πήγνυται διὰ τὴν τῶν
                        ἰνῶν δύναμιν· <br class="lb"/>πηγνυμένη δὲ καὶ βίᾳ κατασβεννυμένη χειμῶνα καὶ τρόμον
                        <br class="lb"/>ἐντὸς παρέχει, πλείων δ’ ἐπιῤῥέουσα, τῇ παρ’ αὐτῆς <br class="lb"/>θερμότητι
                        κρατήσασα τὰς ἶνας, εἰς ἀταξίαν ζέσασα, διέσωσεν. <br class="lb"/>ἐν τούτοις ὁ Πλάτων
                        ἅπαντ’ ἐπειράθη διελθεῖν, ὅσα <br class="lb"/>χρὴ γινώσκειν ἐν ἅπασι γένεσι πάθους. τό
                        τε γὰρ εἶδος τοῦ <br class="lb"/>χυμοῦ εἶπε, χολὴν ὀνομάσας αὐτόν· ἐδήλωσε δὲ καὶ τὴν
                        <br class="lb"/>ποιότητα, θερμὴν καὶ ὑγρὰν εἰπών· ὅθεν τε ἡ γένεσίς ἐστι <br class="lb"/>τῇ
                        τοιαύτῃ χολῇ, τηκομένης γὰρ ἔφη γίνεσθαι σαρκὸς αὐτήν. <br class="lb"/>ἀλλὰ καὶ τὸν
                        τόπον εἰς ὃν ῥεῖ προσέθηκεν, ἐκ τοῦ <br class="lb"/>δηλοῦσθαι πήγνυσθαι τὴν ἐπιῤῥέουσαν
                        χολὴν ὑπὸ τῶν περιεχομένων 
<a class="pb" href="#pb631" id="pb631">[p. 631]</a>
 ἰνῶν κατὰ τὸ αἷμα. τούτῳ δὲ τῷ λόγω
                        συνῆπται <br class="lb"/>καὶ ἡ τοῦ πάθους γένεσις, ἐν ὧ χειμῶνα καὶ τρόμον ἔφη
                        γίνεσθαι, <br class="lb"/>χειμῶνα μὲν ὀνομάσας τὴν ἐν τοῖς ῥίγεσιν αἴσθησιν <br class="lb"/>τῆς
                        ψύξεως, τρόμον δὲ τὸν ἀνώμαλον σεισμόν τε καὶ <br class="lb"/>κλόνον, ἐν ᾧ φαμεν οὐ
                        τοῦτον μόνον, ἀλλὰ καὶ τῶν ἰατρῶν <br class="lb"/>πολλοὺς ἐσφάλθαι. διώρισται γὰρ ἡμῖν
                        ἔμπροσθεν ἡ κατὰ <br class="lb"/>τὸν τρόμον γενομένη κίνησις τῆς κατὰ τὸ ῥῖγος. ὅταν
                        οὖν, <br class="lb"/>φησι, νικήσῃ τὰς ἶνας ἐπιῤῥέουσα πλείων, ἐξεθέρμανε τὸ <br class="lb"/>σῶμα
                        πρὸς τὴν ἑαυτῆς δύναμιν ἀντιμεταβάλλουσα τὰς ἶνας, <br class="lb"/>ὡς αὐτὴ πρότερον ὑπ’
                        ἐκείνων μετεβάλλετο. περὶ μὲν οὖν <br class="lb"/>τῆς ἀληθείας ὧν εἶπεν ὁ Πλάτων οὐ
                        πρόκειται νῦν ἐπισκοπεῖσθαι, <br class="lb"/>μελλόντων γε ἡμῶν ἐν ἑτέροις ὑπομνήμασιν
                        ἐξηγεῖσθαί <br class="lb"/>τε ἅμα καὶ κρίνειν ἃ κατὰ τὸν Τίμαιον εἶπεν· ὅτι <br class="lb"/>δ’
                        οὐδὲν παρέλιπεν ὧν ἐχρῆν λέγεσθαι τοῖς ἀποφαινομένοις <br class="lb"/>περὶ ῥίγους,
                        τοῦτο ἤδη πέφηνεν ἐκ τῆς ῥήσεως αὐτοῦ. καὶ <br class="lb"/>γὰρ τὸν χυμὸν εἶπεν ὑφ’ οὗ
                        γίνεται τὸ ῥῖγος, καὶ τὸν τόπον <br class="lb"/>εἰς ὃν ῥεῖ, καὶ τὸ τῆς κινήσεως εἶδος,
                        ἔτι τε τὸν τρόπον <br class="lb"/>καθ’ ὃν ψύχεταί τε καὶ αὖθις ἐκθερμαίνεται τὸ σῶμα.
                            
<a class="pb" href="#pb632" id="pb632">[p. 632]</a>
 περὶ μὲν οὖν τῆς Πλάτωνος δόξης (καὶ τῆς) κατὰ τὴν
                        ἐξήγησιν <br class="lb"/>τῶν ἐν τῷ Τιμαίῳ γεγραμμένων ἰατρικῶς ἐπισκεψόμεθα· <br class="lb"/>νυνὶ
                        δὲ τὴν ἡμετέραν ἀποφαινόμεθα γνώμην, ἐπιδιαρθρώσαντες <br class="lb"/>ὅσα κατὰ τὴν
                        Ἱπποκράτους δόξαν ὀλίγον ἔμπροσθεν <br class="lb"/>εἴρηται. ταῖς γὰρ τῶν θερμῶν
                        φαρμάκων ὁμιλίαις <br class="lb"/>ἐνίοτε μὲν φρίκη μόνη, πολλάκις δὲ καὶ ῥῖγος
                        ἐπιγίνεται, <br class="lb"/>
                        <span class="milestone">216</span>καθάπερ ἐν καύσοις τε καὶ τριταίοις
                        πυρετοῖς κινουμένης <br class="lb"/>τῆς ξανθῆς χολῆς, οὐκ ἐν ταῖς κοιλότησι τῶν
                        ἀγγείων, <br class="lb"/>ἀλλὰ διὰ τῶν σαρκῶν, ἤτοι τῷ γεννηθῆναι πλείονα τοῦτον
                        <br class="lb"/>τὸν χυμὸν ἐν αὐταῖς, ἢ τῷ δι’ αὐτῶν ὑπὸ τῆς φύσεως ἐκκαθαίρεσθαι.
                        <br class="lb"/>κατὰ τοῦτο γὰρ αὐτὸ μόνον καὶ οἱ καῦσοι πυρετοὶ <br class="lb"/>τῶν τριταίων
                        διαφέρουσι, τῶν μὲν (γὰρ) καύσων ἐν <br class="lb"/>τοῖς ἀγγείοις ἐχόντων τὴν χολὴν,
                        τῶν δὲ τριταίων ἔξω τῶν <br class="lb"/>ἀγγείων διὰ τῶν αἰσθητικῶν σωμάτων φερομένην.
                        ἐν γὰρ <br class="lb"/>τῇ δι’ αὐτῶν φορᾷ, λυποῦσα τῇ δριμύτητι, τὴν ὀδύνην ἐργάζεται.
                        <br class="lb"/>συμβαίνει τοιγαροῦν ἐν τῷδε δύο τινὰ γίνεσθαι, <br class="lb"/>συννεύειν μὲν εἰς
                        τὸ βάθος τοῦ σώματος τὸ αἷμα, καὶ διὰ <br class="lb"/>τοῦτο καταψύχεσθαι τἀκτὸς αὐτοῦ·
                        τὰ μόρια δὲ αὐτὰ τοῦ <br class="lb"/>σώματος, ἐν οἷς ἡ χολὴ, διὰ τῆς ἀποκριτικῆς τῶν
                        ἀλλοτρίων 
<a class="pb" href="#pb633" id="pb633">[p. 633]</a>
 δυνάμεως ὠθεῖν αὐτὴν ἕκαστον ἐξ ἑαυτοῦ πρὸς τὸ
                        πλησιάζον, <br class="lb"/>ἄχρις ἂν ἐξ ἁπάντων ἐλαυνομένη, δι’ ἱδρώτων ἢ δι’ ἐμέτων ἢ
                        <br class="lb"/>καὶ διὰ τῆς κάτω γαστρὸς ἐκκριθείη. τοῦτο δὲ καὶ <span class="milestone">372</span>τοῖς <br class="lb"/>ἠπεπτηκόσιν ἢ κακοχυμίας μεστοῖς, ἢ
                        εἰς ἥλιον θερινὸν ἢ <br class="lb"/>βαλανεῖον ἀφικομένοις, ἢ γυμναζομένοις συμπίπτει.
                        φρικώδεις <br class="lb"/>οὖν αὐτίκα γίνονται, καί τινες αὐτῶν καὶ ῥιγοῦσι. χρὴ
                        <br class="lb"/>γὰρ οὐ μόνον αἴτιον εἶναί τι δακνῶδες ἐν ἡμῖν, ἀλλὰ καὶ <br class="lb"/>σφοδρῶς
                        κινούμενον, εἰ μέλλει ῥῖγος ἐργάσασθαι. καὶ κοινὸν <br class="lb"/>τοῦτο συμβέβηκεν
                        ἀμφοτέρῳ τῷ γένει τῶν αἰτίων, ὅσα <br class="lb"/>τε ψυχρὰ καὶ ὅσα θερμὰ ταῖς δυνάμεσίν
                        ἐστι, τὸ κινεῖν ὀδυνηρῶς <br class="lb"/>τὸ σῶμα. καὶ διὰ τοῦτο τοῖς τεταρταίοις
                        πυρετοῖς <br class="lb"/>καὶ τοῖς τριταίοις συνεισβάλλει ῥῖγος, καί τοι ὑπὸ χυμῶν
                        <br class="lb"/>ἐναντίων τῇ δυνάμει συνισταμένοις, ψυχρὸς μὲν γὰρ ὁ μελαγχολικὸς
                        <br class="lb"/>χυμὸς, θερμὸς δὲ ὁ τῆς ξανθῆς χολῆς. οὐχ ἁπλῶς <br class="lb"/>δὲ πλεονάζειν
                        αὐτοὺς ἔφην χρῆναι μέλλοντας ἐργάσασθαι ἢ <br class="lb"/>φρίκην ἢ ῥῖγος, ἀλλὰ καὶ διὰ
                        τῶν αἰσθητικῶν σωμάτων φέρεσθαι <br class="lb"/>κινουμένους σφοδρότερον. ἐν ᾧ δὲ
                        συννεύει μὲν εἰς <br class="lb"/>τὸ βάθος τοῦ σώματος καὶ τὰ σπλάγχνα τὸ αἷμα, καὶ σὺν
                            ﻿
<a class="pb" href="#pb634" id="pb634">[p. 634]</a>
 αὐτῷ δηλονότι καὶ ἡ θερμασία, ψυχρά τε καὶ ἄναιμα γίνεται
                        <br class="lb"/>τά τε κατὰ τὸ δέρμα μόρια καὶ σκελῶν καὶ χειρῶν τὰ τελευταῖα,
                        <br class="lb"/>διότι πλεῖστον ἀφέστηκε τῶν σπλάγχνων. ἐὰν μὲν <br class="lb"/>οὖν ἐν τῷ βάθει
                        συμβῇ σβεσθῆναι τὴν ἔμφυτον θερμασίαν, <br class="lb"/>ἢ πνιγεῖσαν ὑπὸ τοῦ μὴ
                        διαπνεῖσθαι πρὸς τοὐκτὸς, ἢ ἐκνικηθεῖσαν <br class="lb"/>ὑπὸ τῶν ψυχρῶν αἰτίων,
                        ἀποθνήσκει τὸ ζῶον· <br class="lb"/>ἐὰν δὲ συννεύσῃ μὲν εἰς τὸ βάθος, ἀντίσχῃ δὲ τοῖς
                        βιασαμένοις <br class="lb"/>αἰτίοις ἀθροισθεῖσα, κατὰ τοῦτο καθάπερ ὄργανον γίνεται
                        <br class="lb"/>τῆς τῶν ἀλλοτρίων ἀποκριτικῆς δυνάμεως τῆς ἐν ἅπαντι <br class="lb"/>μορίῳ τοῦ
                        σώματος ὑπαρχούσης. πεφυκυῖα γὰρ ἤδη καὶ <br class="lb"/>αὐτὴ καθ’ ἑαυτὴν ἐκκρίνειν τὰ
                        λυποῦντα, πολλῷ μᾶλλον ἐργάζεται <br class="lb"/>μετὰ τῆς ἐκ βάθους ἀναφερομένης
                        θερμασίας, συνεκβαλλούσης <br class="lb"/>αὐτὰ τῇ ῥύμῃ τῆς φορᾶς εἰς ὅ τι περ ἂν
                        εὐπετέστερον <br class="lb"/>αὐτῇ γένηται. πολλάκις μὲν οὖν διὰ τοῦ δέρματος
                        <br class="lb"/>ἐκβάλλει τὰ λυποῦντα, πολλάκις δὲ δι’ ἐμέτων καὶ τῆς κάτω <br class="lb"/>γαστρός.
                        οὐ μόνον δ’ ἐπὶ τῆς ξανθῆς ἢ μελαίνης χολῆς <br class="lb"/>ῥῖγος, ἀλλὰ καὶ ἐπὶ τῷ
                        ψυχρῷ πάνυ φλέγματι φιλεῖ γίνεσθαι· <br class="lb"/>καλεῖ δὲ ὑαλώδη τὸν χυμὸν τοῦτον ὁ
                        Πραξαγόρας. <br class="lb"/>ἀλλὰ τό γε τοιοῦτον ῥῖγος οὔτε σφοδρόν ἐστι, καί τοι
                        διαμένον 
<a class="pb" href="#pb635" id="pb635">[p. 635]</a>
 ἡμέραις ἐνίοτε πλείοσιν ἐφεξῆς· ἡσυχαζόντων δὲ καὶ
                        <br class="lb"/>μηδόλως κινουμένων, ἡσυχάζει καὶ αὐτό· κινηθεῖσι δὲ εὐθέως <br class="lb"/>ἕπεται
                        κατὰ τὰ μέτρα τῆς κινήσεως, ἐπὶ μὲν ταῖς ἰσχυροτέραις <br class="lb"/>καὶ συντόνοις
                        κινήσεσι σφοδρότερον, ἐπὶ δὲ ταῖς <br class="lb"/>ἀσθενέσι βραχύτερον. εἶδον τοῦτο τὸ
                        σύμπτωμα γυναιξὶ <br class="lb"/>μᾶλλον ἢ ἀνδράσι γινόμενον, καὶ γυναιξὶ ταῖς ἀργότατα
                        διαιτωμέναις <br class="lb"/>καὶ λουτροῖς ἐπὶ τροφῇ χρωμέναις. εἶδον δὲ καὶ
                        <br class="lb"/>νεανίσκῳ τινὶ τῶν ἡμετέρων συμφοιτητῶν ἐν Ἀλεξανδρείᾳ <br class="lb"/>γινόμενον,
                        ἡνίκα πρῶτον εἰς αὐτὴν κατεπλεύσαμεν ἐν ἀρχῇ <br class="lb"/>φθινοπώρου. προσηνέγκατο
                        δὲ οὗτος ἐφεξῆς ἡμέραις πλείοσι <br class="lb"/>φοι<span class="milestone">217</span>νίκων βαλάνους πολλὰς ἁπαλὰς καὶ νέας, ἐπὶ λουτροῖς <br class="lb"/>τε καὶ πρὸ
                        τούτων, ἦσαν δὲ οὐκ ἀκριβῶς αἵ γε πλείους <br class="lb"/>αὐτῶν πέπειροι. συνέβη δὲ
                        αὐτῷ τό γε πρῶτον ἀπὸ σφοδρᾶς <br class="lb"/>ἄρξασθαι φρίκης ἐπὶ γυμνασίῳ τε καὶ
                        λουτρῷ, δι’ ἣν <br class="lb"/>καὶ προσδοκήσας πυρέξειν, κατεκλίθη τε καὶ σκεπάσας
                        ἑαυτὸν <br class="lb"/>ἱματίοις ἔμεινεν ἥσυχος. ὡς δὲ διελθούσης ὅλης τῆς <br class="lb"/>νυκτὸς
                        ἀπύρετος ἦν, ἐξανίστατο μὲν ἕωθεν ἐπὶ τὰ συνήθη, <br class="lb"/>φρικώδης δ’ ἐν τούτῳ
                        γιγνόμενος αὖθις κατακλιθεὶς ἡσύχαζεν 
<a class="pb" href="#pb636" id="pb636">[p. 636]</a>
 ἄχρι τῆς κατὰ τὸ
                        βαλανεῖον ὥρας. ἐξαναστάντι δὲ αὐτῷ πάλιν <br class="lb"/>ὡς ἐπὶ τὸ λουτρὸν ἡ φρίκη
                        μείζων ἐγένετο, καὶ ἦν τὸ <br class="lb"/>σύμπτωμα ῥῖγος καὶ ἤδη μικρόν. τότ’ οὖν
                        ἡγησάμενος ἐκ <br class="lb"/>παντὸς τρόπου πυρέξειν, ἔτι καὶ μᾶλλον ἐφ’ ἡσυχίας αὑτὸν
                        <br class="lb"/>συνέσχεν. ἐπεὶ δὲ καὶ διὰ τῆς ἡμέρας ὅλης καὶ διὰ τῆς <br class="lb"/>ἐπιούσης
                        νυκτὸς ἀποπειρώμενος ἐξεῦρεν ἑαυτὸν ἐπὶ μὲν <br class="lb"/>ταῖς μετρίαις κινήσεσι
                        φρίττοντα, ῥιγοῦντα δὲ, εἴ ποτε μειζόνως <br class="lb"/>κινηθείη, συμβούλοις ἡμῖν
                        ἐχρῆτο περὶ τῶν ποιητέων. <br class="lb"/>ἀναμνησθεὶς οὖν ἐγὼ κατὰ τὴν ἡμετέραν Ἀσίαν
                        γυναικὶ <br class="lb"/>τοιοῦτόν τι συμβεβηκὸς, ἀδεέστερόν τε τὸν ἑταῖρον ἐποίησα
                        <br class="lb"/>καὶ προὐτρεψάμην χρῆσθαι τοῖς θερμαίνουσί τε καὶ τέμνουσι <br class="lb"/>πάχος
                        χυμῶν ἐδέσμασί τε καὶ πόμασι καὶ φαρμάκοις. ἐκεῖνός <br class="lb"/>τε οὖν οὕτω
                        κατέστη, καὶ μετὰ ταῦτα τοῖς ὁμοίως πάσχουσιν <br class="lb"/>ἐν ἀρχῇ μὲν ἔδωκα τὸ διὰ
                        τῶν τριῶν πεπέρεων φάρμακον, <br class="lb"/>ἐφεξῆς δὲ τὸ διὰ τῆς καλαμίνθης ἡμέτερον,
                        εἶτα <br class="lb"/>τὸ δι’ ὀποῦ Κυρηναϊκοῦ καὶ καστορίου συντιθέμενον, ὃ καὶ <br class="lb"/>ταῖς
                        τεταρταϊκαῖς περιόδοις ἐστὶν ὠφελιμώτατον, καὶ μάλισθ’ <br class="lb"/>ὅταν ὑπὸ ῥίγους
                        σφοδροῦ χειμάζωνται. μὴ θαυμάσῃς δὲ 
<a class="pb" href="#pb637" id="pb637">[p. 637]</a>
 παρὰ τοῖς παλαιοῖς ἰατροῖς
                        εὑρὼν γεγραμμένον ἐπὶ τοῖς <br class="lb"/>ἄνευ κρύους ῥίγεσιν ἐξ αὐτῆς τῆς ἐν τῷ
                        σώματι διαθέσεως <br class="lb"/>ὁρμωμένοις ἐξ ἀνάγκης ἕπεσθαι πυρετόν. οὔτε γὰρ
                        λουτροῖς <br class="lb"/>τοσούτοις ἐπὶ τροφαῖς οὔτ’ ἀργῷ βίῳ χρωμένοις τοῖς
                        <br class="lb"/>παλαιοῖς οὐδὲν τοιοῦτον συνέπιπτε· νυνὶ δ’ ἄμφω ταῦτα <br class="lb"/>πλεονάσαντα
                        καὶ τουτὶ τὸ καλούμενον ἀνεκθέρμαντον ῥῖγος <br class="lb"/>ἐργάζεται, νέον τι καὶ
                        ξένον σύμπτωμα, διὰ τὸ νέον τῆς <br class="lb"/>διαίτης· ἅπασί τε τοῖς οὕτω παθοῦσιν
                        ἤτοι τάσεως ἢ βάρους <br class="lb"/>αἴσθησις γίνεται κατὰ τὸ δεξιὸν ὑποχόνδριον, ἔνθα
                        κεῖται <br class="lb"/>τὸ ἧπαρ, ἐμφραττομένων δηλονότι τῶν κατ’ αὐτὸ φλεβῶν <br class="lb"/>ὑπὸ
                        τοῦ πάχους τῶν χυμῶν. ὥσπερ δὲ βάρους καὶ <br class="lb"/>τάσεως τῆς κατὰ τὸ σπλάγχνον
                        οἱ πάσχοντες ἴσχουσιν αἴσθησιν, <br class="lb"/>οὕτω καὶ τοῦ ῥίγους αἰσθάνονται
                        διαφέροντος τοῦ ἐν <br class="lb"/>τεταρταίοις τε καὶ τριταίοις πυρετοῖς. ἐν μὲν γὰρ
                        τοῖς τεταρταίοις <br class="lb"/>τοιοῦτο γίνεσθαί φασιν αὐτοῖς τὸ ῥῖγος, οἷόν περ
                        <br class="lb"/>ὅταν ὁδοιπορήσωσι διὰ κρύους ἰσχυροῦ. ὡσαύτως δὲ κατὰ <br class="lb"/>τοὺς
                        τριταίους καὶ τοὺς καύσους πυρετοὺς, ὡς ὑπὸ βελονῶν <br class="lb"/>ὀξέων τε καὶ λεπτῶν
                        κεντούμενοι τὰς σάρκας αἰσθάνονται 
<a class="pb" href="#pb638" id="pb638">[p. 638]</a>
 πολλάκις. ἐγὼ μὲν οὖν καὶ
                        αὐτὸς ἄπειρός εἰμι τοῦ τῶν τεταρταίων <br class="lb"/>ῥίγους, ἔμπειρος δὲ θατέρου,
                        τετράκις μὲν ἐν <br class="lb"/>νεότητι πυρέξας τριταῖον πυρετὸν, καῦσον δὲ ἅπαξ. ὥστε
                        <br class="lb"/>ἔχω μαρτυρεῖν τῇ λελεγμένῃ τοῦ ῥίγους ποιότητι κατὰ τοιαῦτα
                        <br class="lb"/>παθήματα. τὸ δὲ τῶν τεταρταίων οἱ πειραθέντες ἄχρι <br class="lb"/>καὶ τῶν ὀστῶν
                        φασι διήκειν, ὅταν ᾖ σφοδρὸν, ὅμοιον ὑπάρχον <br class="lb"/>τοῖς ἐκ τοῦ περιέχοντος
                        ἰσχυρῶς ψυχροῦ γιγνομένοις ῥίγεσιν. <br class="lb"/>ἀλλὰ καὶ τοῦτ’ ἔχομεν προσθεῖναι
                        τριταίοις τε καὶ <br class="lb"/>καύσοις πυρετοῖς, οὐχ ὑπάρχον τοῖς τεταρταίοις. καὶ
                        γὰρ <br class="lb"/>διψῶσιν οἱ πλεῖστοι καὶ θερμασίας αἰσθάνονται κατὰ τὸ <br class="lb"/>βάθος ἐν
                        αὐτῷ τοῦ ῥίγους τῷ χρόνῳ, ὧν οὐδέτερον ὑπάρχει <br class="lb"/>τοῖς ἐν τεταρταίῳ πυρετῷ
                        ῥιγοῦσιν. </p>
                </section>
                <section id="body-1-8" class="div textpart chapter level3">
                  <p class="p autofirst"><span class="milestone">218</span>Ἐπεὶ δὲ καὶ περὶ ῥίγους αὐτάρκως
                        <br class="lb"/>εἴρηται, λείποιτ’ ἂν ἔτι καὶ περὶ σπασμοῦ διελθεῖν. ἔσται <br class="lb"/>δὲ οὔτε
                        μακρὸς οὔτε ἀσαφὴς ὁ λόγος, εἴ τις ὧν ἄχρι δεῦρο <br class="lb"/>διῆλθον εἴη
                        μεμνημένος. ἄρξομαι δὲ καὶ νῦν ἀπὸ τῆς ἀναμνήσεως <br class="lb"/>ὧν ἐν τοῖς περὶ μυῶν
                        κινήσεως ἔδειξα. πασῶν ﻿
<a class="pb" href="#pb639" id="pb639">[p. 639]</a>
 γὰρ τῶν καθ’ ὁρμὴν κινήσεων
                        ἐπιτελουμένων διὰ τῶν μυῶν, <br class="lb"/>ὅταν ἐπὶ τὰς ἑαυτῶν κεφαλὰς ἀνελκόμενοι
                        συνεπισπάσωνται <br class="lb"/>τῶν μορίων ἕκαστον εἰς ὃ καταπεφύκασιν, ἐπειδὰν γένηταί
                        <br class="lb"/>τι πάθος εἰς τάσιν αὐτοὺς ἄγον, ἀκολουθεῖ τούτῳ <br class="lb"/>κίνησις, ὁμοία μὲν
                        τῇ κατὰ φύσιν, ἀβούλητος δὲ, καὶ καλεῖται <br class="lb"/>τὸ πάθος σπασμός. τὸ μὲν γὰρ
                        τείνεσθαί τε καὶ σπᾶσθαι <br class="lb"/>πρὸς τὴν ἰδίαν ἀρχὴν τὸν μῦν, ὥσπέρ γε καὶ τὸ
                        <br class="lb"/>συνεπισπᾶσθαι πρὸς αὐτὸν ἐκεῖνο τοῦ σώματος τὸ μόριον <br class="lb"/>εἰς ὃ τὴν
                        ἔμφυσιν ἔχει, κοινὸν τοῖς θ’ ὑγιαίνουσίν ἐστι <br class="lb"/>καὶ τοῖς σπωμένοις· τὸ δὲ
                        ἀκούσιον ὑπάρχειν, τοῖς παρὰ <br class="lb"/>φύσιν ἔχουσιν, οὐχ ὑπάρ<span class="milestone">373</span>χον τοῖς ὑγιαίνουσιν. ἐὰν <br class="lb"/>οὖν εὕρωμεν ὑπὸ
                        πόσων αἰτίων τείνεται τὰ νευρώδη σώματα, <br class="lb"/>πέρας ἂν ἤδη καὶ οὗτος ὁ λόγος
                        ἡμῖν λάβοι. καὶ <br class="lb"/>μὴν οὐδέν ἐστι τῶν ἔξω τοῦ σώματος εὑρεῖν χορδῶν
                        νευρωδέστερον, <br class="lb"/>ἃς ὁρῶμεν ὁσημέραι κατά τε τὰς λύρας καὶ <br class="lb"/>κιθάρας
                        ὑπὸ τῶν τεχνιτῶν ἐντεινομένας μὲν, ἐπειδὰν χρῆσθαι <br class="lb"/>μέλλωσι τοῖς
                        ὀργάνοις, ἀνιεμένας δὲ, ὅταν παυσάμενοι <br class="lb"/>κατατίθενται. ῥήγνυνται δὲ ἐν
                        ταῖς τοῦ περιέχοντος 
<a class="pb" href="#pb640" id="pb640">[p. 640]</a>
 ἀμετροτέραις κράσεσι, κατὰ μὲν τὰς ὑγρὰς
                        καὶ νοτίους <br class="lb"/>διαβρεχόμεναι, κατὰ δὲ τὰς ξηράς τε καὶ βορείους ἰσχυρῶς
                        <br class="lb"/>ξηραινόμεναι. διὰ τοῦτο οὖν ἀνιᾶσιν αὐτὰς κατατιθέμενοι, <br class="lb"/>καὶ
                        μάλισθ’ ὅταν ᾖ τι περιέχον, ὁποῖον εἴρηται· <br class="lb"/>ῥήγνυνται γὰρ ἑκατέρως
                        τεινόμεναι. νόει δή μοι <br class="lb"/>καὶ τὰ νεῦρα καὶ τοὺς τένοντας ἐν τοῖς τῶν ζώων
                        σώμασιν <br class="lb"/>ἤτοι διατεινομένους ὑπὸ περιττῆς ὑγρότητος, ἢ ξηραινομένους
                        <br class="lb"/>ὑπὸ τῶν ξηραινόντων αἰτίων, εἰς τοσαύτην <br class="lb"/>ἄγεσθαι τάσιν, ἐν ᾗ τοῖς
                        ὑγιαίνουσιν ἡ καθ’ ὁρμὴν ἐγίνετο <br class="lb"/>κίνησις· ἐννόει δὲ καὶ ὡς ἐνδέχεταί τι
                        τῶν ἐν τῷ <br class="lb"/>σώματι μορίων ἢ διὰ φλεγμονὴν ἢ δι’ ἄλλην τινὰ αἰτίαν
                        <br class="lb"/>ἰσχυρῶς παθὸν, ἑαυτῷ συνεπισπᾶσθαι τὰ συνεχῆ νεῦρα. <br class="lb"/>νοήσας γὰρ
                        ταύτας πάσας τὰς διαθέσεις, εὑρήσεις ἐφ’ αἷς <br class="lb"/>γίνεται σπασμός. αἱ γὰρ
                        φλεγμοναὶ τῶν νευρωδῶν μορίων, <br class="lb"/>καὶ μάλισθ’ ὅταν ἐπὶ τῆς ἀρχῆς τῶν
                        νεύρων ἢ καὶ πλησίον <br class="lb"/>αὐτῆς γεννῶνται, τείνουσιν ἐπισπώμεναι τὰ συνεχῆ
                        <br class="lb"/>νεῦρα, καθάπερ ἐκτὸς οἱ τεχνῖται τὰς χορδάς· εἰ δὲ ὑπὸ <br class="lb"/>πλήθους
                        χυμῶν διαφραχθέντα τὰ νευρώδη σώματα τείνοιτο, 
<a class="pb" href="#pb641" id="pb641">[p. 641]</a>
 παραπλήσιον ἐν
                        τῷδε τὸ πάθημα γίνεται ταῖς διὰ τὴν <br class="lb"/>ὑγρότητα τοῦ περιέχοντος
                        ἐντεινομέναις σφοδρότερον χορδαῖς. <br class="lb"/>ἔμπαλιν δὲ ἐπὶ τοῖς κακοήθεσι
                        καύσοις καὶ ταῖς <br class="lb"/>ἰσχυραῖς φρενίτισι φαίνεται γινόμενον· ὡς γὰρ οἱ
                        πλησιάζοντες <br class="lb"/>ἱμάντες πυρὶ ξηραινόμενοι συσπῶνται καὶ τείνονται,
                        <br class="lb"/>τὸν αὐτὸν τρόπον οἱ σπασμοὶ γίνονται δι’ ὑπερβάλλουσαν <br class="lb"/>ξηρότητα
                        νοσημάτων, ἰσχυρῶς ξηραίνουσαν τὸ νευρῶδες <br class="lb"/>γένος. ἐπὶ μὲν οὖν τοῖς
                        καύσοις διὰ μόνην τὴν <br class="lb"/>ξηρότητα τοῦτο συμβαίνει· ταῖς δὲ φρενίτισι καὶ
                        διὰ τὴν <br class="lb"/>φλεγμονὴν τῆς ἀρχῆς τῶν νεύρων ἕπεται τὸ σύμπτωμα.
                        <br class="lb"/>γινώσκεις δὲ ἤδη, ὡς πᾶσιν ὡμολόγηται τοῦ πάθους τούτου <br class="lb"/>τὸ μὲν
                        ἐμπροσθότονος εἶναί τε καὶ καλεῖσθαι, τὸ δὲ <br class="lb"/>ὀπισθότονος, τὸ δὲ τέτανος·
                        ὅταν μὲν εἰς τὸ πρόσω τείνηται <br class="lb"/>τὰ μόρια τοῦ <span class="milestone">219</span>σώματος, ἐμπροσθότονος· ὅταν δὲ <br class="lb"/>εἰς τοὐπίσω, ὀπισθότονος·
                        τέτανος δὲ ἰσοσθενὴς ἐφ’ ἑκάτερα. <br class="lb"/>τοὺς μὲν ἐπὶ ξηρότητι σπασμοὺς οὐκ ἂν
                        ἰάσαιο, φθάνουσι <br class="lb"/>γὰρ οἱ οὕτω παθόντες ἀπόλλυσθαι, μηδὲ ἐπινοῆσαι πρὸς
                        <br class="lb"/>αὐτοὺς ἴαμα συγχωροῦντες· ὅσοι δὲ διὰ πλῆθος ἢ φλεγμονὴν 
<a class="pb" href="#pb642" id="pb642">[p. 642]</a>

                        γίνονται σπασμοὶ, τούτους ἰάσῃ, τὸ μὲν πλῆθος κενῶν, <br class="lb"/>τὴν φλεγμονὴν δὲ
                        τοῖς ἰδίοις αὐτῆς βοηθήμασιν ἐκθεραπεύων, <br class="lb"/>ἃ μεμάθηκας ἐν τοῖς τῆς
                        θεραπευτικῆς μεθόδου <br class="lb"/>γράμμασιν. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De tremore, palpitatione, convulsione et rigore</a>
          </header>
          <ul class="tree">
            <li>
              <a href="#body-1">De tremore, palpitatione, convulsione et rigore</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
