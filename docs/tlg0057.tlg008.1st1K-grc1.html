<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:16"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg008">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg008.1st1K-grc1.xml">De elementis ex Hippocrate</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg008.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">1</span>, <span class="biblScope">413-508</span>, <span class="date">1821</span></span>. </span>
                <a href="https://hdl.handle.net/2027/hvd.hxpp8j">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb413" id="pb413">[p. 413]</a>
                <section id="body-1-1" class="div textpart book level3">
                  <section id="body-1-1-1" class="div textpart chapter level4">
                    <h4 class="head textpart">ΓΑΛΗΝΟΥ ΠΕΡΙ ΤΩΝ ΚΑΘ’ ἹΠΠΟΚΡΑΤΗΝ <br class="lb"/>ΣΤΟΙΧΕΙΩΝ ΒΙΒΛΙΟΝ ΠΡΩΤΟΝ.<a class="bookmark" href="#body-1-1-1"> §</a></h4>
                    <p class="p autofirst">Ἐπειδὴ τὸ στοιχεῖον ἐλάχιστόν ἐστι μόριον, <br class="lb"/>οὗπερ ἂν ᾖ στοιχεῖον,
                            ἐλάχιστον δὲ οὐ ταὐτὸν αἰσθήσει τε <br class="lb"/>φαίνεται καὶ ὄντως ἐστί· πολλὰ
                            γὰρ ὑπὸ σμικρότητος ἐκφεύγει <br class="lb"/>τὴν αἴσθησιν· εὔδηλον, ὡς οὐκ ἂν εἴη
                            τῶν φύσει τε <br class="lb"/>καὶ ὄντως ἑκάστου πράγματος στοιχείων ἡ αἴσθησις
                            κριτήριον. <br class="lb"/>εἰ γοῦν ἐθελήσεις ἰὸν καὶ καδμίαν, καὶ λιθάργυρον,
                            <br class="lb"/>καὶ μίσυ, τρίψας ἀκριβῶς ὁμοῦ πάντα, καὶ χνοώδη <br class="lb"/>ποιήσας,
                            ἐπιτρέπειν αἰσθήσει τὴν διάγνωσιν, ἓν εἶναί σοι <br class="lb"/>τὰ πάντα δόξει. κᾂν
                            εἰ μὴ τέτταρα δὲ μόνον, ἀλλὰ καὶ 
<a class="pb" href="#pb414" id="pb414">[p. 414]</a>
 πολλῷ πλείω κατὰ τὸν
                            αὐτὸν τρόπον ἀναμίξεις ἀλλήλοις, ἓν <br class="lb"/>εἶναί σοι καὶ ταῦτα φανεῖται
                            πάντα, καί τοί γε οὐχ ἓν ὄντα. <br class="lb"/>ταῦτ’ ἄρα καὶ Ἱπποκράτης
                            ἐπισκεπτόμενος ἀνθρώπου φύσεως <br class="lb"/>στοιχεῖα, τῶν μὲν, ὡς πρὸς τὴν
                            αἴσθησιν ἁπλουστάτων τε <br class="lb"/>καὶ πρώτων, καταφρονεῖ, τὰ δὲ ὄντως τε καὶ
                            φύσει ζητεῖ. <br class="lb"/>καὶ γὰρ δὴ καὶ ἡ χρεία τούτων εἰς τὰς ἰάσεις οὐδὲν
                            ἧττόν <br class="lb"/>ἐστι τῶν πρὸς τὴν αἴσθησιν, ὡς ἐν ἑτέροις ἐπιδέδεικται.
                            <br class="lb"/>καὶ φαίνεσθαι μὲν στοιχείοις τοῖς αἰσθητοῖς τούτοις συγχωρήσειεν
                            <br class="lb"/>ἂν τις, εἶναι δὲ οὐ συγχωρήσειεν. οὐ γὰρ δὴ τὸ <br class="lb"/>φαινόμενον
                            ἁπλούστατόν τε καὶ πρῶτον μόριον, ἀλλὰ τὸ <br class="lb"/>πρὸς τὴν φύσιν ὑπάρχον
                            τοιοῦτο στοιχεῖον ὄντως ἐστίν. <br class="lb"/>ὡς εἴ γε τὸ φαινόμενον ἐλάχιστόν τε
                            καὶ πρῶτον μόριον <br class="lb"/>ἑκάστου, τοῦτο φήσομεν εἶναι τὸ φύσει στοιχεῖον,
                            ἄλλα μὲν <br class="lb"/>τοῖς ἀετοῖς, καὶ Λυγκεῖ, <span class="milestone">2</span>καὶ εἴ τις ἕτερος ἄνθρωπος <br class="lb"/>ἢ ζῶον ἄλλο ὀξυωπέστατόν ἐστιν, ἄλλα
                            δὲ ἡμῶν ἑκάστῳ <br class="lb"/>φανεῖται τὰ στοιχεῖα. μὴ τοίνυν οὕτως, ἀλλὰ τὰ πρῶτά
                            τε 
<a class="pb" href="#pb415" id="pb415">[p. 415]</a>
 καὶ ἁπλούστατα τῇ φύσει, καὶ μηκέτ’ εἰς ἄλλα διαλυθῆναι
                            <br class="lb"/>δυνάμενα ζητῶμεν, εἰ μέλλοιμεν ἢ ἀνθρώπου φύσεως, ἤ <br class="lb"/>τινος
                            ἄλλου τῶν ὄντων ἐπιστήμην ἀκριβῆ λήψεσθαι. </p>
                  </section>
                  <section id="body-1-1-2" class="div textpart chapter level4">
                    <p class="p autofirst">Τίς οὖν ἐστι τῆς τούτων εὑρέσεως ἡ μέθοδος; <br class="lb"/>ἐμοὶ μὲν οὐκ ἄλλη τις, ἢ
                            ἣν Ἱπποκράτης εἰσηγήσατο, <br class="lb"/>δοκεῖ. χρὴ γὰρ διελέσθαι, πρῶτον μὲν, εἰ
                            ἕν τι τὴν ἰδέαν <br class="lb"/>ἐστὶ τὸ στοιχεῖον, ἢ πολλὰ καὶ ποικίλα καὶ ἀνόμοια.
                            <br class="lb"/>δεύτερον δὲ, εἰ πολλὰ καὶ ποικίλα καὶ ἀνόμοια, πόσα τε, <br class="lb"/>καὶ
                            τίνα, καὶ ὁποῖα ταῦτά ἐστι, καὶ ὅπως ἔχοντα τῆς πρὸς <br class="lb"/>ἄλληλα
                            κοινωνίας. ὅτι μὲν οὖν οὐχ ἕν ἐστι τὸ πρῶτον στοιχεῖον, <br class="lb"/>ἐξ οὗ τό τε
                            ἡμέτερον σῶμα, καὶ τὰ τῶν ἄλλων <br class="lb"/>ἁπάντων γέγονεν, ἐκ τῶνδε δείκνυσιν
                            ὁ Ἱπποκράτης. αὐτὴν <br class="lb"/>γὰρ ἄμεινον εἶναι δοκεῖ παραθέμενον αὐτοῦ τὴν
                            ῥῆσιν οὕτως <br class="lb"/>ἐξηγήσασθαι. Ἐγὼ δέ φημι, εἰ ἓν ἦν ὁ ἄνθρωπος,
                            <br class="lb"/>οὐδέποτε ἂν ἤλγεεν· οὐδὲ γὰρ ἂν ἦν ὑφ’ ὅτου ἀλγήσειεν, <br class="lb"/>ἓν ἐών.
                            Κάλλιστά μοι φαίνεται καὶ διὰ βραχυτάτης λέξεως 
<a class="pb" href="#pb416" id="pb416">[p. 416]</a>
 ἅμα τὸ
                            ἐπικαιρότατον αὐτοῦ τῆς ἀποδείξεως εἰπεῖν, ὑπὲρ <br class="lb"/>τοῦ μὴ δύνασθαι τὸ
                            στοιχεῖον ἓν εἶναι τὴν ἰδέαν τε καὶ <br class="lb"/>δύναμιν. ὅτι μὲν γὰρ ἓν τῷ
                            ἀριθμῷ λέγειν εἶναι τὸ ὂν <br class="lb"/>ἐσχάτης ἀτοπίας ἐστὶ, καὶ ὄντως ἀνθρώπου
                            μηδενὸς τῶν <br class="lb"/>ἐναργῶν πεφροντικότος, ἄντικρυς δῆλον. ἰδέᾳ δὲ καὶ
                            δυνάμει <br class="lb"/>δύναιτ’ ἄν τις ἓν εἶναι λέγειν τὰ πάντα, καθάπερ <br class="lb"/>οἱ
                            περὶ τὸν Ἐπίκουρόν τε καὶ Δημόκριτον τὰς ἀτόμους. <br class="lb"/>ἐκ ταὐτοῦ δέ
                            εἰσιν αὐτοῖς χοροῦ καὶ οἱ ἐλάχιστα καὶ <br class="lb"/>ἄναρμα καὶ ἀμερῆ τιθέμενοι
                            στοιχεῖα. πρὸς τοὺς τοιούτους <br class="lb"/>οὖν ἅπαντας ὁ Ἱπποκράτης κοινὴν
                            ἀντιλογίαν ποιούμενος <br class="lb"/>ἀποδείκνυσιν, οὐχ ἓν εἶναι τὴν ἰδέαν τε καὶ
                            τὴν <br class="lb"/>δύναμιν τὸ στοιχεῖον, οὐδὲ μνημονεύσας ἐκείνων, οἳ καὶ τῷ
                            <br class="lb"/>ἀριθμῷ τὸ ὂν ἓν εἶναί φασιν, ὡς ἐμπλήκτων τελέως. <br class="lb"/>ἴδωμεν οὖν,
                            εἰ ὀρθῶς συνελογίσατο καὶ δεόντως ἀντεῖπε <br class="lb"/>τοῖς ἓν εἶναι τῇ φύσει τὸ
                            στοιχεῖον ὑποτιθεμένοις, εἴτ’ οὖν 
<a class="pb" href="#pb417" id="pb417">[p. 417]</a>
 ἄτομον, εἴτ’ ἄναρμον,
                            εἴτ’ ἐλάχιστον, εἴτ’ ἀμέριστον αὐτὸ <br class="lb"/>προσαγορεύειν ἐθέλουσιν. οὐδὲ
                            γὰρ ἔτι δεηθησόμεθα τῆς <br class="lb"/>κατὰ μέρος ἐν αὐτοῖς διαφορᾶς, ἂν τὸ
                            καθόλου τε καὶ <br class="lb"/>κοινὸν ἁπασῶν τῶν αἱρέσεων αὐτῶν ἀνέλωμεν. ὑπόκειται
                            <br class="lb"/>γὰρ ἅπασι τούτοις, ἄποιον εἷναι τὸ πρῶτον στοιχεῖον, μήτε
                            <br class="lb"/>λευκότητα σύμφυτον ἔχον, ἢ μελανότητα, ἢ ὅλως ἡντιναοῦν
                            <br class="lb"/>χροιὰν, οὔτε γλυκύτητα, ἢ πικρότητα, ἢ θερμότητα, ἢ ψυχρότητα,
                            <br class="lb"/>οὔθ’ ὅλως ἡντιναοῦν ἑτέραν ποιότητα. νόμῳ γὰρ χροιὴ, <br class="lb"/>νόμῳ
                            πικρὸν, νόμῳ γλυκὺ, ἐτεῇ δ’ ἄτομον καὶ κενὸν, ὁ <br class="lb"/>Δημόκριτός φησιν,
                            ἐκ τῆς συνόδου τῶν ἀτόμων γίνεσθαι <br class="lb"/>νομίζων ἁπάσας τὰς αἰσθητὰς
                            ποιότητας ὡς πρὸς ἡμᾶς τοὺς <br class="lb"/>αἰσθανομένους <span class="milestone">3</span>αὐτῶν, φύσει δὲ οὐδὲν εἶναι λευκὸν, <br class="lb"/>ἢ μέλαν, ἢ ξανθὸν, ἢ
                            ἐρυθρὸν, ἢ πικρὸν, ἢ γλυκύ. τὸ <br class="lb"/>γὰρ δὴ νόμῳ ταὐτὸ βούλεται τῷ οἶον
                            νομιστὶ, καὶ πρὸς <br class="lb"/>ἡμᾶς, οὐ κατὰ τὴν αὐτῶν τῶν πραγμάτων φύσιν·
                                <span class="milestone">47</span>ὅπερ <br class="lb"/>δ’ αὖ πάλιν ἐτεῇ καλεῖ,
                            παρὰ τὸ ἐτεὸν, ὅπερ ἀληθὲς δηλοῖ, ﻿
<a class="pb" href="#pb418" id="pb418">[p. 418]</a>
 ποιήσας τοὔνομα. καὶ
                            εἴη ἂν ὁ σύμπας αὐτοῦ νοῦς τοῦ <br class="lb"/>λόγου τοιόσδε. νομίζεται μέντοι παρὰ
                            τοῖς ἀνθρώποις <br class="lb"/>λευκόν τι εἶναι, καὶ μέλαν, καὶ γλυκὺ, καὶ πικρὸν,
                            κατὰ <br class="lb"/>δὲ τὴν ἀλήθειαν ἓν καὶ μηδέν ἐστι τὰ πάντα. καὶ γὰρ <br class="lb"/>αὖ
                            καὶ τοῦτ’ εἴρηκεν αὐτὸς, ἓν μὲν τὰς ἀτόμους ὀνομάζων, <br class="lb"/>μηδὲν δὲ τὸ
                            κενόν. αἱ μὲν οὖν ἄτομοι σύμπασαι, σώματα <br class="lb"/>οὖσαι σμικρὰ, χωρὶς
                            ποιοτήτων εἰσί· τὸ δὲ κενὸν χώρα <br class="lb"/>τις, ἐν ᾗ φερόμενα ταυτὶ τὰ σώματα
                            ἄνω τε καὶ κάτω <br class="lb"/>σύμπαντα διὰ παντὸς τοῦ αἰῶνος, ἢ περιπλέκεταί πως
                            ἀλλήλοις, <br class="lb"/>ἢ προσκρούει, καὶ ἀποπάλλεται, καὶ διακρίνει δὲ, <br class="lb"/>καὶ
                            συγκρίνει πάλιν εἰς ἄλληλα κατὰ τὰς τοιαύτας ὁμιλίας, <br class="lb"/>κᾀκ τούτου τά
                            τε ἄλλα συγκρίματα πάντα ποιεῖ, καὶ τὰ <br class="lb"/>ἡμέτερα σώματα, καὶ τὰ
                            παθήματα αὐτῶν, καὶ τὰς αἰσθήσεις. <br class="lb"/>ἀπαθῆ δ’ ὑποτίθενται τὰ σώματα
                            εἶναι τὰ πρῶτα· <br class="lb"/>τινὲς μὲν αὐτῶν ὑπὸ σκληρότητος ἄθραυστα, καθάπερ
                            οἱ <br class="lb"/>περὶ τὸν Ἐπίκουρον· ἔνιοι δὲ, ὑπὸ σμικρότητος ἀδιαίρετα, 
<a class="pb" href="#pb419" id="pb419">[p. 419]</a>
 καθάπερ οἱ περὶ τὸν Λεύκιππον, ἀλλ’ οὐδ’ ἀλλοιοῦσθαι
                            <br class="lb"/>κατά τι δυνάμενα ταύτας δὴ τὰς ἀλλοιώσεις, ἃς ἅπαντες <br class="lb"/>ἄνθρωποι
                            πεπιστεύκασιν εἷναι, διδαχθέντες ὑπὸ τῶν αἰσθήσεων, <br class="lb"/>οἷον οὔτε
                            θερμαίνεσθαί τί φασιν ἐκείνων, οὔτε <br class="lb"/>ψύχεσθαι, κατὰ δὲ τὸν αὐτὸν
                            τρόπον οὔθ’ ὑγραίνεσθαι, <br class="lb"/>οὔτε ξηραίνεσθαι, πολὺ δὲ δὴ μᾶλλον ἔτι
                            μήτε μελαίνεσθαι, <br class="lb"/>μήτε λευκαίνεσθαι, μήτ’ ἄλλην τινὰ ὅλως
                            ἐπιδέχεσθαι ποιότητα <br class="lb"/>κατὰ μηδεμίαν μεταβολήν. εὐλόγως οὖν ὁ
                            Ἱπποκράτης <br class="lb"/>ἀντιλέγων αὐτοῖς, ἐρεῖ, μηδέποτ’ ἂν ἀλγέειν τὸν
                            ἄνθρωπον, <br class="lb"/>εἰ τοιαύτη τις ἦν ἡ φύσις αὐτοῦ. τὸ γὰρ ἀλγῆσον χρὴ
                            <br class="lb"/>δήπου δύο ταῦτ’ ἔχειν ἐξ ἀνάγκης, ἀλλοιωτόν τε καὶ αἰσθητὸν
                            <br class="lb"/>ὑπάρχειν. εἴτε γὰρ μηδέποτε μηδεμίαν ἀλλοίωσιν <br class="lb"/>ἐπιδέχοιτο,
                            φυλάξει διὰ παντὸς ἣν εἶχεν ἐξ ἀρχῆς κατάστασιν· <br class="lb"/>οὐ φυλάττει δέ γε
                            τὸ ἀλγοῦν· εἴτε μεταβάλλοι, καθάπερ <br class="lb"/>οἱ λίθοι τε καὶ τὰ ξύλα,
                            θερμαινόμενά τε καὶ <br class="lb"/>ψυχόμενα, καὶ διαιρούμενα, μὴ παρείη δ’ αὐτοῖς
                            τις αἴσθησις 
<a class="pb" href="#pb420" id="pb420">[p. 420]</a>
 σύμφυτος, οὐκ αἰσθήσεται τῆς ἀμφ’ αὐτὸ
                            γενομένης διαθέσεως, <br class="lb"/>ὥσπερ οὐδὲ οἱ λίθοι. καὶ μὴν ἀμφοῖν
                            ἀπολείπεται <br class="lb"/>τὰ τούτων στοιχεῖα, μήτ’ ἀλλοιοῦσθαι μήτ’ αἰσθάνεσθαι
                            <br class="lb"/>πεφυκυίας ἀτόμου μηδεμιᾶς. εἴπερ οὖν ἐξ ἀτόμων <br class="lb"/>τινῶν ἦμεν, ἤ
                            τινος τοιαύτης ἄλλης φύσεως μονοειδοῦς, οὐκ <br class="lb"/>ἂν ἠλγοῦμεν· ἀλγοῦμεν
                            δέ γε· δῆλον οὖν, ὡς οὐκ ἐσμὲν ἐξ <br class="lb"/>ἁπλῆς τινος καὶ μονοειδοῦς
                            οὐσίας. τὸ μὲν δὴ κεφάλαιον <br class="lb"/>τοῦ λόγου τοῦτο, πρόδηλον ὑπάρχον ἅπασι
                            τοῖς ἐν τῆ λογικῇ <br class="lb"/>θεωρίᾳ γεγυμνασμένοις, οὕτω πως περαίνει τὸ
                            προκείμενον. <br class="lb"/>ἐπεὶ δὲ, πρὸς τῷ μὴ γεγυμνάσθαι τὸν λογισμὸν, <br class="lb"/>οἱ
                            τὰ τοιαῦτα εἰσηγούμενοι στοιχεῖα καὶ ἄλλως εἰσὶ φιλόνεικοι,
                            <br class="lb"/>μέγιστον εἶναι νομίζοντες κακὸν τὸ μετατίθεσθαι πρὸς τὰ βελτίω,
                            <br class="lb"/>πειρατέον αὐτοῖς ἐκθέσθαι τὸν καθόλου τοῦτον λόγον <br class="lb"/>ἐπὶ
                            παραδειγμάτων τινῶν κατὰ μέρος. εἰ γάρ τις τῇ λεπτοτάτῃ <br class="lb"/>βελόνῃ
                            τρώσειε τὸ δέρμα, πάντως μὲν ἀλγήσει τὸ ζῶον, <br class="lb"/>
                            <span class="milestone">4</span>ἅψεται δὲ ἤτοι μιᾶς, ἢ δυοῖν, ἢ καὶ
                            πλειόνων ἀτόμων <br class="lb"/>ἡ βελόνη. πρῶτον οὖν ὑποκείσθω, ψαύειν αὐτὴν μιᾶς.
                            ἀλλ’ 
<a class="pb" href="#pb421" id="pb421">[p. 421]</a>
 ἑκάστη τῶν ἀτόμων ἄτρωτός τε ἦν καὶ ἀναίσθητος.
                            οὐκοῦν <br class="lb"/>οὔτε πείσεταί τι πρὸς τῆς βελόνης, οὔτ’, εἴπερ ἔπαθεν,
                            <br class="lb"/>ᾔσθετ’ ἂν τοῦ παθήματος. εἰ μὲν γὰρ ἐκ δυοῖν τούτων <br class="lb"/>γίνεται τὸ
                            ἀλγεῖν, ἔκ τε τοῦ πάσχειν τὸ παθητὸν κᾀκ <br class="lb"/>τοῦ τῶν παθημάτων
                            αἰσθάνεσθαι, μέτεστι δ’ οὐδ’ ἑτέρου <br class="lb"/>τούτων ταῖς ἀτόμοις, οὐκ
                            ἀλγήσει τὸ ζῶον, ὅταν ἡ βελόνη <br class="lb"/>ψαύσῃ μιᾶς ἀτόμου. μὴ τοίνυν μιᾶς,
                            ἀλλὰ δυοῖν ψαυέτω. <br class="lb"/>καὶ μὴν, ὅπερ ἐπὶ τῆς μιᾶς ἀρτίως, τοῦτ’ ἐπ’
                            ἀμφοῖν <br class="lb"/>ἐγχωρήσει λέγειν νῦν. εἰ γὰρ μηδ’ ἑτέρα τῶν ἀτόμων μήτ’
                            <br class="lb"/>ἐτρώθη πρὸς τῆς βελόνης, μήτ’, εἴπερ ἐτρώθη, τῆς τρώσεως
                            <br class="lb"/>αἰσθάνεσθαι φύσιν εἶχεν, ἀναίσθητός τε ἅμα καὶ ἀνώδυνος <br class="lb"/>ὁ
                            τρωθεὶς ἔσται. ὥσπερ γὰρ οὐδὲν πλέον ἐκ τοῦ δυοῖν <br class="lb"/>προσπεσεῖν
                            ὀστοῖς, ἢ χόνδροις, ἢ θριξὶ τὴν βελόνην, ἢ <br class="lb"/>ἄλλῳ τινὶ τῶν ἀναισθήτων
                            μορίων· ὁμοίως γὰρ αἱ δύο <br class="lb"/>τρίχες ἀναίσθητοί εἰσι τῇ μιᾷ· κατὰ τὸν
                            αὐτὸν, οἶμαι, τρόπον, <br class="lb"/>οὐδ’ εἰ δυοῖν ἀτόμοιν ἐφάψαιτο, πλέον οὐδὲν
                            εἰς 
<a class="pb" href="#pb422" id="pb422">[p. 422]</a>
 αἴσθησιν, εἰ μηδὲ ἑτέρα τῶν ἀτόμων ἐστὶν αἰσθητική.
                            καὶ <br class="lb"/>μὲν δὴ κᾂν εἰ τριῶν ἢ τεττάρων ἅψαιτο, κατὰ τὸν αὐτὸν
                            <br class="lb"/>λόγον, ὥσπερ ἐπί τε ψηφίδων καὶ λίθων καὶ τριχῶν, <br class="lb"/>οὕτω
                            κᾀνταῦθα πλέον οὐδὲν οὔτ’ εἰς παθήματος οὔτ’ <br class="lb"/>εἰς αἰσθήσεως γένεσιν.
                            οὐδὲν γὰρ οὔτ’ ἐκ τῶν ἀπαθῶν <br class="lb"/>οὔτ’ ἐκ τῶν ἀναισθήτων συντιθέμενον
                            αἰσθητικὸν ἢ παθητικὸν <br class="lb"/>γίνεται. θαυμαστὸν γὰρ ἂν ἦν, εἰ, μηδενὸς
                            αὐτοῦ <br class="lb"/>τῶν μορίων μήτε πάσχοντος μήτ’ αἰσθανομένου, τὸ ὅλον
                            <br class="lb"/>αἰσθανόμενόν τε καὶ πάσχον ἐγένετο. δυοῖν γὰρ ὄντων <br class="lb"/>ὀργάνων
                            πρὸς τὰς τῶν τοιούτων ἀξιωμάτων εὑρέσεις, ἐμπειρίας <br class="lb"/>καὶ λόγου, κατ’
                            οὐδέτερον αὐτῶν εὑρεθήσεταί ποτε <br class="lb"/>σύνθετον ἐξ ἀναισθήτων τε ἅμα καὶ
                            ἀπαθῶν αἰσθητικὸν <br class="lb"/>καὶ παθητικόν. ἀλλ’ εἴτε ἀδάμαντας πολλοὺς, ἢ καὶ
                            ὅ τι <br class="lb"/>βούλει τῶν δυσπαθεστάτων ἀθροίσας τιτρώσκειν ἐπιχειρήσεις,
                            <br class="lb"/>οὔτε τρωθήσεταί ποτε τὸ ἐξ αὐτῶν σύνθετον, οὔτ’ αἰσθήσεται.
                            <br class="lb"/>διὰ μὲν δὴ τῆς πείρας οὐδὲν εὕρηταί ποτε τοιοῦτον ﻿
<a class="pb" href="#pb423" id="pb423">[p. 423]</a>
 ἐκ
                            τοῦ σύμπαντος αἰῶνος. ὅτι δ’ οὐδ’ ὁ λόγος αὐτὸ <br class="lb"/>προσίεται, μικρὸν
                            ἔμπροσθεν ἐῤῥέθη. τῆς γοῦν ἀλγούσης <br class="lb"/>σαρκὸς ἐν τῷ τιτρώσκεσθαι τὸ
                            μηδὲν τῶν ἐλαχίστων αὐτῆς <br class="lb"/>μορίων μήτε ἀλγεῖν, μήτε τιτρώσκεσθαι,
                            πῶς οὐ θαυμαστόν; <br class="lb"/>ἢ τίς τοῦτο προσίεται λογισμός; ἐγὼ μὲν γάρ φημι,
                            <br class="lb"/>κᾂν εἰ πάσαις ταῖς ἀτόμοις ἦν αἴσθησις σύμφυτος, ἄτρωτοι <br class="lb"/>δὲ
                            τελέως καὶ ἀπαθεῖς ἦσαν, ἐκ τοῦ περιπλέκεσθαι μόνον <br class="lb"/>ἀλλήλαις
                            ἐργαζόμεναι τὴν σάρκα, πλέον ἂν οὐδ’ οὕτως γενέσθαι, <br class="lb"/>καθιεμένης τῆς
                            βελόνης. ὥσπερ γὰρ, εἰ τοὺς δύο <br class="lb"/>δακτύλους περιπλέξειας ἀλλήλοις,
                            καίτοι γ’ αἰσθητικοὺς <br class="lb"/>ὄντας, οὐδεὶς ἕπεται πόνος ἐκ τοῦ πάλιν
                            ἀφίστασθαί τε <br class="lb"/>καὶ διαλύεσθαι, κατὰ τὸν αὐτὸν, οἶμαι, τρόπον οὐδὲ εἰ
                            <br class="lb"/>διΐστησί τε καὶ διαλύει τὰς ἀτόμους ἀπ’ ἀλλήλων ἡ βελόνη,
                            <br class="lb"/>τιτρώσκει δὲ οὐδεμίαν, οὐδαμῶς ἀλγήσει τὸ ζῶον. ἢ δειξάτωσαν
                            <br class="lb"/>ἐκ τοῦ περιπλέκεσθαί τε καὶ πάλιν ἀφίστασθαι τῶν <br class="lb"/>αἰσθητικῶν
                            ὁτιοῦν σωμάτων ἀκολουθοῦσαν ὀδύνην. <span class="milestone">5</span>ἀλλ’ 
<a class="pb" href="#pb424" id="pb424">[p. 424]</a>
 οὔτ’ ἐπὶ τῶν φαινομένων ἔχουσι δεῖξαι, καὶ τῷ λόγῳ
                            σκοπουμένοις <br class="lb"/>παντὸς μᾶλλον ἀδύνατον φαίνεται. καὶ μὴν εἰ <br class="lb"/>καὶ
                            τὴν αἴσθησιν ἡμῶν συγχωρησάντων ταῖς ἀτόμοις ὁ χωρισμὸς <br class="lb"/>ἀνώδυνος
                            εὑρίσκεται, καὶ λόγῳ καὶ πείρᾳ σκοπουμένοις, <br class="lb"/>εἴπου γέ τοι πρὸς
                            τούτῳ καὶ τὸ μηδ’ αἰσθάνεσθαι <br class="lb"/>λάβοιεν, ὀδυνᾶσθαι δυνήσονται; τὸ μὲν
                            γὰρ ὀδυνᾶσθαι, καθότι <br class="lb"/>καὶ πρόσθεν εἴρηται, δυοῖν τούτοιν ἐξ ἀνάγκης
                            δεῖται <br class="lb"/>συνιόντων ἀλλήλοις, ἀλλοιώσεώς τε ἅμα καὶ αἰσθήσεως.
                            <br class="lb"/>ἔχουσι δ’ οὐδέτερον αὐτῶν αἱ ἄτομοι. δεόντως οὖν, εἰ καὶ
                            <br class="lb"/>θάτερον αὐταῖς ὑπάρχειν ὑποθεῖο, μένουσιν ἔτ’ ἀνώδυνοι. <br class="lb"/>καὶ
                            γὰρ εἰ ἀπαθεῖς μὲν, αἰσθητικὰς δ’ εἷναι συγχωρήσειας, <br class="lb"/>οὐκ
                            ἀλγήσουσιν, ὅτι μηδὲ πείσονται. καὶ εἰ πάσχειν μὲν, <br class="lb"/>ἀλλ’
                            ἀναισθήτους ὑπάρχειν, οὐκ ἀλγήσουσιν, ὅτι μηδ’ αἰσθήσονται. <br class="lb"/>χρὴ
                            γὰρ, ὡς εἴρηται, καὶ πάσχειν καὶ τοῦ πάθους <br class="lb"/>αἰσθάνεσθαι τὸ μέλλον
                            ὀδυνήσεσθαι σῶμα. οὐκοῦν <br class="lb"/>οὔτ’ ἐξ ἀπαθῶν τε ἅμα καὶ ἀναισθήτων
                            ἐγχωρεῖ στοιχείων <br class="lb"/>εἶναι τὸ αἰσθητικὸν σῶμα· οὐ μὴν οὐδ’ ἐξ ἀπαθῶν
                                
<a class="pb" href="#pb425" id="pb425">[p. 425]</a>
 τε ἅμα καὶ αἰσθανομένων· οὐδὲ γὰρ οὐδὲ τοῦτ’ ἀλγήσει <br class="lb"/>
                            <span class="milestone">48</span>ποτὲ, ὅτι μηδὲ πείσεται. δυνάμει μὲν
                            γὰρ αἰσθητικόν <br class="lb"/>ἐστι, ἐνεργείᾳ δ’ αἰσθανόμενον οὐδέποτε· καθάπερ καὶ
                            <br class="lb"/>τὸ ἡμέτερον σῶμα, καίτοι φανερῶς ὑπάρχον αἰσθητικὸν, <br class="lb"/>ὅμως οὐκ
                            αἰσθάνεται, πρὶν παθεῖν ὑπό τινος. ὥστ’ ἐκ <br class="lb"/>τούτου τοῦ λόγου σαφῶς
                            καὶ ἡ τῶν τὰς ὁμοιομερείας εἰσαγόντων <br class="lb"/>δόξα καταβάλλεται. καὶ γὰρ εἰ
                            αἰσθητικά τινα <br class="lb"/>τῶν στοιχείων ἐστὶν αὐτοῖς, ἀλλ’ ἀπαθῆ γε πάντως,
                            πῶς <br class="lb"/>αἰσθήσεται τὸ αἰσθητικὸν σῶμα ἔξω τοῦ πάσχειν ἀεὶ καθεστηκός;
                            <br class="lb"/>λοιπὸν οὖν, ἢ ἐξ αἰσθανομένων τε ἅμα καὶ <br class="lb"/>πασχόντων, ἢ ἐκ
                            πασχόντων μὲν, ἀναισθήτων δὲ, τὸ αἰσθητικὸν <br class="lb"/>εἶναι χρὴ σῶμα.
                            ὁπότερον δὲ τούτων ἀληθές <br class="lb"/>ἐστιν, αὖθις ὀψόμεθα. τὸ δὲ μήτ’ ἐξ
                            ἀναισθήτων τε ἅμα <br class="lb"/>καὶ ἀπαθῶν, μήτ’ ἐξ αἰσθανομένων μὲν, ἀπαθῶν δὲ,
                            δύνασθαί <br class="lb"/>ποτε τῶν στοιχείων τὸ αἰσθανόμενον γενέσθαι σῶμα 
<a class="pb" href="#pb426" id="pb426">[p. 426]</a>
 δέδεικται σαφῶς. ἀλλὰ κοινὸν ἀμφοτέρων τῶν αἱρέσεών ἐστι
                            <br class="lb"/>τὸ ἐξ ἀπαθῶν, ὥστ’ οὐχ ἓν τῷ εἴδει τὸ στοιχεῖον, εἴπερ <br class="lb"/>μηδ’
                            ἀπαθές. ὅτι δὲ τὸ ἓν ἀπαθὲς, ἡ ἀπόδειξις σύντομος. <br class="lb"/>οὔτε γὰρ εἰς ὃ
                            μεταστήσεται, οὔθ’ ὑφ’ ὅτου πείσεται, τὸ <br class="lb"/>ἓν στοιχεῖον ἔχει.
                            μεθιστάμενον γὰρ εἰς ἕτερόν τι μεταστήσεται, <br class="lb"/>καὶ πάσχον ὑφ’ ἑτέρου
                            τινὸς πείσεται. πῶς οὖν <br class="lb"/>ἓν ἔτι φυλαχθήσεται; καλῶς οὖν ὁ Ἱπποκράτης
                            συνελογίσατο, <br class="lb"/>μὴ ἓν εἶναι τὸ στοιχεῖον, εἰ μέλλει τι τῶν ὄντων
                            ἀλγήσειν. <br class="lb"/>οὐδὲν γὰρ ἂν, φησὶν, ἦν ὑφ’ ὅτου ἀλγήσειεν, ἕν <br class="lb"/>ἐόν.
                            ὥστε πάντως μὲν ἑνὸς πλείω τὰ στοιχεῖα. </p>
                  </section>
                  <section id="body-1-1-3" class="div textpart chapter level4">
                    <p class="p autofirst">Πόσος δέ τις ὁ σύμπας αὐτῶν ἀριθμός <br class="lb"/>ἐστιν, ἔτ’ ἄδηλον, ἐφεξῆς δὲ
                            τοῦτο ζητείσθω. <span class="milestone">6</span>καίτοι <br class="lb"/>τάχ’ ἂν
                            ἴσως ἄμεινον εἴη, περὶ τῶν ὑπολοίπων δυοῖν αἱρέσεων, <br class="lb"/>ὧν ὀλίγον
                            ἔμπροσθεν ἐμνημόνευσα, πρότερον διελθεῖν, <br class="lb"/>ὧν κοινόν ἐστι τὸ ἐξ
                            ἀλλοιουμένων τῶν πρώτων 
<a class="pb" href="#pb427" id="pb427">[p. 427]</a>
 στοιχείων ὑπάρχειν ἅπαν τὸ ἀλγεῖν
                            πεφυκὸς σῶμα. τέσσαρες <br class="lb"/>μὲν γὰρ αἱ πᾶσαι δόξαι κατὰ τὴν διαίρεσιν
                            εὑρίσκονται. <br class="lb"/>πρώτη μὲν, ἡ ἐξ ἀναισθήτων τε ἅμα καὶ ἀπαθῶν.
                            <br class="lb"/>δευτέρα δὲ, ἡ ἐξ αἰσθητικῶν μὲν, ἀπαθῶν δέ· ὧν κοινὸν <br class="lb"/>ἦν
                            ἀμφοῖν τὸ ἐξ ἀπαθῶν. καὶ τοῦτο δείξαντες ἀδύνατον, <br class="lb"/>ἀμφοτέρων
                            ἀπεχωρήσαμεν τῶν δοξῶν. λοιπαὶ δ’ ἦσαν δύο, <br class="lb"/>μία μὲν ἐξ αἰσθητικῶν
                            τε ἅμα καὶ πασχόντων τῶν πρώτων <br class="lb"/>στοιχείων συνιστῶσα τὸ αἰσθανόμενον
                            σῶμα. δευτέρα <br class="lb"/>δὲ, ἡ ἐξ οὐκ αἰσθητικῶν μὲν, πασχόντων δέ. κοινὸν γὰρ
                            <br class="lb"/>καὶ ταύταις ἦν τὸ ἐκ πασχόντων. ἴδωμεν οὖν, εἰ κᾀν ταύταις <br class="lb"/>ἡ
                            ἑτέρα τῶν αἱρέσεών ἐστιν ἀδύνατος, ἢ τὸ μὲν δυνατὸν <br class="lb"/>ἔχουσιν ὁμοίως,
                            ὁποτέρα δ’ αὐτῶν οὐ δυνατὸν ἔχει <br class="lb"/>μόνον, ἀλλὰ καὶ εἰ ὄντως ἀληθής
                            ἐστιν, ὑπολείπεται ζητεῖν. <br class="lb"/>εὑρήσεις οὖν, εἰ προσέχεις τὸν νοῦν,
                            ἀμφοτέρας ἐχούσας <br class="lb"/>τὸ δυνατόν. εἰ μὲν γὰρ αὐτὰ τὰ μόρια δοκιμάζειν
                                ﻿
<a class="pb" href="#pb428" id="pb428">[p. 428]</a>
 ἐθέλεις καὶ σκοπεῖσθαι τῷ λόγῳ, πάντα ἐστὶν αἰσθητικὰ
                            <br class="lb"/>καὶ παθητικὰ τῶν αἰσθητικῶν σωμάτων, ὡς ὀλίγον ἔμπροσθεν <br class="lb"/>ἐπὶ
                            τῆς σαρκὸς ἐλέγετο. εἰ δὲ τὰ πρῶτα στοιχεῖα <br class="lb"/>σκοποίης, ἐνδέχεται,
                            τούτων ἀναισθήτων μὲν ὑποκειμένων, <br class="lb"/>εἰς ἄλληλα δὲ τὸ δρᾷν καὶ
                            πάσχειν ἐχόντων πολυειδῶς, ἐν <br class="lb"/>πολλαῖς ταῖς κατὰ μέρος ἀλλοιώσεσι
                            γενέσθαι τὸ αἰσθητικὸν <br class="lb"/>σῶμα. πᾶσα γὰρ ἡ ἐκ πλειόνων σύνθεσις, ἂν
                            μὲν, οἶά <br class="lb"/>πέρ ἐστι τὰ συντιθέντα, τοιαῦτα φυλάττηται διὰ παντὸς,
                            <br class="lb"/>οὐδεμίαν ἔξωθεν ἐπικτήσεται νεωτέραν ἰδέαν, ἣ μὴ κᾀν <br class="lb"/>τοῖς
                            συντιθεῖσιν ὑπῆρχεν· εἰ δ’ ἐξαλλάττοιτο καὶ μεταβάλλοιτο <br class="lb"/>καὶ
                            πολυειδῶς ἀλλοιοῖτο τὰ συντιθέντα, δύναιτ’ <br class="lb"/>ἂν ὑπάρξαι τι τῷ συνθέτῳ
                            κατὰ γένος ἕτερον, ὃ μὴ τοῖς <br class="lb"/>πρώτοις αὐτοῦ στοιχείοις ὑπῆρχεν. ἴσως
                            δὲ καὶ παραδείγματος <br class="lb"/>ὑπὲρ σαφηνείας δεήσει τῷ λόγῳ. φημὶ δὴ, τὴν
                            <br class="lb"/>οἰκίαν ἐκ λίθων καὶ πλίνθων καὶ ξύλων καὶ κεράμων 
<a class="pb" href="#pb429" id="pb429">[p. 429]</a>

                            γεγονυῖαν οὐδὲν ἐπικτήσασθαι κατὰ γένος ἕτερον, ὃ μὴ <br class="lb"/>καὶ τοῖς
                            συντιθεῖσιν αὐτὴν ὑπῆρχεν. σκληρότητα γοῦν ἐκείνων <br class="lb"/>ἕκαστον εἶχε,
                            καὶ βάρος, καὶ σχῆμα, καὶ χρῶμα, καὶ <br class="lb"/>μέγεθος, ἃ καὶ τῷ
                            δημιουργήματι πρόσεστιν. σκληρότης <br class="lb"/>μὲν γὰρ, χρῶμα καὶ βάρος ἀκριβῶς
                            ταὐτὰ τοῖς συντιθεῖσιν. <br class="lb"/>οὐ γὰρ δὴ σκληρὰ μὲν ἐκεῖνα, μαλακὴ δ’
                            αὕτη, <br class="lb"/>καὶ βαρέα μὲν ἐκεῖνα, κούφη δ’ αὕτη, καὶ λευκὰ μὲν
                            <br class="lb"/>ἐκεῖνα, μέλαινα δ’ αὕτη. σχῆμα δὲ καὶ μέγεθος ἔχει μὲν <br class="lb"/>καὶ ἡ
                            οἰκία, διότι καὶ τοῖς συντιθεῖσιν αὐτὴν ὑπῆρχεν, οὐ <br class="lb"/>μὴν ἀκριβῶς γε
                            ταὐτὸν οὔτε μέγεθος, οὔτε σχῆμα τοῖς <br class="lb"/>συντιθεῖσι πρὸς τὸ ὅλον. ἀλλ’
                            οὐ τοῦτο ζητεῖται νῦν, εἰ <br class="lb"/>μείζων ἡ οἰκία τῶν πλίνθων, ἢ προμήκης
                            μὲν αὕτη, τετράγωνοι <br class="lb"/>δ’ οὗτοι, ἀλλ’ εἰ διὰ τοῦτο καὶ μεγέθους καὶ
                            σχήματος <br class="lb"/>αὐτῇ μέτεστιν, ὅτι καὶ τοῖς συντιθεῖσιν. ἐπεί τοι <br class="lb"/>τίς
                            οὐκ οἶδεν, ὡς ἡ διαγώνιος εὐθεῖα τὸ τετράγωνον χωρίον 
<a class="pb" href="#pb430" id="pb430">[p. 430]</a>
 εἰς
                            δύο τρίγωνα τέμνει; καὶ ὡς ἐξ <span class="milestone">7</span>ἐκείνων
                            τῶν <br class="lb"/>δύο τριγώνων συνιόντων ἓν ἀποτελεῖται τετράγωνον; ἀλλὰ <br class="lb"/>καὶ
                            τὸ τρίγωνον καὶ τὸ τετράγωνον σχήματα. καὶ μὲν δὴ <br class="lb"/>καὶ δύο ἡμικύκλια
                            συντεθειμένα τὸν ὅλον ἀπεργάζονται κύκλον. <br class="lb"/>ὥστε ἐξ ἄλλων μὲν ἄλλο
                            τι γενέσθαι συγχωρήσομεν, οὐ μὴν <br class="lb"/>ἀνομοιογενές. καὶ γὰρ τὰ σχήματα
                            σχημάτων εἰσὶν ἀπεργαστικὰ, <br class="lb"/>καὶ τὰ μικρότερα μεγέθη τῶν μειζόνων
                            μεγεθῶν· <br class="lb"/>οὐ μέντοι σχήματα μεγεθῶν, ἢ μεγέθη σχημάτων. ὥστ’ <br class="lb"/>ἐκ
                            μὲν τῶν μὴ μεταβαλλόντων τὰς ποιότητας τῶν στοιχείων <br class="lb"/>οὐκ ἐγχωρεῖ
                            γενέσθαι τι τῶν ἑτερογενῶν, ἐκ δὲ τῶν μεταβαλλόντων <br class="lb"/>ἐγχωρεῖ.
                            δύναται γὰρ ἐν πολλαῖς ταῖς μεταξὺ <br class="lb"/>γενομέναις μεταβολαῖς τὸ τέως
                            μέλαν αὖθις γενέσθαι λευκὸν, <br class="lb"/>καὶ τὸ τέως λευκὸν αὖθις μέλαν, καὶ τὸ
                            νῦν ἀναίσθητον <br class="lb"/>αὖθις αἰσθητικόν. ὅσοι μὲν οὖν ἐκ πυρὸς, καὶ
                            <br class="lb"/>ὕδατος, καὶ γῆς, καὶ ἀέρος, ἀλλοιουμένων τε καὶ μεταβαλλομένων,
                            <br class="lb"/>καὶ κεραννυμένων δι’ ὅλων, ἀξιοῦσι γίνεσθαί τι <br class="lb"/>τῶν συνθέτων
                            σωμάτων αἰσθητικὸν, ἐνδεχόμενα λέγουσιν. 
<a class="pb" href="#pb431" id="pb431">[p. 431]</a>
 ὃσοι δὲ μενόντων,
                            οἷά πέρ ἐστι, καὶ μόνον οὕτως ἀλλήλοις <br class="lb"/>ἀναμιγνυμένων, ὥσπερ ἐν σωρῷ
                            πυρῶν καὶ κριθῶν, ἐρεβίνθων <br class="lb"/>τε καὶ κυάμων, ἀδυνάτοις ἐπιχειροῦσιν.
                            ὅλως γὰρ <br class="lb"/>οὐδὲν διαφέρει πῦρ, ἢ ὕδωρ, ἢ ἀέρα, ἢ γῆν συνελθόντα
                            <br class="lb"/>φάσκειν αἰσθητικὸν ἀπεργάσασθαι σῶμα, ἢ ὥσπερ οἱ πρὸ <br class="lb"/>τούτων
                            ἔλεγον τὰς ἀτόμους. οὐδὲ γὰρ ἐνδέχεται, τῶν στοιχείων <br class="lb"/>ἀπαθῶν μὲν
                            ὄντων, ἐξ ἀναισθήτων δὲ πολλῶν συνελθόντων, <br class="lb"/>ἓν αἰσθητικὸν
                            ἀπεργάσασθαι σῶμα. δέδεικται γὰρ, <br class="lb"/>ὡς οὐδὲν ἑτερογενὲς δύναται
                            προσελθεῖν τοῖς συντεθειμένοις. <br class="lb"/>αἴσθησις δέ γε πάντῃ γένους ἐστὶν
                            ἑτέρου, σχήματός τε <br class="lb"/>καὶ βάρους, καὶ σκληρότητος, ἃ ταῖς ἀτόμοις
                            ὑπῆρχεν, <br class="lb"/>ὥσπερ αὖ καὶ τῶν ἄλλων, ἃ πυρὶ, καὶ γῇ, καὶ ἀέρι, καὶ
                            <br class="lb"/>ὕδατι. καὶ γὰρ παρὰ τὰ χρώματα, καὶ τοὺς χυμοὺς, καὶ <br class="lb"/>τὰς
                            ἀτόμους, καὶ πάνθ’ ἁπλῶς εἰπεῖν τὰ ἄλλα τὰ τοῖς <br class="lb"/>σώμασιν ὑπάρχοντα,
                            ἕτερόν ἐστι τὸ τῆς αἰσθήσεως γένος. <br class="lb"/>ὥστ’ οὐκ ἐξ ἀτόμων, οὔτ’ ἐκ
                            πυρὸς, καὶ γῆς, καὶ ἀέρος, <br class="lb"/>καὶ ὕδατος ἐγχωρεῖ γενέσθαι τὸ
                            αἰσθητικὸν σῶμα, μενόντων 
<a class="pb" href="#pb432" id="pb432">[p. 432]</a>
 ἀμεταβλήτων καὶ τοιούτων, οἷά
                            πέρ ἐστι κατὰ τὴν ἑαυτῶν <br class="lb"/>φύσιν, καὶ μὴ πασχόντων. ἢ τοίνυν ἐξ
                            αἰσθητικῶν τε καὶ <br class="lb"/>πασχόντων τῶν πρώτων στοιχείων, ἢ ἐξ ἀναισθήτων
                            μὲν, ἀλλὰ <br class="lb"/>μεταβάλλεσθαι καὶ ἀλλοιοῦσθαι δυναμένων, ἀναγκαῖόν ἐστι
                            <br class="lb"/>συνίστασθαι τὸ μέλλον αἰσθήσεσθαι. ταῦτα μὲν οὖν, ὅτι τε <br class="lb"/>πλείω
                            πάντως ἑνός ἐστι τὰ στοιχεῖα, καὶ ὅτι παθητικὰ, δείκνυσιν. <br class="lb"/>
                            <span class="milestone">49</span>εἰ δ’ ἐκ τῶν πρώτων αἰσθητικῶν
                            ἁπάντων, ἢ οὖκ <br class="lb"/>αἰσθητικῶν, οὔπω δείκνυσιν· ἄμφω γὰρ ἐνδέχεσθαί
                            φασιν. <br class="lb"/>ὅτι μέντοι πάντως ἐστί τινα τὰ μὴ αἰσθητικὰ, πρόδηλον
                            <br class="lb"/>ἐκ τοῦ καὶ τῶν συνθέτων εἷναί τινα τοιαῦτα. ἐπεὶ δ’ αὐτάρκως
                            <br class="lb"/>ἀποδέδεικται τοῦτο τοῖς γ’ ἀκολουθεῖν ἀποδείξει <br class="lb"/>μεμαθηκόσιν,
                            ἐφεξῆς ἂν εἴη διελθεῖν ἄμεινον, ὃ πολλάκις <br class="lb"/>τε καὶ πολλαχοῦ τῶν
                            Ἱπποκράτους συγγραμμάτων ἐπιδείκνυμι, <br class="lb"/>ὡς ἓν τῶν ὁμοειδῶν εἰπὼν ἡμῖν
                            ἐπιτρέπει τὰ λοιπὰ <br class="lb"/>τὰ τὴν αὐτὴν ἐκείνῳ δύναμιν ἔχοντα προστιθέναι
                            τῷ λόγῳ. ﻿
<a class="pb" href="#pb433" id="pb433">[p. 433]</a>
 καὶ δὴ καὶ νῦν οὕτω μοι δοκεῖ πεποιηκέναι,
                            δείξας μὲν <br class="lb"/>αὐτὸς ἐξ ἑνὸς φαινομένου τὸ τῆς δόξης ἀδύνατον, ἀπολιπὼν
                            <br class="lb"/>δ’ ἡμῖν ἐκ τῶν τὴν αὐτὴν ἐκείνῳ δύναμιν ἐχόντων <br class="lb"/>ἀποδεικνύναι
                            πολυειδῶς. ἕν μὲν γὰρ τῶν φαινομένων ἐστὶ <br class="lb"/>τὸ ἀλγεῖν ἡμᾶς. ἐδείχθη
                            δὲ τοῦτο γενέσθαι μὴ δυνάμενον <br class="lb"/>ἄνευ <span class="milestone">8</span>τοῦ πάσχειν· ᾧ πάλιν εἵπετο πλείω πάντως εἶναι <br class="lb"/>τὰ στοιχεῖα, τὸ
                            γὰρ ἓν οὐχ οἷόν τε ἦν πάσχειν, μηδενὸς <br class="lb"/>ὄντος τοῦ διατιθέντος αὐτό.
                            ὥσπερ οὖν ἐκ τῶν ἀλγούντων <br class="lb"/>σωμάτων, οὕτω κᾀκ τῶν ἡδομένων ἔχεις
                            ἀποδεικνύναι ταὐτόν· <br class="lb"/>καὶ ὥσπερ ἀπὸ τούτων, οὕτω κᾀκ τῶν
                            αἰσθανομένων· <br class="lb"/>ὥσπερ κᾀγὼ νῦν ἐξεπίτηδες ἐποίησα πολλαχόθεν τοῦ
                            λόγου. <br class="lb"/>καὶ μὴν εἰ μήτε ἡδονὴ, μήτε πόνος, ἀλλὰ μηδ’ αἴσθησις
                            <br class="lb"/>ὅλως ἐστὶ τοῖς ἀπαθέσι στοιχείοις, οὐδὲ μνήμη δήπουθεν, <br class="lb"/>οὐδὲ
                            ἀνάμνησις, οὐδὲ φαντασία· ῥίζα γὰρ αὐτῶν ἐστι καὶ <br class="lb"/>οἷον πηγὴ πάντων
                            ἡ αἴσθησις. εἰ δὲ μηδὲν τούτων, οὐδ’ 
<a class="pb" href="#pb434" id="pb434">[p. 434]</a>
 ἄλλο οὐδὲν τῶν
                            ψυχικῶν ἔργων, ὥστ’ οὐδὲ ψυχή. θαυμάζειν <br class="lb"/>οὖν ἄξιον τῶν παλαιῶν
                            ἀνδρῶν τὸ τάχος τῆς ἑρμηνείας. <br class="lb"/>ἐν ἐλαχίστοις γὰρ ὁ Ἱπποκράτης
                            ὀνόμασι πάντ’ <br class="lb"/>ἐνεδείξατο ταῦτα, καὶ ἰσχυρῶς ἀπέδειξεν, ὡς οὐκ ἔστιν
                            ἓν <br class="lb"/>τὸ στοιχεῖον. ἀλλὰ γὰρ ἐπειδὴ καὶ περὶ τούτου διεληλύθαμεν,
                            <br class="lb"/>ἴδωμεν, ὅπως συνάπτει τῷ προειρημένῳ λόγῳ. τὸν ἐφεξῆς. <br class="lb"/>ἔχει δ’
                            ἡ σύμπασα ῥῆσις ᾧδε. ἐγὼ δέ φημι, εἰ ἓν <br class="lb"/>ἦν ὁ ἄνθρωπος, οὐδέποτ’ ἂν
                            ἤλγεεν. οὐδὲ γὰρ ἂν ἦν <br class="lb"/>ὑφ’ ὅτου ἀλγήσειεν, ἓν ἐών. εἰ δὲ καὶ
                            ἀλγήσειεν, ἀνάγκη <br class="lb"/>καὶ τὸ ἰώμενον ἓν εἶναι. εἰ ἓν, φησὶν, ὑπῆρχεν ὁ
                            ἄνθρωπος, <br class="lb"/>οὐκ ἂν ἤλγει. εἰ δέ γε καὶ ἤλγει, ἀναγκαῖον ἂν ἦν ἓν
                            <br class="lb"/>εἶναι καὶ τὸ ἰώμενον. κατὰ δὲ τὸν αὐτὸν τρόπον τοῦ σχήματος
                            <br class="lb"/>τοῦ συλλογιστικοῦ καὶ τὸν ἀπὸ τῆς ἰάσεως ἐρωτᾷ <br class="lb"/>λόγον, ὥσπερ
                            ἠρώτησεν καὶ τὸν ἀπὸ τῶν ἀλγημάτων. ἀκόλουθον <br class="lb"/>γὰρ λαβὼν τῷ προτέρῳ
                            τὸ δεύτερον, εἶτ’ αὖθις <br class="lb"/>προσλαβὼν τὸ ἀντικείμενον τῷ ἑπομένῳ,
                            περαίνει τὸ ἀντικείμενον 
<a class="pb" href="#pb435" id="pb435">[p. 435]</a>
 τῷ ἡγουμένῳ. εἴπερ γὰρ ἕν ἦν ὁ
                            ἄνθρωπος, οὐκ <br class="lb"/>ἂν ἤλγησεν· ἀλγεῖ δέ γε· οὐκ ἄρα ἕν ἐστιν. ὡσαύτως δὲ
                            <br class="lb"/>καὶ ὁ ἀπὸ τῆς ἰάσεως ἐρωτηθήσεται λόγος. εἰ ἓν ὢν ὁ ἄνθρωπος
                            <br class="lb"/>ἀλγεῖ, καὶ ὁ τρόπος τῆς ἰάσεως εἷς ἐστιν· οὐχ εἷς <br class="lb"/>δέ γε ὁ
                            τρόπος τῆς ἰάσεως· οὐκ ἄρα ἓν ὢν ὁ ἄνθρωπος <br class="lb"/>ἀλγεῖ δεῖ τοίνυν
                            κᾀνταῦθα πάλιν, ὡς καὶ πρόσθεν ἐποιήσαμεν, <br class="lb"/>ὅτι τε τῷ προτέρῳ τὸ
                            δεύτερον ἀκολουθεῖ, καὶ <br class="lb"/>ὅτι καλῶς προσλαμβάνεται τὸ τοῦ λήγοντος
                            ἀντικείμενον, <br class="lb"/>ἀποδείξαντας ἡμᾶς, ἐξήγησίν τε ἅμα καὶ πίστιν τὴν
                            δέουσαν <br class="lb"/>παρασχέσθαι τῷ λόγῳ. ὅτι μὲν οὖν, εἴπερ ἕν ἐστιν ὁ
                            <br class="lb"/>ἄνθρωπος, οὐκ ἂν ἤλγησεν, ἐν τοῖς πρὸ τούτου λόγοις ἐπεμνήσαμεν.
                            <br class="lb"/>ὅτι δ’, εἴπερ καὶ ἤλγησεν, ἕνα τῆς ἰάσεως ἐχρῆν <br class="lb"/>εἶναι τὸν
                            τρόπον, ᾧδ’ ἂν μάλιστα καταμάθοις, εἰ λογίσαιο <br class="lb"/>τὸ ὑπὸ μηδενὸς τῶν
                            ἔξωθεν. πάσχον ὑπὸ τῆς οἰκείας φύσεως <br class="lb"/>πάσχειν αὐτό. μιᾶς οὖν ἑκάστῳ
                            τῆς οἰκείας ὑπαρχούσης <br class="lb"/>φύσεως, ἔσται μὲν δήπου καὶ τὸ πάθος ἕν.
                            ἀκολουθεῖ 
<a class="pb" href="#pb436" id="pb436">[p. 436]</a>
 δ’ ἐξ ἀνάγκης αὐτῷ καὶ ἡ εἰς τὸ κατὰ φύσιν
                            ἐπάνοδος <br class="lb"/>μία. τοῦτο δ’ ἦν ἡ ἴασις· ὥστε καὶ ἡ ἴασις ἔσται μία
                            <br class="lb"/>τοῦ δι’ ἑαυτοῦ πάσχοντος, ὥσπερ καὶ τὸ ἰώμενον ἕν. ὅτι <br class="lb"/>δέ γε
                            ἅπαντα ταῦτα τὰ νῦν εἰρημένα ψευδῆ προφανῶς <br class="lb"/>εἰσιν, οὐ δέομαι
                            λέγειν, ἀλλ’ ἕπεται τῇ πρώτῃ τῶν ὑποθέσεων, <br class="lb"/>ἣν ἀδύνατόν γε παντὸς
                            μᾶλλον οὖσαν ἐκ περιουσίας <br class="lb"/>ὁ Ἱπποκράτης προσήκατο, καὶ οὐδὲν ἧττον
                            ἀπέδειξε <br class="lb"/>κᾀκ ταύτης τῆς ὑποθέσεως, ὅπερ ἐξ ἀρχῆς αὐτῷ προὔκειτο.
                            <br class="lb"/>τὸ μὲν γὰρ, εἰ ἕν ἐστι τὸ στοιχεῖον, οὐκ ἂν ἀλγεῖν ἡμᾶς,
                            <br class="lb"/>ἀληθές. <span class="milestone">9</span>τὸ δέ γε ὑποθέσθαι, κᾂν εἰ
                            ἕν ἦν τὸ στοιχεῖον, <br class="lb"/>ἡμᾶς ἀλγεῖν, οὐκ ἀληθές. ἀλλ’ ὅμως ὑποτίθεται
                            <br class="lb"/>τοῦτο, δεικνὺς ἐκ τῶν ἑπομένων αὐτῷ τὸ καὶ οὕτως ἀνατρέπεσθαι
                            <br class="lb"/>τὴν ἀρχήν. ἕν μὲν γὰρ καὶ τὸ νόσημα, καὶ τὸ <br class="lb"/>εἶδος τῆς ἰάσεως
                            ἔσται, καὶ τὸ ἰώμενον ἕν ἐστιν· οὐχὶ δέ <br class="lb"/>γε τὸ ἰώμενον ἕν· ὑπόθεσις
                            ἄρα ψευδὴς ἡ ἕν εἶναι λέγουσα 
<a class="pb" href="#pb437" id="pb437">[p. 437]</a>
 τὸ στοιχεῖον. ὅτι δὲ οὐχ ἕν
                            τὸ ἰώμενον, ἐναργές. <br class="lb"/>καὶ γὰρ θερμαινόμενος ὅδε τις ἐθεραπεύθη. καὶ
                            ἄλλον εὑρήσεις, <br class="lb"/>ὃς οὐδὲν ἧττον ἐθεραπεύθη ψυχόμενος, εἴθ’
                            ὑγραινόμενος. <br class="lb"/>οὐκ ὀλίγους δ’ εὑρήσεις, οἳ διὰ τῶν ξηραινόντων
                            <br class="lb"/>ἰάθησαν. ἀλλ’ οὐδ’ εἰ διὰ τῶν στρυφνῶν ἢ πικρῶν ἐθεραπεύθη
                            <br class="lb"/>τις, ἤδη καὶ πάντες. εἰσὶ γὰρ οἱ διὰ τῶν ἁλμυρῶν <br class="lb"/>ἢ γλυκέων.
                            οὕτω δὲ καὶ διὰ τῶν ἐπεχόντων τὴν κοιλίαν <br class="lb"/>ὅδε τις ἐθεραπεύθη.
                            ἕτερος δὲ διὰ τῶν ὑπαγόντων. <br class="lb"/>καὶ ὁ μὲν διὰ τῶν πυκνούντων, ὁ δὲ διὰ
                            τῶν ἀραιούντων. <br class="lb"/>καὶ, καθόλου φάναι, τρόπον ἰάσεως οὐδένα δυνατόν
                            ἐστιν <br class="lb"/>εὑρεῖν, οὗ μὴ καὶ τοὐναντίον εὑρήσεις. ὥστ’ ὀρθῶς εἶπεν,
                            <br class="lb"/>ὅτι τὸ ἰώμενον οὐχ ἕν ἐστιν. ἀλλὰ καὶ ταύτης γε τῆς προτάσεως,
                            <br class="lb"/>καὶ τῆς ἑτέρας, ἣν ἐξ ὑποθέσεως ἔλαβε, τὸ μὴ <br class="lb"/>ἕν εἶναι τὸ
                            στοιχεῖον ἐπεραίνετο, καὶ γίνεται σύμπας ἐρωτώμενος <br class="lb"/>λόγος τοιοῦτος.
                            εἰ ἓν ὢν ὁ ἄνθρωπος ἀλγεῖ, καὶ <br class="lb"/>ὁ τρόπος τῆς ἰάσεως εἷς ἐστιν· οὐχὶ
                            δέ γε ὁ τρόπος τῆς ﻿
<a class="pb" href="#pb438" id="pb438">[p. 438]</a>
 ἰάσεως εἶς· οὐκ ἄρα ἕν ὢν ὁ ἄνθρωπος
                            ἀλγεῖ. μηκέτ’ οὖν <br class="lb"/>ἐπιζητῶμεν τὸ κατὰ τὴν ἀρχὴν τοῦ συγγράμματος
                            εἰρημένον <br class="lb"/>ὑπ’ αὐτοῦ, μήθ’ ἑτέρως ἐξηγώμεθα παρὰ ταῦτα τὰ <br class="lb"/>νῦν
                            εἰρημένα, σαφῶς γε ἤδη τὴν γνώμην ἅπασαν ἐπιστάμενοι <br class="lb"/>τοῦ ἀνδρός.
                            ἀλλ’ ἐπειδὰν εἴπῃ, ὅστις μὲν εἴωθεν <br class="lb"/>ἀκούειν λεγόντων ἀμφὶ τῆς
                            φύσεως τῆς ἀνθρωπίνης, προσωτέρω <br class="lb"/>ἢ ὁκόσον αὐτέης ἐς ἰατρικήν
                            ἀφίκει, τουτέῳ μὲν οὐκ <br class="lb"/>ἐπιτήδειος ὁ λόγος ὅδε ἀκούειν· οὐδὲ γὰρ τὸ
                            πάμπαν ἠέρα <br class="lb"/>λέγω τὸν ἄνθρωπον εἷναι, οὔτε πῦρ, οὔτε ὕδωρ, οὔτε γῆν,
                            <br class="lb"/>οὔτ’ ἄλλο οὐδὲν, ὅ τι μὴ φανερόν ἐστιν ἓν ἐὸν ἐν τῷ ἀνθρώπῳ·
                            <br class="lb"/>ὅταν ταῦτα λέγῃ, μὴ συνάπτοντές τε καὶ ψιλοῦντες <br class="lb"/>ἀναγινώσκωμεν
                            ὡς ἓν μέρος λόγου τὸ ἓν ἐὸν, ὥσπερ οἱ <br class="lb"/>πολλοὶ τῶν Ἱπποκρατείων
                            ἐποίησαν, ἀλλὰ δασύνοντές τε καὶ <br class="lb"/>διϊστῶντες εἰς δύο μόρια, ὡς εἰ
                            καὶ οὕτως εἶπεν, οὔτε γὰρ <br class="lb"/>τὸ πάμπαν ἠέρα λέγω εἶναι τὸν ἄνθρωπον,
                            οὔτε πῦρ, οὔτε <br class="lb"/>ὕδωρ, οὔτε γῆν, οὔτε ἄλλο οὐδὲν, ὅ τι μὴ φανερόν
                            ἐστιν 
<a class="pb" href="#pb439" id="pb439">[p. 439]</a>
 ἓν καὶ μόνον ὑπάρχον ἐν τῷ ἀνθρώπῳ. ὅτι μὲν γὰρ ὁ
                            <br class="lb"/>πρῶτος αὐτῷ λόγος ἅπας περὶ τοῦ μὴ ἓν εἶναι τὸ στοιχεῖόν
                            <br class="lb"/>ἐστιν, ἐπιδέδεικται μὲν καὶ ἐξ ἓν ὀλίγον ἔμπροσθεν <br class="lb"/>εἶπον,
                            οὐδὲν δὲ ἧττον κᾀξ ὧν εὐθὺς ἐν ἀρχῇ, μετὰ τὴν <br class="lb"/>προγεγραμμένην ῥῆσιν,
                            ταύτην ἐπιφέρει. φασὶ γὰρ ἕν τε <br class="lb"/>εἶναι, ὅ τί ἐστι, καὶ τοῦτο εἶναι
                            τὸ ἕν τε καὶ τὸ πᾶν, <br class="lb"/>κατὰ δὲ τὰ ὀνόματα ἀλλήλοις οὐχ ὁμολογέουσι.
                            λέγει δ’ <br class="lb"/>αὐτῶν ὁ μέν τις, ἠέρα εἶναι τοῦτο τὸ ἕν τε καὶ τὸ πᾶν,
                            <br class="lb"/>ὁ δὲ ὕδωρ, ὁ δὲ γῆν, ὁ δὲ πῦρ. εἶτ’ ἐφεξῆς πάλιν· τῶν <br class="lb"/>ἰατρῶν
                            οἱ μέν τινες λέγουσιν, ὡς ὁ ἄνθρωπος αἷμα μόνον <br class="lb"/>ἐστὶ, οἱ δὲ αὐτέων
                            χολὴν, ἔνιοι δὲ φλέγμα. εἷθ’ <br class="lb"/>ἑξῆς ἀρξάμενος αὐτοῖς ἀντιλέγειν,
                            πρώτην μὲν ἐκείνην γράφει <br class="lb"/>τὴν ῥῆσιν, ἣν πρώτην ἐξήγημαι, κοινῇ πρός
                            τε τοὺς <br class="lb"/>φυσικοὺς καὶ τοὺς ἰατροὺς ἰσχύουσαν. εἶτ’ ἰδίᾳ πρὸς τοὺς
                            <br class="lb"/>ἰατροὺς ἀντιλέγει κατὰ τήνδε τὴν ῥῆσιν. ἀξιῶ δ’ ἔγωγε, <br class="lb"/>τὸν
                            φάσκοντα αἷμα μόνον <span class="milestone">10</span>
                            <span class="milestone">50</span>εἶναι τὸν ἄνθρωπον, 
<a class="pb" href="#pb440" id="pb440">[p. 440]</a>
 καὶ
                            ἄλλο μηδὲν, δεικνύναι αὐτὸν μὴ μεταβάλλοντα τὴν <br class="lb"/>ἰδέαν, μήτε
                            γίνεσθαι παντοῖον, ἀλλ’ ἢ ὥρην τινὰ τοῦ ἐνιαυτοῦ, <br class="lb"/>ἢ τῆς ἡλικίας τῆς
                            τοῦ ἀνθρώπου, ἐν ᾗ αἷμα ἕν <br class="lb"/>ἐὸν φαίνεται μόνον ἐν τῷ ἀνθρώπῳ. εἰκὸς
                            γὰρ ἐστὶν, εἶναι <br class="lb"/>μίαν γέ τινα ὥρην, ἐν ᾖ φαίνεται αὐτὸ ἐν ἑωϋτῷ ὅ
                            τί ἐστι. <br class="lb"/>τὰ αὐτὰ δὲ λέγω καὶ περὶ τοῦ φάσκοντος, φλέγμα μόνον
                            <br class="lb"/>εἶναι τὸν ἄνθρωπον, καὶ περὶ τοῦ φάσκοντος, χολήν. τελειώσας
                            <br class="lb"/>δὲ τοῦτον τὸν λόγον ἐφεξῆς πάλιν ἐπιφέρων ἐρεῖ· <br class="lb"/>πρῶτον μὲν οὖν
                            ἀνάγκη τὴν γένεσιν γίνεσθαι μὴ ἀφ’ ἑνός. <br class="lb"/>πῶς γὰρ ἂν ἕν γε ὂν ἄλλο
                            τι γεννήσειεν, εἰ μή τινι <br class="lb"/>μιχθείη ἄλλῳ; καὶ πάλιν ἐφεξῆς· ὥστε πῶς
                            εἰκὸς ἀπὸ <br class="lb"/>ἑνός τι γεννηθῆναι, ὅπου γε οὐδὲ ἀπὸ τῶν πλειόνων
                            γίνεται, <br class="lb"/>ἢν μὴ τύχη καλῶς ἔχοντα τῆς πρὸς ἄλληλα κοινωνίας;
                            <br class="lb"/>καὶ πάλιν ἐφεξῆς· ἀνάγκη τοίνυν, τῆς φύσεως τοιαύτης <br class="lb"/>ἐούσης
                            καὶ τῆς τοῦ ἀνθρώπου, καὶ τῆς τῶν ἄλλων <br class="lb"/>ἁπάντων, μὴ ἕν εἶναι τὸν
                            ἄνθρωπον. καὶ πάλιν ἐν τοῖς 
<a class="pb" href="#pb441" id="pb441">[p. 441]</a>
 ἐφεξῆς· ἀνάγκη τοίνυν, ὅτι
                            τοσοῦτον διήλλακται ἀλλήλων <br class="lb"/>τὴν ἰδέαν τε καὶ τὴν δύναμιν, μὴ ἕν
                            εἶναι αὐτὰ, εἴπερ μὴ <br class="lb"/>πῦρ τε καὶ ὕδωρ ἕν ἐστιν. ἕν τε οὖν τούτοις
                            ἅπασι καὶ <br class="lb"/>τοῖς μετὰ ταῦτα πάλιν οὐδὲν ἄλλο ἢ τοῖς ἕν ἀξιοῦσιν εἶναι
                            <br class="lb"/>τὸ στοιχεῖον ἀντιλέγει σαφῶς. δῆλον οὖν, ὅτι καὶ κατὰ <br class="lb"/>τὴν
                            ἀρχὴν τοῦ λόγου τοῦτ’ εἶπεν, ὅπερ ἡμεῖς ἐξηγησόμεθα, <br class="lb"/>τὸ μήτε ἀέρα
                            μόνον ὑπάρχειν ἐν τῷ σώματι, μήτε πῦρ, <br class="lb"/>μήτ’ ἄλλο μηδὲν, ὅτι μὴ
                            φανερόν ἐστιν ἕν ὑπάρχον ἐν τῷ <br class="lb"/>σώματι. καὶ γὰρ αὖ καὶ ὅταν εἴπῃ· οἱ
                            δὲ λέγοντες, ὡς ἕν <br class="lb"/>ἐστιν ὁ ἄνθρωπος, δοκέουσί μοι ταύτῃ τῇ γνώμῃ
                            χρέεσθαι· <br class="lb"/>πόθεν ὁρμηθέντες ἔνιοι τὸν ἄνθρωπον ἕν εἶναί φασι,
                            διηγεῖται, <br class="lb"/>κᾀπειδὰν ἀντιλέγων αὐτοῖς ἐρεῖ· καίτοι τὸ μὲν
                            <br class="lb"/>πρῶτον ἐν τῇσιν ὑπερκαθάρσεσιν οὐδείς πω ἀπέθανε χολὴν <br class="lb"/>μόνην
                            καθαρθείς. ὁμοίως δὲ καὶ περὶ τῶν ἄλλοιν χυμῶν <br class="lb"/>ἐν τοῖς μετὰ ταῦτα
                            πεποίηται τὸν λόγον, ὡς οὐχ εἶς <br class="lb"/>χυμός ἐστι παντελῶς ἡ φύσις τοῦ
                            ἀνθρώπου, τοῦτ’ ἔστι τὸ <br class="lb"/>στοιχεῖον, ἀλλ’ οἱ τέτταρες, οὐδὲν ἄλλο, ἢ
                            ὅπερ ἐξ ἀρχῆς 
<a class="pb" href="#pb442" id="pb442">[p. 442]</a>
 ὑπέθετο, περαίνει, τὸ μὴ ἕν εἶναι τὸν
                            ἄνθρωπον. ἔστι <br class="lb"/>μὲν οὖν ἠλίθιος ἡ δόξα καὶ τῶν φυσικῶν φιλοσόφων,
                            καὶ <br class="lb"/>τῶν ἰατρῶν, ὅσοι στοιχεῖον ἓν εἶναί φασιν, ἢ τοῦ παντὸς, <br class="lb"/>ἢ
                            τοῦ ἀνθρώπου. </p>
                  </section>
                  <section id="body-1-1-4" class="div textpart chapter level4">
                    <p class="p autofirst">Καὶ μᾶλλόν ἐστι θαυμάσαι, πῶς οἱ τὰ <br class="lb"/>τοιαῦτα λέγοντες ἐν εὐδοξίᾳ τινὶ
                            παρὰ τοῖς ἀνθρώποις ἦσαν, <br class="lb"/>ἢ ἀπορῆσαι τῆς ἀντιλογίας. ἀλλ’ ὅμως ὁ
                            Ἱπποκράτης ἀντιλέγειν <br class="lb"/>αὐτοῖς ἐπεχείρησεν, οὐχ ὡς μέγα τὶ ποιῶν,
                            ἀλλὰ <br class="lb"/>διὰ τὴν κατέχουσαν δόξαν. οὐδὲ γὰρ οὐδὲ πιθανοῖς τισι
                            <br class="lb"/>λόγοις ἐχρήσαντο καὶ δυσλύτοις οἱ ἓν εἰπόντες εἶναι τὸ
                            <br class="lb"/>στοιχεῖον, ἀλλὰ πρόχειρόν τε καὶ ῥᾴστην φωραθῆναι τὴν <br class="lb"/>ἀτοπίαν
                            ἔχουσιν. οἵ τε γὰρ τὸ ὕδωρ εἰπόντες εἶναι τὸ στοιχεῖον, <br class="lb"/>ὅτι τοῦτο
                            πυκνούμενον μὲν καὶ οἷον πιλούμενον γίνεται <br class="lb"/>γῆ, ἀραιούμενον δὲ καὶ
                            οἷον χεόμενον ἀήρ· εἰ δὲ <br class="lb"/>ἐπιπλέον ἀραιωθείη τε καὶ χεθείη, πῦρ· διὰ
                            τοῦτό φασιν ﻿
<a class="pb" href="#pb443" id="pb443">[p. 443]</a>
 ὑπάρχειν αὐτὸ στοιχεῖον· <span class="milestone">11</span>οἵ τε τὸν ἀέρα, καὶ οὗτοι <br class="lb"/>πῦρ μὲν
                            γίνεσθαί φασιν ἀραιούμενον, ὕδωρ δὲ πυκνούμενον· <br class="lb"/>εἰ δ’ ἔτι μᾶλλον
                            πυκνωθείη, γῆν· οἵ τε τὴν γῆν, ἐκ τοῦ <br class="lb"/>μετρίως μὲν χεθεῖσαν, ὕδωρ
                            γίνεσθαι, περαιτέρω δ’ ἀραιωθεῖσαν, <br class="lb"/>ἀέρα, καὶ σφόδρα τοῦτο
                            παθοῦσαν, εἰς πῦρ μεταπίπτειν, <br class="lb"/>καὶ οὕτω συλλογίζονται τὴν γῆν
                            ὑπάρχειν στοιχεῖον· <br class="lb"/>οἵ τε τὸ πῦρ ὡσαύτως, ἐκ τοῦ συνιὸν μὲν καὶ
                            πυκνούμενον <br class="lb"/>ἀέρα γίνεσθαι, παθὸν δ’ ἔτι μᾶλλον τοῦτο <br class="lb"/>καὶ
                            σφοδρότερον πιληθὲν ὕδωρ, ἐπὶ πλεῖστον δὲ πυκνωθὲν <br class="lb"/>γῆν
                            ἀποτελεῖσθαι· συλλογίζονται καὶ οὗτοι, τοῦτ’ <br class="lb"/>εἶναι τὸ στοιχεῖον.
                            καίτοι πρόχειρός γε ἡ ἀτοπία τῶν λόγων. <br class="lb"/>ὑπὲρ γὰρ τῆς εἰς ἄλληλα
                            μεταβολῆς τῶν στοιχείων εἰρηκότες <br class="lb"/>ἅπαντες, οὐ τοῦτο οἴονται
                            δεικνύναι, ἀλλ’ ὅ τί περ ἂν <br class="lb"/>ἕκαστος αὐτῶν ὀνομάσῃ στοιχεῖον. οὐκ
                            ἔστι δὲ ταὐτόν, ἢ <br class="lb"/>περὶ τῆς εἰς ἄλληλα μεταβολῆς εἰπεῖν, ἀέρος καὶ
                            πυρὸς 
<a class="pb" href="#pb444" id="pb444">[p. 444]</a>
 καὶ ὕδατος καὶ γῆς, ἢ περὶ στοιχείων· οὐ γὰρ δὴ
                            ταύτῃ <br class="lb"/>γε στοιχεῖον ἕκαστον αὐτῶν, ᾗ μεταβάλλειν εἰς ἄλληλα πέφυκεν,
                            <br class="lb"/>ἀλλ’ ᾗ πρῶτόν τέ ἐστι καὶ ἁπλούστατον· ἐπεί γε <br class="lb"/>καὶ Πλάτων ὑπὲρ
                            τῆς εἰς ἄλληλα μεταβολῆς ἐν Τιμαίῳ <br class="lb"/>διείλεκται, κοινὴν ὑποβεβλῆσθαι
                            πᾶσιν ὕλην μίαν ἀποδεῖξαι <br class="lb"/>βουλόμενος. ἀλλ’ οὗτος μὲν, ὡς ἂν εἰδὼς
                            ἀποδεικνύειν, <br class="lb"/>εἰς δέον ἐχρήσατο τῇ τῶν πρώτων σωμάτων εἰς ἄλληλα
                            <br class="lb"/>μεταβολῇ. Θαλῆς δὲ καὶ Ἀναξιμένης καὶ Ἀναξίμανδρος <br class="lb"/>καὶ
                            Ἡράκλειτος, ἓν ἐξ αὐτῶν ὁτιοῦν ἄλλος ἄλλο θέμενος <br class="lb"/>εἶναι στοιχεῖον,
                            ἐκ τῆς εἰς ἄλληλα μεταβολῆς αὐτῶν <br class="lb"/>ἀποδεικνύναι πειρῶνται. καί μοι
                            δοκοῦσιν ἅπαντες ἐκεῖνοι <br class="lb"/>τὴν ὕλην ὀνειρώττειν, ἣ κοινῇ πᾶσιν
                            ὑποβέβληται τοῖς στοιχείοις, <br class="lb"/>καὶ ταύτην μίαν ὁρῶντες ἓν
                            ὑπολαμβάνειν εἶναι <br class="lb"/>καὶ τὸ στοιχεῖον· εἶτα δέον εἰπεῖν, εἴπερ ἄρα,
                            τὸ κοινῇ <br class="lb"/>πᾶσιν ὑποβεβλημένον, ἀέρι, καὶ πυρὶ, καὶ ὕδατι, καὶ γῇ,
                            <br class="lb"/>τοῦτ’ εἶναι τὸ στοιχεῖον, οἱ δὲ ὑπερέβησαν μὲν ἐκεῖνο, τῶν
                            <br class="lb"/>τεττάρων δὲ ἓν ὁτιοῦν ἀπεφῄναντο, κοινῇ μὲν γνώμῃ τῆς 
<a class="pb" href="#pb445" id="pb445">[p. 445]</a>

                            ἀποδείξεως ἅπαντες χρησάμενοι, θέμενοι δ’ οὐ ταὐτὸν <br class="lb"/>ἅπαντες τὸ
                            στοιχεῖον. ᾧπερ δὴ καὶ σκάπτων αὐτοὺς ὁ Ἱπποκράτης, <br class="lb"/>εὐθὺς ἐν ἀρχῇ
                            τοῦ συγγράμματος, ὧδέ πως φησί· <br class="lb"/>γνώμῃ μὲν τῇ αὐτῇ πάντες χρέονται,
                            λέγουσι δ’ οὐ τὰ <br class="lb"/>αὐτά. κᾄπειτα τούτῳ συνάπτων, ἀλλὰ τῆς μὲν γνώμης,
                            <br class="lb"/>φησὶ, τὸν ἐπίλογον τὸν αὐτὸν ποιέονται, λέγουσι δὲ οὐ τὰ <br class="lb"/>αὐτά.
                            τίς δ’ ἦν αὐτοῖς ἐπίλογος; ὃν ἔμπροσθεν εἴπομεν. <br class="lb"/>οἵ τε γὰρ τὴν γῆν
                            λέγοντες εἶναι στοιχεῖον ἐκ τοῦ χεομένην <br class="lb"/>αὐτὴν ὕδωρ γίνεσθαι, καὶ
                            μᾶλλον ἀραιωθεῖσαν ἀέρα, κᾄπειτα <br class="lb"/>πῦρ, ἐκ τούτου συλλογίζονται, τὴν
                            γῆν εἶναι στοιχεῖον· <br class="lb"/>κατὰ ταὐτὰ καὶ οἱ τὸν ἀέρα καὶ τὸ ὕδωρ καὶ τὸ
                            πῦρ <br class="lb"/>εἰπόντες, ὡς ἔμπροσθεν ἐδήλωσα. πάντες οὖν οὗτοι τὸν
                            <br class="lb"/>ἐπίλογον ἕνα λέγουσιν ἐπὶ διαφόροις ὑποθέσεσι, πρῶτον <br class="lb"/>μὲν, οὐκ
                            ἐπιφέροντες οἰκεῖον συμπέρασμα· τὸ γὰρ οἰκεῖον <br class="lb"/>ἦν εἰπεῖν, ἓν ἄρα τὸ
                            ὑποκείμενον ἅπασι, καὶ οὐσία μία, 
<a class="pb" href="#pb446" id="pb446">[p. 446]</a>
 ἥτις ὑποβέβληται κοινῇ
                            τοῖς πρώτοις σώμασιν· ἔπειτα μηδ’ <br class="lb"/>αὐτὸ τοῦτο γινώσκοντες, ὡς
                            τεττάρων ὑποθέσεων ἀπόδειξιν <br class="lb"/>μίαν ἐγχειροῦσι λέγειν ἅπαντες, ἅπερ
                            αὐτῶν καὶ διαῤῥήδην <br class="lb"/>ὁ Ἱπποκράτης ἀμφότερα μέμφεται ἐν τῷ φάναι· καὶ
                            <br class="lb"/>ἐπιλέγει μὲν ἕκαστος τῷ ἑαυτοῦ λόγῳ μαρτύριά τε <span class="milestone">12</span>καὶ <br class="lb"/>τεκμήρια, ἅ ἐστιν οὐδέν· σαφῶς
                            ἐνδεικνύμενος, ὡς ἀναπόδεικτα <br class="lb"/>φλυαροῦσι, καὶ παραλογίζονται μᾶλλον
                            σφᾶς αὐτοὺς, <br class="lb"/>ἢ συλλογίζονται. ἐν δὲ τῷ προσγράψαι, ὅτι γνώμῃ μὲν τῇ
                            <br class="lb"/>αὐτῇ πάντες χρέονται, λέγουσι δ’ οὐ τὰ αὐτὰ, δῆλον, ὅτι <br class="lb"/>οὐδὲ
                            γινώσκουσιν· ἐν τούτῳ πάλιν αὐτὸ τοῦτο ἐνδεικνύμενος, <br class="lb"/>ὡς οὐκ
                            αἰσθάνονται διαφόρων τε καὶ μαχομένων <br class="lb"/>πραγμάτων ἀπόδειξιν μίαν καὶ
                            τὴν αὐτὴν ἐγχειροῦντες λέγειν. <br class="lb"/>ὅθεν καὶ ᾦ ἄν τινι τύχῃ, φησὶν, ἡ
                            γλῶσσα ῥυεῖσα <br class="lb"/>πρὸς τὸν ὄχλον, περιγίνεσθαι δοκεῖ τῷ λόγῳ, καὶ
                            μάλιστα <br class="lb"/>πρὸς τὸν ὄχλον εἰπὼν, ἀπαιδεύτων δηλονότι πλῆθος ἀνδρῶν,
                            <br class="lb"/>οὐκ εἰδότων, ὅ τί ποτέ ἐστιν ἀπόδειξις. διὸ καὶ 
<a class="pb" href="#pb447" id="pb447">[p. 447]</a>
 τοῦτο
                            ὀρθῶς ἐπήνεγκεν· ἀλλ’ ἐμοί γε δοκέουσιν οἱ τοιοῦτοι <br class="lb"/>αὐτοὶ ἑαυτοὺς
                            καταβάλλειν τοῖς ὀνόμασι τῶν λόγων αὐτῶν <br class="lb"/>ὑπὸ ἀξυνεσίης, τὸν δὲ
                            Μελίσσου λόγον ὀρθοῦν. ὁ γάρ τοι <br class="lb"/>Μέλισσος <span class="milestone">51</span>ἀλλόκοτα μὲν καὶ αὐτὸς ὑπὲρ τοῦ παντὸς <br class="lb"/>ἀπεφῄνατο, ὡς ἕν
                            τε εἴη καὶ ἀμετάβλητον καὶ ἄπειρον. <br class="lb"/>ἐξ ὧν οἵ τε τὸν ἀέρα λέγοντες,
                            ἢ τὸ πῦρ, ἢ τὸ ὕδωρ, ἢ <br class="lb"/>τὴν γῆν εἶναι τὸ ἕν τε καὶ τὸ πᾶν, ἐκ τούτων
                            ἄν δόξειεν <br class="lb"/>ὁ τοῦ Μελίσσου λόγος ὀρθοῦσθαι. εἰ γὰρ χρὴ δυοῖν ἀτόπων
                            <br class="lb"/>οὕτω δογμάτων αἵρεσιν ποιήσασθαι, κινδυνεύει νοῦν <br class="lb"/>ἔχειν ὁ τοῦ
                            Μελίσσου λόγος. ὃ γὰρ ὑπέθετο κατ’ ἀρχὰς, <br class="lb"/>οὐκ ἀνατρέπει κατὰ τὴν
                            ἐφεξῆς διέξοδον, ὡς οὗτοι. θέντες <br class="lb"/>γὰρ, τὸ στοιχεῖον ἕν εἶναι τῶν
                            ὄντων, ἐν τοῖς ἐφεξῆς μνημονεύουσι <br class="lb"/>τῆς μεταβολῆς αὐτοῦ, τέτταρα
                            ποιοῦντες τὰ ὄντα. <br class="lb"/>βέλτιον γὰρ ἦν ἀμετάβλητον ὑποθέσθαι τοῦτο τὸ
                            ἓν, εἰ <br class="lb"/>ὄντως ἕν ἐστιν. εἰ γὰρ μεταβάλλει, πῶς ἕν ἐστιν ἔτι;
                            <br class="lb"/>προσηκόντως οὖν ἔφη ὁ Ἱπποκράτης, ἅπαντας τούτους τοὺς ﻿
<a class="pb" href="#pb448" id="pb448">[p. 448]</a>
 ἤτοι τὸ ὕδωρ, ἢ τὸ πῦρ, ἢ τὸν ἀέρα, ἢ τὴν γῆν εἶναι λέγοντας
                            <br class="lb"/>στοιχεῖα ὀρθοῦν τὸν τοῦ Μελίσσου λόγον, καίτοι <br class="lb"/>γ’ ἄτοπον ὄντα
                            δεινῶς, καὶ παρὰ πᾶσαν ἐνάργειαν εἰρημένον, <br class="lb"/>ὡς μηδὲ ἀντιλογίας
                            χρῄζειν. ἐπὶ πλέον δὲ καὶ περὶ <br class="lb"/>τῆς ἀτοπίας αὐτοῦ καὶ Ἀριστοτέλης ἐν
                            τῷ πρώτῳ τῆς φυσικῆς <br class="lb"/>ἀκροάσεως διείλεκται. </p>
                  </section>
                  <section id="body-1-1-5" class="div textpart chapter level4">
                    <p class="p autofirst">Καὶ μὲν δὴ καὶ τὸ εἶδος τῶν λόγων ὡσαύτως <br class="lb"/>ἔοικεν Ἀριστοτέλης
                            πεποιῆσθαι τῷ Ἱπποκράτει. προειπὼν <br class="lb"/>γὰρ εὐθὺς ἐν ἀρχῇ· τὸ μὲν οὖν,
                            εἰ ἕν ἐστι καὶ ἀκίνητον <br class="lb"/>τὸ ὂν, σκοπεῖν, οὐ περὶ φύσεώς ἐστι
                            σκοπεῖν· εἶτ’ <br class="lb"/>αὐτὸ τοῦτο ἀποδείξας, καὶ διὰ τοῦτο μηδ’ ἀντιλογίας
                            τινὸς <br class="lb"/>δεῖσθαι φήσας τὸν Μελίσσου τε καὶ Παρμενίδου λόγον,
                            <br class="lb"/>ἐναργῶς ἑκάτερον ἄτοπον ὄντα, προϊόντος τοῦ συγγράμματος,
                            <br class="lb"/>ἀντιλέγων αὐτοῖς εὑρίσκεται. ταὐτὸν δὴ τούτῳ καὶ ὁ <br class="lb"/>Ἱπποκράτης
                            ἔπαθεν. ἐνδειξάμενος γὰρ, ὡς ἀναιροῦσι τὴν <br class="lb"/>ἰατρικὴν τέχνην οἱ ἓν
                            εἰπόντες εἶναι τὸ στοιχεῖον, καὶ ὡς <br class="lb"/>οὐκ ἔστιν αὐτοῖς ἐπιτήδειος ὅδε
                            λόγος ἀκούειν, ὅμως ἐν 
<a class="pb" href="#pb449" id="pb449">[p. 449]</a>
 τοῖς μετὰ ταῦτα φαίνεται διαβάλλων
                            αὐτῶν τὴν δόξαν. <br class="lb"/>ὅτι δὲ καὶ τὰς τῆς φυσιολογίας ἀρχὰς, ὡς
                            Ἀριστοτέλης <br class="lb"/>ἔλεγε, καὶ τὰς τῆς ἰατρικῆς, ὡς Ἱπποκράτης φησὶν,
                            ἀναιροῦσιν <br class="lb"/>οἱ ἓν εἶναι λέγοντες τὸ ὂν, ἄντικρυς δῆλον, ἥ τε
                            <br class="lb"/>γὰρ φυσιολογία περὶ τῶν ἐν γενέσει καὶ φθορᾷ καὶ ὅλως <br class="lb"/>ἐν
                            μεταβολῇ σωμάτων ἐστίν. εἰ δὲ ἕν ἐστι μόνον τὸ <br class="lb"/>ὃν, ἀνῄρηται ταῦτα.
                            κατὰ δὲ τὸν αὐτὸν τρόπον καὶ ἡ <br class="lb"/>
                            <span class="milestone">13</span>ἰατρικὴ πρῶτον μὲν κᾀκ τοῦ τῆς
                            γενέσεώς τε καὶ <br class="lb"/>φθορᾶς οἷον ὑπηρέτης ὑπάρχειν, εἰ μὴ δοθείη ταῦτα,
                            <br class="lb"/>συναναιρεῖται καὶ αὐτή. ἔπειτα δὲ καὶ οἱ τρόποι τῶν ἰάσεων, <br class="lb"/>οἱ
                            πολλοὶ καὶ πολυειδεῖς, οὗτοι πρὸς τῶν ἓν ἡγουμένων <br class="lb"/>εἶναι τὸ ὂν
                            ἀνατρέπονται. ἢ γὰρ οὐδ’ ὅλως πείσεταί <br class="lb"/>τι τὰ σώματα ἡμῶν, ἢ, εἴπερ
                            πάσχει, καθ’ ἕνα τρόπον <br class="lb"/>πείσεται, ὥστε καὶ τὸ ἰώμενον ἓν ἔσται. εἰ
                            δὲ τοῦτ’ ἀληθὲς, <br class="lb"/>ἀπόλωλε δηλονότι σύμπασα ἰατρική. πολλῶν μὲν γὰρ
                            <br class="lb"/>ὄντων τῶν ἰωμένων, ἰατροῦ ἔργον ἐστὶ τὸ πρόσφορον 
<a class="pb" href="#pb450" id="pb450">[p. 450]</a>

                            ἑκάστῳ τῶν νοσημάτων ἐξευρεῖν. ἑνὸς δ’ ὑπάρχοντος κατ’ <br class="lb"/>εἶδος τοῦ τε
                            ἰωμένου καὶ τοῦ νοσοῦντος, οὐδεὶς κίνδυνος <br class="lb"/>ἀποτυχίας. ὥστ’ ὀρθῶς
                            εἶπεν ὁ Ἱπποκράτης εὐθὺς κατ’ <br class="lb"/>ἀρχάς· ὅστις μὲν οὖν εἴωθεν ἀκούειν
                            λεγόντων ἀμφὶ τῆς <br class="lb"/>φύσεως τῆς ἀνθρωπίνης προσωτέρω, ἢ ὁκόσον αὐτέης
                            ἐς <br class="lb"/>ἰατρικὴν ἀφίκει, τουτέῳ μὲν οὐκ ἐπιτήδειος ὅδε ὁ λόγος
                            <br class="lb"/>ἀκούειν. οὔτε γὰρ τὸ πάμπαν ἠέρα λέγω τὸν ἄνθρωπον <br class="lb"/>εἶναι,
                            τοῦτ’ ἔστιν οὐ παντελῶς ἓν, οὐδὲ μόνον. ὁ γὰρ <br class="lb"/>τοῦτο λέγων
                            προσωτέρω, ἢ κατὰ τὴν ἰατρικὴν, ἀποφαίνεται <br class="lb"/>τὰς ἀρχὰς τῆς τέχνης
                            ἀνατρέπων. χρὴ γὰρ, εἴπερ τι ἄλλο, <br class="lb"/>καὶ τοῦτο συγκεχωρῆσθαι τοῖς
                            ἰατροῖς, ὡς πολλαὶ μὲν αἱ <br class="lb"/>τῶν νοσημάτων ἰδέαι, πολλαὶ δ’ αἱ τῶν
                            ἰαμάτων. τοῦτ’ <br class="lb"/>οὖν ὁ μὴ συγχωρῶν ἀναιρεῖ τὰς ἀρχὰς τῆς ἰατρικῆς,
                            ὥστε <br class="lb"/>προσωτέρω ἢ κατὰ τὴν ἰατρικὴν ὁ λόγος ἐστίν. ὁ γὰρ ἀντιλέγων
                            <br class="lb"/>τοῖς ἀναιροῦσιν ἡστινοσοῦν τέχνης τὰς ἀρχὰς οὐχ <br class="lb"/>ὁ τεχνίτης
                            ἐστὶ τῆς ἀναιρουμένης τέχνης, ἀλλ’ ἕτερός τις, <br class="lb"/>ὅπερ ἄν σοι γένηται
                            δῆλον κᾀκ τῆς τοῦ Ἀριστοτέλους ῥήσεως 
<a class="pb" href="#pb451" id="pb451">[p. 451]</a>
 ἐχούσης ᾧδε· ὥσπερ
                            γὰρ τῷ γεωμέτρῃ οὐκ ἔτι λόγος ἐστὶ <br class="lb"/>πρὸς τὸν ἀναιροῦντα τὰς ἀρχὰς,
                            ἀλλ’ ἤτοι ἑτέρας ἐπιστήμης, <br class="lb"/>ἢ κοινῇ πασῶν, οὕτως οὐδὲ τῷ φυσικῷ·
                            τοῖς γὰρ <br class="lb"/>ἀναιροῦσι τὰ ἐναργῶς φαινόμενα ἢ κοινῇ πάντας ἀνθρώπους
                            <br class="lb"/>μέμφεσθαι προσῆκεν, ὡς ἀνατρέπουσι τὸν βίον, ἢ <br class="lb"/>τέχνην τινὰ
                            ὑπὲρ τῶν ἀρχῶν ἀγωνιζομένην προστήσασθαι <br class="lb"/>παρὰ τὰς κατὰ μέρος
                            ἁπάσας, αὐτὴν δ’ ἑκάστην τῶν κατὰ <br class="lb"/>μέρος τεχνῶν ἐπὶ ταῖς ἀρχαῖς
                            συγχωρηθείσαις οὕτω προϊέναι. <br class="lb"/>φαίνονται τοίνυν ὁ μὲν Ἀριστοτέλης τε
                            καὶ Ἱπποκράτης <br class="lb"/>ὡσαύτως διατεθεῖσθαι τὸν λόγον, οἱ δ’ ἐξηγηταὶ μὴ
                            <br class="lb"/>παρακολουθεῖν. οὐδὲ γὰρ διὰ τοῦτ’ εἶπεν ὁ Ἱπποκράτης, <br class="lb"/>οὐκ
                            ἐπιτήδειον εἶναι τὸν λόγον τοῖς εἰωθόσιν ἀκούειν περὶ <br class="lb"/>φύσεως
                            ἀνθρωπίνης προσωτέρω, ἢ ὁκόσον αὐτέης εἰς ἰατρικὴν <br class="lb"/>ἀφίκει, διότι
                            καταγινώσκει τῶν πῦρ καὶ γῆν καὶ <br class="lb"/>ὕδωρ καὶ ἀέρα τιθεμένων στοιχεῖα,
                            ἀλλ’ ἁπλῶς ἀπ’ ἀρχῆς <br class="lb"/>ἄχρι τέλους τοῖς ἓν ὁτιοῦν αὐτῶν εἰποῦσιν
                            εὑρίσκεται 
<a class="pb" href="#pb452" id="pb452">[p. 452]</a>
 μεμφόμενος, ἐπεὶ ἐκεῖνό γε δεινῶς ἄλογόν ἐστιν,
                            εἰ, διότι <br class="lb"/>μηδὲν τῶν τεττάρων εἰλικρινὲς ἐν τῷ σώματι φαίνεται, διὰ
                            <br class="lb"/>τοῦτ’ ἀπιστηθήσεται πάντα. κατὰ γὰρ τὸν αὐτὸν, οἶμαι, <br class="lb"/>τρόπον
                            ἀπιστήσει τις, ἐκ κηροῦ καὶ ῥητίνης καὶ πίττης <br class="lb"/>καὶ στέατος
                            συγκεῖσθαι τὴν τετραφάρμακον καλουμένην, ὅτι <br class="lb"/>μηδὲν αὐτῶν ὁλόκληρον
                            καὶ παντελὲς ἐν αὐτῇ περιεχόμενον <br class="lb"/>φαίνεται. καὶ τί δεῖ λέγειν περὶ
                            τῶν οὕτω δι’ ὅλων ἀλλήλοις <br class="lb"/>κραθέντων; ὅπου καὶ τὰ ξηρὰ φάρμακα, τὰ
                            ἐκ καδμίας <br class="lb"/>καὶ στίμμεως καὶ χαλκοῦ κεκαυμένου συγκείμενα, καλῶς
                            <br class="lb"/>λειωθέντα, τῶν ἁπλῶν οὐδέν τι εἰλικρινὲς διασωζόμενον <br class="lb"/>ἔχει,
                            οὐδ’ ἐστὶ λαβεῖν τι μόριον οὐδὲ τὸ σμικρότατον αὐτῶν, <br class="lb"/>ἐν ᾧ τῶν
                            εἰρημένων ὁτιοῦν ἓν ἄκρατόν τε καὶ ἄμικτον <br class="lb"/>
                            <span class="milestone">14</span>ἑτέρου θεάσῃ. μὴ τοίνυν, ἐπειδὴ καὶ τὰ
                            τῶν <br class="lb"/>ζώων σώματα τῶν τεττάρων στοιχείων οὐδὲν εἰλικρινὲς
                            διασωζόμενον <br class="lb"/>ἔχει, ἐκ τούτων ἀπιστῶμεν αὐτὰ κεκρᾶσθαι, ﻿
<a class="pb" href="#pb453" id="pb453">[p. 453]</a>
 μήτε διὰ τοῦτο τὸν μὲν κόσμον ἐκ τῶν τεττάρων εἶναι <br class="lb"/>στοιχείων
                            συγχωρήσωμεν, ἀφαιρώμεθα δὲ τὰ ζῶα τῆς ἐκ <br class="lb"/>τούτων γενέσεως, ὥσπερ
                            ἔξωθέν ποθεν ἥκοντα, καὶ οὐκ ἐν <br class="lb"/>τῷ κόσμῳ γεγονότα. ἢ δεῖξαί μοι σὺ
                            κελεύεις, γῆν ἐν τοῖς <br class="lb"/>τῶν ζώων σώμασιν εἰλικρινῆ καὶ ἄμικτον, αὐτὸς
                            μηδ’ ἐν τῷ <br class="lb"/>κόσμῳ δεῖξαι τοιαύτην δυνάμενος; ὅ τι γὰρ ἂν λάβοις
                            αὐτῆς <br class="lb"/>τὸ μόριον, εὐθὺς τοῦτο καὶ θερμότητός τινος, καὶ
                            <br class="lb"/>νοτίδος, καὶ ἀερώδους οὐσίας μετέχει, τῆς ἀμίκτου γῆς, ἣν <br class="lb"/>δὴ
                            καὶ στοιχεῖον ἐπινοοῦμεν, ἐσχάτως πυκνῆς οὔσης, καὶ <br class="lb"/>βαρείας, καὶ
                            ψυχρᾶς, καὶ ξηρᾶς. ἀλλ’ οἷον ἐν τῷ κόσμῳ τὸν <br class="lb"/>λίθον ἐπιδεικνύεις μοι
                            σὺ γεῶδες σῶμα, τοιοῦτον ἐν τοῖς ζώοις <br class="lb"/>ἐπιδείξω σοι τό τε τῶν ὀστῶν
                            γένος καὶ τὸ τῶν χόνδρων καὶ <br class="lb"/>τὸ τῶν τριχῶν. ἐκ τούτου δὲ τοῦ γένους
                            ἐστὶ κᾀν τοῖς ὀστρακοδέρμοις <br class="lb"/>ζώοις τὸ καλούμενον ὄστρακον, ἀκριβῶς
                            εἰς γῆς <br class="lb"/>ἰδέαν ἀπεξηραμμένον καὶ πεπιλημένον· ὥστ’, εἰ ζητεῖς ἐν
                            <br class="lb"/>τοῖς ζώοις γῆν, ἔχεις θεάσασθαι τοιαύτην, οἵαν κᾀν τῷ 
<a class="pb" href="#pb454" id="pb454">[p. 454]</a>

                            κόσμῳ, τήν τε ἄμικτόν τε καὶ παντελῆ καὶ μόνην οὐκ ἂν <br class="lb"/>οὐδ’ ἐν
                            ἐκείνῳ ῥᾳδίως ἐξεύροις· ὥσπερ οὐδὲ ὕδωρ καθαρὸν <br class="lb"/>καὶ ἀμιγὲς ἁπάντων
                            τῶν ἄλλων, οὐδὲ πῦρ, οὐδὲ ἀέρα. <br class="lb"/>νενόθευται γὰρ ἅπαντα τοῖς
                            ἑτερογενέσι, καὶ ἀναμέμικται, <br class="lb"/>καὶ μετείληφεν ἀλλήλων, ἢ μᾶλλον, ἢ
                            ἧττον. ἀλλά τοι κᾀν <br class="lb"/>τῇ μίξει τοῖς γε νοῦν ἔχουσιν ἡ τοῦ κρατοῦντος
                            ἰδέα φαίνεται. <br class="lb"/>μὴ τοίνυν μηδ’ ἐν τοῖς τῶν <span class="milestone">52</span>ζώων σώμασιν <br class="lb"/>ἄμικτόν τι ζήτει, ἀλλ’ ἀρκείτω σοι, τουτὶ
                            μὲν ψυχρὸν, καὶ <br class="lb"/>ξηρὸν, καὶ πυκνὸν, ἰδών τι τὸ μόριον, ἀναμνησθῆναι
                            γῆς, <br class="lb"/>τουτὶ δ’ ὑγρὸν, καὶ ἀραιὸν, καὶ ῥυτὸν, εἰς ἔννοιαν ὕδατος
                            <br class="lb"/>ἀφικέσθαι. ἀναμιμνησκέτω δέ σε καὶ ἡ πολλὴ θερμασία <br class="lb"/>κατὰ τὸ
                            τοῦ ζώου σῶμα πυρός· ἥ τε τοῦ πνεύματος φύσις, <br class="lb"/>ἧς χωρὶς οὐχ οἷόν τε
                            συστῆναι ζῶον, ἀέρος μὲν μάλιστα, σὺν <br class="lb"/>αὐτῷ δὲ πυρὸς ἀναμιμνησκέτω
                            σε. μηδέ με γῆν αἰτήσῃς <br class="lb"/>αὐτὴν καθ’ αὑτὴν ἐν ζώου σώματι, μηδὲ τῶν
                            ἄλλων μηδὲν 
<a class="pb" href="#pb455" id="pb455">[p. 455]</a>
 ἄκρατον, ἢ δεῖξόν μοι σὺ πρῶτος ἐν τῇ
                            τετραφαρμάκῳ τὸν <br class="lb"/>κηρόν. ἐμοὶ μὲν γὰρ καὶ θαυμάζειν ἐπέρχεται, εἰ
                            τοὺς πυροὺς, <br class="lb"/>καὶ τὰς κριθὰς, καὶ τὰς φηγοὺς, καὶ τὰ σῦκα, καὶ
                            <br class="lb"/>τῶν ἄλλων ὀσπρίων τε καὶ ἀκροδρύων ἕκαστον οὐκ ἐκ γῆς <br class="lb"/>καὶ
                            ὕδατος οἴει γεγονέναι, σαφῶς ὁρῶν ἐντεῦθεν αὐτοῖς <br class="lb"/>ὑπάρχουσαν τὴν
                            γένεσιν. ἆρ’ οὖν οὐδ’ ὅλως ἀέρος ἢ πυρώδους <br class="lb"/>οὐσίας μετέχει; καὶ μὴν
                            εἰ γῆν ὕδατι δεύσειας, οὐδὲν <br class="lb"/>ἔσται σοι πλέον πηλοῦ. τῶν δ’ ὀσπρίων
                            ἕκαστον ἢ <br class="lb"/>τῶν ἀκροδρύων οὐκ αὐτὸ δὴ τοῦτο πηλός ἐστιν, ὅτι καὶ
                            <br class="lb"/>πυρὸς καὶ ἀέρος μετείληφεν δι’ ὅλων ἀλλήλοις κεραννυμένων.
                            <br class="lb"/>ἀλλ’ ἴσως σὺ μὲν τὰς φηγοὺς καὶ τὰ σῦκα συγχωρεῖς <br class="lb"/>ἐκ τῶν τοῦ
                            κόσμου στοιχείων γεγονέναι, καὶ πρό γε <br class="lb"/>τούτων αὐτῶν τὰ φυτὰ, μικρὸν
                            μὲν ἑκάστου σπέρμα θεώμενος <br class="lb"/>εἰς τὴν γῆν καταβαλλόμενον, ὃ τῶν ἄλλων
                            φυτῶν <br class="lb"/>οὐδὲ μυριοστόν ἐστι μόριον· ἅπασαν δὲ τὴν ἄλλην οὐσίαν
                            <br class="lb"/>ἐκ τῶν τοῦ κόσμου στοιχείων ὁρῶν γινομένην, ἀπορεῖς περὶ <br class="lb"/>τῶν
                            ζώων, ὥσπερ οὐχὶ κᾀκείνων ἐντεῦθεν τρεφομένων. ὄϊες 
<a class="pb" href="#pb456" id="pb456">[p. 456]</a>
 μὲν
                            γὰρ τὰς πόας, σύες δὲ καὶ ταύτας, καὶ τὰς φηγοὺς, <br class="lb"/>αἶγες δὲ πρὸς
                            τούτοις καὶ τοὺς <span class="milestone">15</span>ἁπαλοὺς κλάδους τῶν
                            <br class="lb"/>δένδρων σιτοῦνται, κᾀκ τούτων αὐτοῖς τό τε αἷμα γεννᾶται, <br class="lb"/>καὶ
                            τὸ σῶμα τρέφεται, καὶ τὰ κυήματα συνίσταταί τε καὶ <br class="lb"/>αὔξεται. πότερον
                            οὖν αἶγες μὲν, καὶ σύες, καὶ ὄϊες ἐκ τῶν <br class="lb"/>τοῦ κόσμου γεγόνασι
                            στοιχείων, οἱ δὲ ταῦτα ἐσθίοντες ἐξ <br class="lb"/>ἄλλου τινὸς ἢ τὴν πρώτην
                            γένεσιν καὶ αὔξησιν, ἢ τὴν νῦν <br class="lb"/>ἔχουσι τροφήν; καὶ μὴν ἄλογα ταῦτα
                            πάντα, καὶ ἄτοπα, <br class="lb"/>καὶ πολλῆς ἀμαθίας μεστά. καὶ γὰρ ὄσπρια καὶ
                            καρποὶ <br class="lb"/>πάντες ἐκ τῶν τοῦ κόσμου γεγόνασι στοιχείων, κᾀκ τούτων
                            <br class="lb"/>τὰ ζῶα καὶ γεννᾶται, καὶ τρέφεται, καὶ αὐξάνεται. καὶ <br class="lb"/>χρὴ
                            θαῤῥούντως ἀποφαίνεσθαι, γῆν καὶ πῦρ καὶ ἀέρα καὶ <br class="lb"/>ὕδωρ πάντων εἶναι
                            κοινὰ καὶ πρῶτα στοιχεῖα. πρῶτα γάρ <br class="lb"/>ἐστι ταῦτα καὶ ἁπλούστατα
                            σώματα πάντων τῶν ἐν τῷ <br class="lb"/>κόσμῳ· τὰ δ’ ἄλλα πάντα, καὶ φυτὰ καὶ ζῶα,
                            ἐκ τούτων <br class="lb"/>σύγκειται. καὶ Ἱπποκράτης οὐ μόνον, ὅτι ταῦτα στοιχεῖά
                                
<a class="pb" href="#pb457" id="pb457">[p. 457]</a>
 ἐστι πάντων τῶν ἐν τῷ κόσμῳ, προϊὼν αὐτὸς ἀποφαίνεται
                            <br class="lb"/>κατὰ τὸ περὶ φύσεως ἀνθρώπου βιβλίων, ἀλλὰ καὶ τὰς <br class="lb"/>ποιότητας
                            αὐτῶν, καθ’ ἃς εἰς ἄλληλα δρᾷν καὶ πάσχειν <br class="lb"/>πέφυκεν, αὐτός ἐστιν ὁ
                            πρῶτος ὁρισάμενος. </p>
                  </section>
                  <section id="body-1-1-6" class="div textpart chapter level4">
                    <p class="p autofirst">Μὴ παρακολουθοῦντες δ’ οἱ πολλοὶ τῇ κατὰ <br class="lb"/>τὸν λόγον ὁμωνυμίᾳ,
                            συγχέονταί τε καὶ ταράττονται, καθάπερ <br class="lb"/>καὶ Ἀθήναιος ὁ Ἀτταλεὺς, ἅμα
                            μὲν τιθέμενος στοιχεῖα <br class="lb"/>τοῦ ἀνθρώπου τὸ θερμὸν καὶ τὸ ψυχρὸν καὶ τὸ
                            ξηρὸν <br class="lb"/>καὶ τὸ ὑγρὸν, ἅμα δ’ ἐναργῆ φάσκων εἶναι τὰ στοιχεῖα,
                            <br class="lb"/>καὶ μηδεμιᾶς ἀποδείξεως δεῖσθαι, καὶ ποτε μὲν ὀνομάζων <br class="lb"/>αὐτὰ
                            ποιότητάς τε καὶ δυνάμεις, ἐνίοτε δὲ συγχωρῶν <br class="lb"/>σώμαθ’ ὑπάρχειν, εἶτα
                            δεδιὼς ὕδωρ, καὶ ἀέρα, καὶ πῦρ, καὶ <br class="lb"/>γῆν ὁμολογῆσαι. καίτοι σχεδὸν
                            οὐδεὶς τῶν νεωτέρων ἰατρῶν <br class="lb"/>οὕτως ἅπαντα τὸν κατὰ τὴν ἰατρικὴν
                            τέχνην ἐξειργάσατο <br class="lb"/>λόγον, ὡς Ἀθήναιος. ἀλλ’ ὅμως κᾀκεῖνος ἁμαρτάνων
                            φαίνεται, <br class="lb"/>καὶ ταῦτα, καὶ ἄλλα πάμπολλα, καὶ οἱ λοιποὶ πάντες.
                            <br class="lb"/>οὐδένα γὰρ οἶδα τὴν παλαιὰν ἰατρικὴν ἀκριβῶς μεταχειρισάμενόν
                            <br class="lb"/>τε καὶ τελειώσαντα τὰς ὑπ’ ἐκείνων ἡμῖν παραδοθείσας ﻿
<a class="pb" href="#pb458" id="pb458">[p. 458]</a>

                            μεθόδους. ἀλλ’ εἰ χρὴ τἀληθὲς εἰπεῖν, ἀφείλοντο <br class="lb"/>πολλὰ τῶν ὀρθῶς
                            εἰρημένων, ὅπου γε καὶ Ἀθήναιος <br class="lb"/>ἐναργῆ φησιν εἶναι τὰ στοιχεῖα καὶ
                            μηδεμιᾶς ἀποδείξεως <br class="lb"/>δεῖσθαι. πότερον γὰρ, ᾗ στοιχεῖα, ταύτῃ τὴν
                            ἐνάργειαν <br class="lb"/>αὐτοῖς μαρτυρεῖ, ἢ κατὰ τὰς οὐσίας, αἷς συμβέβηκεν
                            <br class="lb"/>αὐτοῖς εἶναι στοιχείοις; εἰ μὲν γὰρ κατὰ τὰς οὐσίας, τί <br class="lb"/>οὐχὶ
                            καὶ τὰ ὑγιεινὰ καὶ τὰ νοσερὰ πᾶσιν ἀνθρώποις φαίνεσθαί <br class="lb"/>φησι, καὶ
                            μήτε διδασκαλίας τινὸς, μήτ’ ἀποδείξεως <br class="lb"/>προσδεῖσθαι διὰ τὴν
                            ἐνάργειαν; ἅπαντες γὰρ γνωρίζουσιν <br class="lb"/>ἄρτον, καὶ φακῆν, καὶ πτισάνην,
                            καὶ κρέας, καὶ χόνδρον, <br class="lb"/>καὶ μελίκρατον, ἀλλὰ τίνας ἢ πότε βλάπτειν
                            ἢ ὠφελεῖν <br class="lb"/>ἕκαστον τούτων πέφυκεν, οὐκέτι γινώσκουσιν. ἐν τούτῳ δ’
                            <br class="lb"/>ἦν αὐτοῖς ὑγιεινοῖς ἢ νοσεροῖς ὑπάρχειν. ὥστ’ ἄρτον μὲν, <br class="lb"/>καὶ
                            κρέας ἴσασι, καὶ πτισάνην, ὑγιεινὸν δὲ καὶ νοσερὸν <br class="lb"/>οὐκ ἐπίστανται.
                            οὕτω δὲ καὶ τῶν φαρμάκων, ἑλλέβορον, 
<a class="pb" href="#pb459" id="pb459">[p. 459]</a>
 ἐλατήριον,
                            σκαμμωνίαν, ἐπίθυμον, ἶριν, ἑλένιον, οὐδείς <br class="lb"/>ἐστιν ὃς οὐκ ἐναργῶς
                            ἅψασθαι, καὶ ὀσφρήσασθαι, καὶ <br class="lb"/>ἰδεῖν, καὶ γεύσασθαι δύναται. τὰς δ’
                            ἐξ αὐτῶν ὠφελείας <br class="lb"/>ἢ βλάβας <span class="milestone">16</span>οὐκ
                            ἴσασιν· ὥστ’ οὐδὲ τὸ ὑγιεινὸν ἢ νοσερὸν <br class="lb"/>αὐτῶν ἐπίστανται. καὶ
                            τοίνυν καὶ πῦρ, καὶ ὕδωρ, <br class="lb"/>καὶ ἀέρα, καὶ γῆν, οὐδείς ἐστιν ὃς οὐκ
                            ἐναργῶς γινώσκει <br class="lb"/>ταῖς αἰσθήσεσιν ἁπάσαις. ἀλλ’ εἰ στοιχεῖα ταῦτ’
                            ἐστὶν, οὐκ <br class="lb"/>ἔτι γινώσκουσιν, οὐ μόνον οἱ πολλοὶ τῶν ἀνθρώπων, ἀλλ’
                            <br class="lb"/>οὐδὲ τῶν φιλοσόφων ἔνιοι. ἀλλ’ ἴσως φήσουσιν οἱ ἀπ’ Ἀθηναίου,
                            <br class="lb"/>μηδ’ αὐτοὶ περί γε τούτων αὐτῶν ἀποφαίνεσθαι μηδὲν, <br class="lb"/>ἐπέκεινα
                            γὰρ εἶναι τῆς ἰατρικῆς τέχνης· ἀρκεῖν δ’ αὐτοῖς <br class="lb"/>τὸ θερμὸν καὶ τὸ
                            ψυχρὸν, καὶ τὸ ξηρὸν καὶ ὑγρὸν, ἃ <br class="lb"/>κᾀν τοῖς ζώοις ἐναργῶς δεῖξαι
                            δύνανται, στοιχεῖα καὶ τῶν <br class="lb"/>σωμάτων ὑποθέσθαι καὶ τῆς ὅλης ἰατρικῆς.
                            τὸ μὲν οὖν, <br class="lb"/>ὥσπερ ζώου, καὶ τῆς ἰατρικῆς ὑποθέσθαι στοιχεῖα τὸ
                            θερμὸν, <br class="lb"/>καὶ τὸ ψυχρὸν, καὶ τὸ ξηρὸν, καὶ τὸ ὑγρὸν, ὅσης
                            <br class="lb"/>ἀλογίας ἔχεται, τί ἂν ἐγὼ νῦν ἐπεξίοιμι; κεκωμῴδηται γὰρ 
<a class="pb" href="#pb460" id="pb460">[p. 460]</a>
 ὑπὸ πολλῶν ἤδη τὸ δόγμα, καὶ ψόγον καὶ γέλωτα οὑ
                            <br class="lb"/>σμικρὸν, ἔτι τε πρὸς τούτοις ἀπιστίαν οὐκ ὀλίγην τῷ <br class="lb"/>παλαιῷ
                            προσετρίψατο λόγῳ. τίς γὰρ ἂν μᾶλλον αὐτὸν <br class="lb"/>προὔδωκεν, ἢ ὁ μηδ’
                            ἀπόδειξιν ἔχειν φάσκων τὰ στοιχεῖα <br class="lb"/>διὰ τὴν ἐνάργειαν, ἀξιῶν δὲ
                            ταῦτα τῆς ἰατρικῆς καὶ τῶν <br class="lb"/>ζώων ὑποθέσθαι στοιχεῖα; τὸν δὲ
                            φοβούμενον εἰπεῖν ὕδωρ, <br class="lb"/>καὶ πῦρ, καὶ ἀέρα, καὶ γῆν, ὑγρὸν, καὶ
                            θερμὸν, καὶ ψυχρὸν, <br class="lb"/>καὶ ξηρὸν ὀνομάζειν, ὅτι μηδὲν ἄλλο ἐστὶν, ἢ
                            ἀναισθήτως <br class="lb"/>ἔχειν ὁμωνυμίας, ἐγώ μοι δοκῶ δείξειν, οὐχ ἵν’
                            <br class="lb"/>Ἀθήναιον ἐλέγξαιμι σφαλλόμενον, ἀλλ’ ἵν’ ὁμοίως ἐκείνῳ <br class="lb"/>τοὺς
                            λοιποὺς ἁμαρτάνειν κωλύσαιμι. καὶ δείξω γε δι’ αὐτῶν <br class="lb"/>τῶν πραγμάτων,
                            ὡς οὐκ ἐνδέχεται χωρὶς τῆς λογικῆς <br class="lb"/>θεωρίας οὐδὲν ἀκριβῶς οὐδένα
                            καταστήσεσθαι δόγμα. τὰ <br class="lb"/>γοῦν ἐμοὶ συμβάντα, θεοὺς ἐπομνύμενος, ἦ
                            μὴν οὕτως ἐρεῖν, <br class="lb"/>ὡς ἐγένετο, καὶ δὴ πειράσομαι διηγήσασθαι. ἡνίκα
                            τὸ <br class="lb"/>πρῶτον ὁ τούτων διδάσκαλος ἐπεχείρει με διδάσκειν τὴν 
<a class="pb" href="#pb461" id="pb461">[p. 461]</a>
 Ἀθηναίου γνώμην, ἠξίουν αὐτὸν ἀκριβῶς μοι διελέσθαι
                            <br class="lb"/>τὴν ὁμωνυμίαν· οὐ γὰρ εἰδέναι, κατὰ τίνος ὑποκειμένου
                            <br class="lb"/>πράγματος ἐπιφέρει τὸ θερμὸν, ἢ τὸ ψυχρὸν, ἢ τῶν ἄλλων <br class="lb"/>τι τῶν
                            τοιούτων ὀνομάτων. ὡς γὰρ λευκὸν, ἔφην, αὐτό τε <br class="lb"/>τὸ χρῶμα λέγεται,
                            καὶ τὸ δεδεγμένον τὰ χρώματα σῶμα· <br class="lb"/>φαμὲν γὰρ, τῶν χρωμάτων τὸ μὲν
                            εἶναι λευκὸν, τὸ δὲ μέλαν, <br class="lb"/>τὸ δ’ ἐρυθρὸν, τὸ δὲ ξανθὸν, τὸ δὲ
                            ὠχρόν· ἔτι τε πρὸς τούτοις <br class="lb"/>τὰ δεδεγμένα τὰς χρόας σώματα· λευκὸν
                            γὰρ τὸν κύκνον καὶ <br class="lb"/>τὸ γάλα λέγομεν, μέλανα δὲ τὸν κόρακα καὶ τὸν
                            Αἰθίοπα· <br class="lb"/>οὕτως, ἔφην, ἀκούω καὶ θερμὸν λεγόντων ἐνίοτε μὲν αὐτὸ
                            <br class="lb"/>τὸ σῶμα, καθάπερ <span class="milestone">53</span>εἰ τύχῃ τὸ πῦρ,
                            ἐνίοτε δὲ τὴν ἐν <br class="lb"/>αὐτῷ ποιότητα μόνην. οὐ τοίνυν, ἔφην, γινώσκω,
                            ἐπειδὰν <br class="lb"/>εἴπῃς θερμὸν, ὅ τί ποτε δηλοῦν ἐθέλεις, εἴτε τὴν ποιότητα
                            <br class="lb"/>μόνην, εἴτε τὸ δεδειγμένον αὐτὴν σῶμα. ὁ δὲ πρὸς μὲν <br class="lb"/>τοῦτο καὶ
                            μάλα ἑτοίμως ἀπεκρίνατο, μὴ τὴν ποιότητα μόνην, 
<a class="pb" href="#pb462" id="pb462">[p. 462]</a>
 ἀλλὰ καὶ
                            σύμπαν τὸ σῶμα θερμὸν ὀνομάζειν ὁμολογῶν. <br class="lb"/>ἐφεξῆς δέ μου πάλιν
                            ἐρομένου· πότερον οὖν ἐκεῖνο <br class="lb"/>λέγεις μοι τὸ σῶμα στοιχεῖον, ὅ τί περ
                            ἂν ἄκρως ᾖ θερμὸν, <br class="lb"/>ἢ, κᾂν μετρίως ᾖ τοιοῦτο, ἔσται καὶ τοῦτο
                            στοιχεῖον; <br class="lb"/>ὡσαύτως δὲ καὶ περὶ ψυχροῦ, καὶ ὑγροῦ, καὶ ξηροῦ τὴν
                            <br class="lb"/>αὐτὴν ἐρώτησιν ποιησαμένου μου· τί δὲ τοῦτο, ἔφη, σοὶ
                            <br class="lb"/>διαφέρει; ταραττόμενος ἤδη, καὶ μὴ, καθὼς πρόσθεν, ἑτοίμως
                            <br class="lb"/>ἀποκρινόμενος. ὅτι πολὺ διαλλάττει, ἔφην, <span class="milestone">17</span>ἢ ἄπειρόν <br class="lb"/>τι πλῆθος ὑποθέσθαι στοιχείων, ἢ
                            πεπερασμένον. <br class="lb"/>ἄπειρον μὲν γὰρ ἔσται τῷ μετρίως θερμὸν, ἢ ψυχρὸν, ἢ
                            <br class="lb"/>ξηρὸν, ἢ ὑγρὸν ὑποτιθεμένῳ στοιχεῖον, οὐκ ἄπειρον δὲ τῷ <br class="lb"/>ἄκρως·
                            ἓν γὰρ καθ’ ἕκαστον ἔσται γένος. ὥστε εἷναι τέτταρα <br class="lb"/>τὰ πάντα
                            στοιχεῖα πεπερασμένα. οὕτω τοίνυν, ἔφη, νόει <br class="lb"/>καὶ τέτταρα. δῆλον
                            οὖν, εἶπον, ὅτι καὶ ἄκρα ταῖς ποιότησι, <br class="lb"/>καὶ ἁπλᾶ, καὶ πρῶτα. τί
                            γὰρ, εἶπεν, ἔτι τοῦτο πολυπραγμονεῖς; ﻿
<a class="pb" href="#pb463" id="pb463">[p. 463]</a>
 ἵνα, ἔφην, νοήσαιμι
                            τὸ λεγόμενον ἀκριβῶς. ἀλλ’ <br class="lb"/>οὕτως, ἔφη, λέγω, καὶ οὕτως νόει. πῶς
                            κελεύεις με νοῆσαι, <br class="lb"/>πάλιν ἐπανηρώτων ἐγὼ, τὸ ἄκρως θερμὸν ἢ ὑγρὸν
                            στοιχεῖον; <br class="lb"/>ὁ δὲ ὀργιζόμενός τε ἤδη καὶ καὶ ταραττόμενος ἱκανῶς,
                            <br class="lb"/>ὅτου δ’ ἂν, ἔφη, τὸ θερμὸν ἐπικρατήσῃ, θερμὸν ὀνομάζω σῶμα,
                            <br class="lb"/>καὶ ὑγρὸν αὖ, καὶ ψυχρὸν, καὶ ξηρὸν ὡσαύτως, ἐν ᾦ κρατεῖ <br class="lb"/>καὶ
                            πλεονεκτεῖ τῶν εἰρημένων ἕκαστον. ὀνομάζειν οὖν, ἔφην, <br class="lb"/>οὕτως οὐδὲν
                            κωλύει· καὶ γὰρ ὀνομάζεται καὶ ἄρτος θερμὸς, <br class="lb"/>καὶ φακῆ, καὶ πτισάνη,
                            καὶ βαλανεῖον· ἀλλ’ οὐχ ἡγοῦμαί <br class="lb"/>σε τούτων ἕκαστον ἀξιοῦν με νοῆσαι
                            στοιχεῖον, ἀλλὰ μόνον <br class="lb"/>ἐκεῖνο τὸ ἄκρως θερμόν· οὕτω δὲ καὶ τὸ ἄκρως
                            ψυχρὸν, <br class="lb"/>καὶ ξηρὸν, καὶ ὑγρόν. ἁπλοῦν γὰρ εἶναι χρὴ, καὶ ἄμικτον,
                            <br class="lb"/>οὐ σύνθετον, οὐδὲ μεμιγμένον ἤδη τὸ στοιχεῖον. οὕτως, <br class="lb"/>ἔφη,
                            νόει· πτισάνην γὰρ καὶ φακῆν οὐκ ἂν εἴποιμι <br class="lb"/>στοιχεῖον. καὶ μὴν,
                            εἶπον, εἰ τὸ ἄκρως θερμὸν σῶμα νοήσαιμι 
<a class="pb" href="#pb464" id="pb464">[p. 464]</a>
 στοιχεῖον εἷναι,
                            πῦρ εὐθέως ἐννοῶ, καὶ οὐδὲν ἄλλο. <br class="lb"/>νόει τοίνυν, ἔφη, πῦρ. οὕτως οὖν,
                            ἔφην, βούλει με καὶ <br class="lb"/>τὸ ἄκρως ὑγρὸν ὕδωρ νοῆσαι; συνεχώρησε καὶ
                            τοῦτο πάνυ <br class="lb"/>μόγις. ἐπὶ πῦρ οὖν αὖθις ἥκομεν, ἀέρα τε καὶ ὕδωρ, καὶ
                            <br class="lb"/>γῆν, ὧν κατ’ ἀρχὰς ἀπεχωρήσαμεν. ὁ δὲ, σὺ γὰρ, ἔφη, <br class="lb"/>τοιαῦτα
                            ταράττεις τὸν λόγον. καὶ ἅμα πρὸς τοὺς ἄλλους <br class="lb"/>ἀποβλέψας μαθητὰς,
                            οὗτος, ἔφη, τραφεὶς ἐν διαλεκτικῇ, <br class="lb"/>καὶ τῆς ἐκεῖθεν ἀναπλησθεὶς
                            ψώρας, (οὕτω γὰρ δὴ καὶ <br class="lb"/>ὠνόμασεν αὐτὸς) ἀναστρέφει πάντα, καὶ
                            διαστρέφει, καὶ <br class="lb"/>κυκᾷ, σοφιζόμενος ἡμᾶς, ἵν’ ἐπιδείξηται τὴν λογικὴν
                            αὑτοῦ <br class="lb"/>παρασκευήν. ἥκει γοῦν ἀξιῶν ἡμᾶς ὁμώνυμα νοῆσαι τὰ
                            <br class="lb"/>θερμὰ, ἓν μὲν ὡς ποιότητα, καθάπερ τὸ λευκὸν χρῶμα, <br class="lb"/>δεύτερον
                            δὲ τὸ τὴν ἄκραν ποιότητα δεδεγμένον σῶμα, <br class="lb"/>καὶ τρίτον, ὃ τῆς
                            τοιαύτης ἐπικρατήσει ποιότητος, θερμὸν <br class="lb"/>ὀνομάζειν, καθάπερ τὸ
                            βαλανεῖον. ἀλλ’ ἡμεῖς, ἔφη, <br class="lb"/>σοφίσματα λύειν οὐκ ἐμάθομεν. αὐτὸς
                            τοίνυν, ὡς ἔπλεξεν, 
<a class="pb" href="#pb465" id="pb465">[p. 465]</a>
 οὕτως καὶ λυέτω. ταῦτα μὲν ἐμοὶ
                            συνέπεσεν ἔτος ἐννεακαιδέκατον <br class="lb"/>ἄγοντι. καὶ τοῦ λοιποῦ τὰ πλείω μὲν
                            ἐσιώπων <br class="lb"/>ὑπὲρ τοῦ μὴ δοκεῖν ἐρίζειν· αὐτὸς δ’ ἀνεσκεπτόμην παρ’
                            <br class="lb"/>ἐμαυτῷ τάτ’ ἄλλα καὶ τὸν περὶ στοιχείων λόγον. ἐθαύμαζον <br class="lb"/>δὲ,
                            πῶς οὐκ αἰσθάνεται συγχέων ἑαυτὸν ὁ Ἀθήναιος, <br class="lb"/>ὃς θερμὸν μὲν, καὶ
                            ψυχρὸν, καὶ ξηρὸν, καὶ ὑγρὸν ὀνομάζειν <br class="lb"/>ἐπιχειρεῖ, ἀπαξιοῖ δὲ πῦρ
                            εἰπεῖν, καὶ γῆν, καὶ ἀέρα, <br class="lb"/>καὶ ὕδωρ. ναί φησι· τὰ γὰρ προσεχῆ τῶν
                            ζώων λαμβάνω, <br class="lb"/>οὐχὶ τὰ κοινὰ πάντων σωμάτων στοιχεῖα. καλοῦσι δὲ
                            προσεχῆ <br class="lb"/>τὰ οἷον ἴδια, καὶ μηδενὸς ἄλλου τῶν ἁπάντων. ἐμοὶ <br class="lb"/>δὲ
                            καὶ κατ’ ἀρχὰς εὐθὺς εἴρηται, πάμπολυ διαφέρειν τὰ <br class="lb"/>φαινόμενα
                                <span class="milestone">18</span>στοιχεῖα τῶν ὄντως στοιχείων.
                            ἔοικα δὲ καὶ <br class="lb"/>νῦν εἰπεῖν ὑπὲρ αὐτῶν διὰ μακροτέρων. εἴπερ γὰρ
                            ἐλάχιστόν <br class="lb"/>τι καὶ ἁπλούστατόν ἐστι μόριον τὸ στοιχεῖον, εἴη ἄν
                            <br class="lb"/>ὡς πρὸς τὴν αἴσθησιν ὀστοῦν, καὶ χόνδρος, καὶ σύνδεσμος, 
<a class="pb" href="#pb466" id="pb466">[p. 466]</a>
 καὶ ὄνυξ, καὶ θρὶξ, καὶ πιμελὴ, καὶ σὰρξ, καὶ νεῦρον,
                            <br class="lb"/>καὶ μυελὸς, ἶνές τε καὶ ὑμένες, καὶ ἁπλῶς εἰπεῖν ἅπαντα <br class="lb"/>τὰ
                            ὁμοιομερῆ στοιχεῖα τῶν ἀνθρωπίνων σωμάτων. ἆρ’ οὖν <br class="lb"/>ὁ Ἀθήναιος ἔθετό
                            που ταῦτα στοιχεῖα; καὶ μὴν αὐτός <br class="lb"/>ἐστιν ὁ γράφων, ἕκαστον μὲν τῶν
                            ὁμοιομερῶν ἐκ τῶν πρώτων <br class="lb"/>γεγονέναι στοιχείων· ἐκ δὲ τῶν ὁμοιομερῶν
                            ἤδη καὶ <br class="lb"/>συγκεῖσθαι τὰ ἄλλα τοῦ ζώου μόρια. τῆς οὖν σαρκὸς (εἰ
                            <br class="lb"/>οὕτως ἔτυχεν) ἢ τῆς πιμελῆς ἐρωτηθεὶς τὰ στοιχεῖα, δῆλον, <br class="lb"/>ὅτι
                            τὸ θερμὸν, καὶ τὸ ψυχρὸν, καὶ τὸ ὑγρὸν, καὶ τὸ <br class="lb"/>ξηρὸν ἀπεκρίνατο.
                            καὶ μὲν δὴ καὶ ὀστοῦ, καὶ χόνδρου, καὶ <br class="lb"/>τριχὸς ὡσαύτως ὑγρὸν, καὶ
                            ξηρὸν, καὶ θερμὸν, καὶ ψυχρὸν <br class="lb"/>εἷναί φησι τὰ στοιχεῖα. καιρὸς οὖν
                            ἤδη πυνθάνεσθαί <br class="lb"/>σε, ὁποῖον ὑγρὸν, καὶ ξηρὸν, καὶ ψυχρὸν, καὶ θερμὸν
                            <br class="lb"/>ἀπεφῄνατο. κατὰ μὲν γὰρ τὴν ἐπικράτησιν ὑγρὸν μὲν ἡ <br class="lb"/>σὰρξ. ὁ
                            χόνδρος δὲ ψυχρόν. ὡσαύτως δὲ τὸ μὲν ὀστοῦν <br class="lb"/>ξηρὸν καὶ ψυχρὸν, ἡ
                            πιμελὴ δὲ ὑγρὸν καὶ θερμὸν, ἕκαστόν <br class="lb"/>τε τῶν ἄλλων ὁμοιομερῶν ἢ τοῖον
                            ἢ τοῖον ἐπικρατείᾳ ἐστὶ 
<a class="pb" href="#pb467" id="pb467">[p. 467]</a>
 τῶν ἁπλῶν. εἴπερ οὖν τὸ κατ’
                            ἐπικράτησιν θερμὸν ἢ ψυχρὸν, <br class="lb"/>ἢ ξηρὸν ἢ ὑγρὸν ἀποφαίνοιτό τις εἶναι
                            στοιχεῖον, <br class="lb"/>ὀστοῦν, καὶ χόνδρος, καὶ νεῦρον, ὅσα τ’ ἄλλα τοιαῦτα,
                            <br class="lb"/>στοιχεῖα γενήσεται τῶν ἀνθρωπίνων σωμάτων. ἀλλ’ οὐ <br class="lb"/>ταῦτά φησιν
                            ὁ Ἀθήναιος, ἀλλὰ τὰ τούτων συνθετικὰ ὄντως <br class="lb"/>εἶναι στοιχεῖα δῆλον
                            οὖν, ὡς ὑπερβαίνει τὴν αἴσθησιν, <br class="lb"/>ἐπὶ τὰ πρῶτα καὶ ὄντως ἁπλᾶ τῷ
                            λογισμῷ προϊὼν, ἃ <br class="lb"/>μηκέτι ἐγχωρεῖ λέγειν ἐπικρατείᾳ τοῖα ἢ τοῖα
                            γίνεσθαι· <br class="lb"/>σύνθετα γὰρ κᾀκεῖνα πάλιν ἔσται, καὶ διχῆ σφαλησόμεθα
                            <br class="lb"/>τοῦ προσήκοντος, ὅτι τε τῶν αἰσθητῶν ἀπεχωρήσαμεν, ὡς
                            <br class="lb"/>ἁπλούστερόν τι ζητοῦντες, καὶ ὅτι μηδ’ ἐν τοῖς ἀδήλοις <br class="lb"/>ἤδη τὸ
                            ἁπλούστερον ἔχομεν. ἐν μὲν γὰρ τοῖς φαινομένοις, <br class="lb"/>εἰ καὶ μηδὲν ἄλλο,
                            τὸ γοῦν ὁμολογούμενον ἡμῖν ὑπῆρχεν. <br class="lb"/>οὐδεὶς γοῦν ἐστιν, ὃς οὔ φησι,
                            πρῶτα καὶ ἁπλούστατα μόρια <br class="lb"/>πρὸς τὴν αἴσθησιν εἶναι χόνδρον, καὶ
                            πιμελὴν, καὶ ﻿
<a class="pb" href="#pb468" id="pb468">[p. 468]</a>
 ὑμένα, καὶ τὰ ἄλλα σύμπαντα τὰ ὁμοιομερῆ. τῷ
                            δὲ καὶ <br class="lb"/>ταῦτ’ ἀπολείποντι, διότι πρὸς τὴν φύσιν ἐστὶν σύνθετα,
                            <br class="lb"/>κᾂν ταῖς αἰσθήσεσιν ἁπλᾶ φαίνηται, καὶ μηδέπω μηδὲν τῶν <br class="lb"/>ἁπλῶν
                            λέγοντι, τίς ἂν εὐσχήμων ἀπολογία γένοιτο πρὸς τὸ <br class="lb"/>μὴ περιττά τε καὶ
                            μάταια φλυαρεῖν; εἰ μὲν γὰρ τὸ κατ’ <br class="lb"/>ἐπικράτειαν ὑγρὸν, καὶ θερμὸν,
                            καὶ ψυχρὸν, καὶ ξηρὸν <br class="lb"/>ὀνομάζεις, ἔχεις ἐναργῶς ἤδη τὰ στοιχεῖα
                            γινωσκόμενα, νεῦρον, <br class="lb"/>καὶ ὑμένα, καὶ χόνδρον, καὶ σάρκα, καὶ
                            σύνδεσμον, <br class="lb"/>καὶ τῶν ἄλλων ἕκαστον ὧν εἴπομεν. εἰ δὲ τὸ πρὸς τὴν
                            <br class="lb"/>φύσιν ἁπλοῦν ζητεῖς, ἄμικτόν τε εἶναι χρὴ τοῦτο, καὶ <br class="lb"/>ἄκρατον,
                            καὶ ἄκρον τῇ ποιότητι. πάλιν οὖν ἥκεις ἐπὶ πῦρ, <br class="lb"/>καὶ ἀέρα, καὶ ὕδωρ,
                            καὶ γῆν. ἐν τούτοις γὰρ μόνοις εὑρήσεις <br class="lb"/>ἀμίκτους τε καὶ ἀκράτους
                            τὰς ποιότητας, ἄκραν μὲν <br class="lb"/>ἐν πυρὶ θερμότητά τε καὶ ξηρότητα, ἄκραν
                            δ’ ἐν τῇ γῇ <br class="lb"/>ψυχρότητα καὶ ξηρότητα, καὶ τῶν ἄλλων ἐν ἑκατέρῳ κατὰ
                            <br class="lb"/>τὴν οἰκείαν φύσιν. κᾂν εἰ μὴ τέτταρα δὲ βουληθείης, 
<a class="pb" href="#pb469" id="pb469">[p. 469]</a>

                            <span class="milestone">19</span>ἀλλὰ δύο λέγειν ἐξ αὐτῶν ἢ τρία τὰ
                            στοιχεῖα, τάχ’ <br class="lb"/>ἂν ἔχοις τινὸς εὐπορῆσαι λογισμοῦ. τὸ δὲ ἅμα μὲν
                            ἄκρως <br class="lb"/>ὑγρὸν ὁμολογεῖν εἶναι τὸ στοιχεῖον, ἅμα δὲ ἄλλο τι λέγειν
                            <br class="lb"/>οἴεσθαι παρὰ τὸ ὕδωρ, ἐσχάτως ἠλίθιον, εἰ μή τι ἄρα <br class="lb"/>
                            <span class="milestone">54</span>τὰς ποιότητας αὐτὰς μόνας εἶναι λέγεις
                            στοιχεῖα, καὶ <br class="lb"/>οὐ τὰ δεδεγμένα ταύτας σώματα. γενήσεται γὰρ οὕτως οὐ
                            <br class="lb"/>τὸ ὕδωρ στοιχεῖον, ἀλλ’ ὑγρότης, οὐδὲ τὸ πῦρ, ἀλλ’ ἡ <br class="lb"/>ἄκρα
                            θερμότης. εἰ δὲ τοῦτο, πρῶτον μὲν πυρὸς ἀνωτέρω <br class="lb"/>καὶ γῆς καὶ ὕδατος
                            καὶ ἀέρος ἀναβήσεται τῷ λόγῳ ὁ <br class="lb"/>μηδ’ ἐπὶ ταῦτα προελθεῖν ὑπομένων,
                            ὡς πόῤῥω τῆς ἰατρικῆς <br class="lb"/>ὄντα· δεύτερον δὲ φανερῶς ἐξελεγχθήσεται μὴ
                            γινώσκων, <br class="lb"/>ὅπη διαφέρει στοιχεῖον ἀρχῆς. ὅτι τε γὰρ ἁπλούστερόν
                            <br class="lb"/>ἐστι πυρὸς ἡ ἄκρα θερμότης, ὅτι τε, ταύτης ἐγγινομένης <br class="lb"/>τῇ ὕλῃ,
                            πῦρ ἀποτελεῖται, τοῖς φιλοσόφοις ὡμολόγηται <br class="lb"/>πᾶσιν, οἷς Ἀθήναιος
                            ἕπεσθαι σπουδάζει. καὶ μὲν δὴ καὶ <br class="lb"/>ὡς ἀρχὴ τῆς τοῦ πυρὸς γενέσεως
                            ἵλη τίς ἐστιν ἡ ἅπασιν <br class="lb"/>ὑποβεβλημένη τοῖς στοιχείοις ἡ ἄποιος, ἥ τ’
                            ἐγγινομένη 
<a class="pb" href="#pb470" id="pb470">[p. 470]</a>
 ταύτῃ θερμότης ἡ ἄκρα, καὶ τοῦθ’ ὁμοίως
                            ὡμολόγηται· καὶ <br class="lb"/>ὡς ἡ μὲν ὕλη διὰ παντὸς τοῦ αἰῶνος ἐστὶν, ἀγέννητός
                            τε καὶ <br class="lb"/>ἄφθαρτος οὖσα, τὸ δὲ γινόμενόν τε καὶ ἀπογινόμενον αὐτῆς ἡ
                            <br class="lb"/>ποιότης ἐστίν· καὶ ὡς ὁμογενὲς εἶναι χρὴ τὸ στοιχεῖον, οὗπερ ἂν
                            <br class="lb"/>εἴη στοιχεῖον. ἐν τούτῳ γὰρ δὴ καὶ διήνεγκε στοιχεῖον ἀρχῆς, ἐν
                            <br class="lb"/>τῷ τὰς μὲν ἀρχὰς οὐκ ἐξ ἀνάγκης ὁμογενεῖς εἶναι τοῖς πράγμασιν,
                            <br class="lb"/>ὧν ὑπάρχουσιν ἀρχαὶ, τὰ δὲ στοιχεῖα πάντως ὁμογενῆ. <br class="lb"/>ποιότης
                            μὲν γὰρ ἁπλῆ ποιότητος συνθέτου στοιχεῖον, ἁπλοῦν <br class="lb"/>δὲ σῶμα σώματος
                            οὐχ ἁπλοῦ. καὶ μὴν εἰ τὸ θερμὸν, καὶ <br class="lb"/>ψυχρὸν, καὶ ξηρὸν, καὶ ὑγρὸν
                            ἐλέγετο τριχῶς, ἢ ὡς ποιότης, <br class="lb"/>ἢ ὡς ἄμικτον, ἢ ὡς μεμιγμένον σῶμα,
                            φαίνεται δ’ οὔθ’ ἡ <br class="lb"/>ποιότης στοιχεῖον, οὔτε τὸ κεκραμένον καὶ
                            μεμιγμένον σῶμα, <br class="lb"/>ὑπολείπεται τοίνυν τὸ ἄκρατόν τε καὶ ἄμικτον σῶμα
                            καὶ <br class="lb"/>ἁπλοῦν ταῖς ποιότησι τὸ στοιχεῖον εἶναι. πάλιν οὖν ἥκει
                            <br class="lb"/>πῦρ, καὶ γῆ, καὶ ὕδωρ, καὶ ἀὴρ, ἐν οἷς πρώτοις ἄκρα <br class="lb"/>θερμότης,
                            καὶ ψυχρότης, καὶ ξηρότης, καὶ ὑγρότης ἐστί. 
<a class="pb" href="#pb471" id="pb471">[p. 471]</a>
 τὸ δὲ διὰ
                            τοῦτο δεδιέναι ταῦθ’ ὁμολογεῖν εἶναι στοιχεῖα, <br class="lb"/>διότι μήτ’
                            ἐξαιροῦμεν ἐκ τοῦ σώματος αὐτῶν τι, μήτ’ ἐντίθεμεν, <br class="lb"/>ἐσχάτως
                            ἠλίθιον. τὰ γὰρ ἐκ τῶν στοιχείων γεγονότα <br class="lb"/>προσφερόμενοι, πάντως
                            δήπου καὶ τὰ στοιχεῖα τοῖς <br class="lb"/>σώμασιν ἡμῶν ἐντίθεμεν. ἀλλ’ οὐκ
                            εἰλικρινῆ, φασὶν, οὐδὲ <br class="lb"/>μόνα. κακῶς οὖν λέγεται, μήτ’ ἐξαιρεῖν, μήτε
                            ἐντιθέναι <br class="lb"/>στοιχεῖον. ἐχρῆν γὰρ οὐχ ἁπλῶς οὕτως εἰπεῖν, ἀλλ’ ὅτι μὴ
                            <br class="lb"/>μόνον, μηδ’ ἄμικτον, μηδ’ αὐτὸ καθ’ ἑαυτό. καίτοι καὶ <br class="lb"/>τοῦτ’
                            αὐτὸ τί ποτε βούλεται περαίνειν αὐτοῖς; οὔτε γὰρ <br class="lb"/>ἄχρηστος ἡ περὶ
                            τῶν στοιχείων θεωρία διὰ τοῦτ’ ἂν εἰκότως <br class="lb"/>νομισθείη, διότι μηδὲν
                            αὐτῶν ἄμικτον ἑτέρου τοῖς <br class="lb"/>σώμασιν ἡμῶν προσφέρομεν, οὔτε διὰ τοῦτο
                            πῦρ, καὶ ἀὴρ, <br class="lb"/>καὶ ὕδωρ, καὶ γῆ κακῶς εἴρηται στοιχεῖα, διότι τοῖς
                            μὲν ἐξ <br class="lb"/>αὐτῶν γεγονόσι χρώμεθα, μόνον δ’ αὐτῶν ἕκαστον ἰδίᾳ <br class="lb"/>καὶ
                            καθ’ αὑτὸ παντάπασιν ἄχρηστον ὑπάρχει. καίτοι καὶ <br class="lb"/>εἰλικρινέσι
                            χρώμεθα πολλάκις τοῖς τοῦ κόσμου στοιχείοις, 
<a class="pb" href="#pb472" id="pb472">[p. 472]</a>
 ὕδατι μὲν
                            ὁσημέραι χρώμενοι, καὶ πίνοντες, καὶ λουόμενοι, <br class="lb"/>καὶ ἄλλως ὁπωσοῦν,
                            ἀέρι τε πανταχόθεν ἡμῖν περικειμένῳ, <br class="lb"/>καὶ διὰ τῆς εἰσπνοῆς ἑλκομένῳ.
                            καὶ μὲν δὴ καὶ κατεψυγμένοι <br class="lb"/>πολλάκις ἐδεήθημεν πυρός. οὐκ οὖν οἶδα,
                            τί ποτέ <br class="lb"/>ἐστιν ὃ περαίνουσι, φάσκοντες, μήτ’ ἐξαιρεῖν τι τοῦ σώματος
                            <br class="lb"/>ἡμῶν, μήτ’ ἐντιθέναι πῦρ, καὶ ὕδωρ, καὶ ἀέρα, καὶ <br class="lb"/>γῆν.
                                <span class="milestone">20</span>ἐγὼ μὲν γὰρ καὶ τὸν ἐν τῷ κρύει
                            παρὰ πυρὶ <br class="lb"/>θαλπόμενον ἀντεισάγειν φημὶ τῷ σώματι πῦρ, καὶ ὅστις
                            <br class="lb"/>ὕδατος πίνει, καὶ τοῦτον ἀντεισάγειν ὕδωρ εἰς τὸ σῶμα, καὶ <br class="lb"/>τὸν
                            ἀναπνέοντα δὲ κατὰ τὸν αὐτὸν λόγον ἀέρα. καὶ μέν <br class="lb"/>γε καὶ ὅσα τῶν
                            ζώων ἢ ψάμμον, ἢ γῆν, ἢ λίθους, ἢ <br class="lb"/>βόρβορον, ἢ ὀστᾶ σιτεῖται, καὶ
                            ταῦτα φανερῶς ἐπεισάγει <br class="lb"/>τοῖς σώμασι γῆν. εἰ δ’, ὅτι μήτε μέχρι τοῦ
                            καυθῆναι <br class="lb"/>θάλπεταί τις παρὰ τῷ πυρὶ, μήτ’ ἄχρι τοῦ διαῤῥαγῆναι
                            <br class="lb"/>πίνει, διὰ τοῦτ’ οὐχ ἡγοῦνται τῶν στοιχείων οὐδὲν ἡμᾶς
                            <br class="lb"/>ἐπεισάγειν τῷ σώματι, θαυμάζειν χρὴ σοφίαν τῶν ἀνδρῶν, <br class="lb"/>οὐδ’
                            ἄχρι τοσούτου συνιέναι δυναμένων, ὡς, εἰ παντελῶς ﻿
<a class="pb" href="#pb473" id="pb473">[p. 473]</a>

                            ἀπώλλυτο τῶν στοιχείων ὁτιοῦν, εὐθὺς καὶ τὸ ζῶον φθαρήσεται.
                            <br class="lb"/>ἀπολεῖται δὲ, εἰ μὲν ἐκπυρωθείη, τὸ ψυχρὸν στοιχεῖον, <br class="lb"/>εἰ δ’
                            ἐσχάτως καταψυχθείη τὸ θερμόν. οὕτω δὲ <br class="lb"/>κᾂν ἐσχάτως ἀποξηράνῃς τὸ
                            σῶμα, τελέως ἀναιρήσεις τὸ <br class="lb"/>ὑγρόν· κᾂν ἐξυγράνῃς, τὸ ξηρόν. ὥστ’
                            αὐτὸ τοὐναντίον, <br class="lb"/>ἢ ἐκεῖνοι λέγουσιν, ἀεὶ μὲν ἀφαιρεῖται καὶ
                            προστίθεται <br class="lb"/>τῶν στοιχείων τι· μέτρῳ μέντοι τοῦτο γίνεται τοῖς γε μὴ
                            <br class="lb"/>βουλομένοις διαφθεῖραι τὸ ζῶον· ἡ γὰρ ἄμετρος αὐτῶν χρῆσις <br class="lb"/>εἰς
                            ὄλεθρον τελευτᾷ. </p>
                  </section>
                  <section id="body-1-1-7" class="div textpart chapter level4">
                    <p class="p autofirst">Τὸ δὲ συνέχον ἐν τῷ λόγῳ καὶ μάλιστα λανθάνον <br class="lb"/>αὐτοὺς ἤδη πᾶν
                            ἀποκαλύψαι πειράσομαι. ἅπαντα γὰρ, ὅσα <br class="lb"/>γένεσιν ἔχει καὶ φθορὰν,
                            σώματα διτταῖς ὑπόκειται μεταβολαῖς, <br class="lb"/>ἀλλοιουμένης τε ἅμα καὶ
                            ῥεούσης αὐτῶν τῆς οὐσίας. ἀλλοιοῦται <br class="lb"/>μὲν οὖν θερμαινομένη, καὶ
                            ψυχομένη, καὶ ξηραινομένη, καὶ <br class="lb"/>ὑγραινομένη. μόναι γὰρ αἱ ποιότητες
                            αὗται μεταβάλλουσιν <br class="lb"/>ὅλην δι’ ὅλου τὴν οὐσίαν, ὡς καὶ μετ’ ὀλίγον
                            εἰρήσεται. 
<a class="pb" href="#pb474" id="pb474">[p. 474]</a>
 ῥεῖ δὲ κατὰ τὰς αἰσθητὰς ἐκκρίσεις, καὶ προσέτι
                            κατὰ τὴν <br class="lb"/>ἄδηλον καλουμένην διαπνοήν. ὥσθ’, ἵνα σώζηται, διττῆς
                            <br class="lb"/>καὶ τῆς ἐπανορθώσεως δεῖται, τῆς μὲν ἑτέρας τὸ ὑπερβάλλον <br class="lb"/>ἐν
                            ταῖς ποιότησι κολαζούσης, τῆς δὲ λοιπῆς τὴν τοῦ <br class="lb"/>κενουμένου βάσιν
                            ἀναπληρούσης. ἀλλὰ ἡ μὲν καθαιροῦσα <br class="lb"/>τὴν ἀμετρίαν ἡ ἐναντία δήπου
                            ποιότης ἐστὶ τῆς πλεοναζούσης· <br class="lb"/>ἡ δὲ τὸ λεῖπον ἀναπληροῦσα ποιότης
                            ἐναντία μὲν <br class="lb"/>οὐκ ἔστιν, ὁμοιοτάτην δ’ εἶναι χρὴ τῇ κενωθείσῃ
                            πρότερον <br class="lb"/>οὐσίᾳ· μέλλει γὰρ ἀντ’ ἐκείνης ἔσεσθαι τῷ ζώῳ. τουτὶ μὲν
                            <br class="lb"/>οὖν ἐστι τὸ τρέφεσθαι τοῖς σώμασιν, ἔκ τινος οὐσίας ὁμοίας <br class="lb"/>τῇ
                            πρότερον κενωθείσῃ γινόμενον. ὅθεν, οἶμαι, καὶ τὴν οὐσίαν <br class="lb"/>ἐκείνην
                            τροφὴν ὀνομάζομεν. ἡνίκα δὲ κατὰ ποιότητα <br class="lb"/>μόνον ἀλλοιοῦν βουλόμεθα
                            τὸ ὑποκείμενον, οἷς μὲν τοῦτο <br class="lb"/>δρῶμεν, οὐ τροφὰς, ἀλλὰ φάρμακα
                            προσαγορεύομεν. οὐκ <br class="lb"/>ἔχοντες δ’ εὑρεῖν χωρὶς οὐσίας οὐδὲ μίαν
                            ποιότητα, σὺν <br class="lb"/>ταῖς οὐσίαις αὐτὰς ἀναγκαζόμεθα λαμβάνοντες
                            προσφέρειν <br class="lb"/>τοῖς δεομένοις σώμασιν· ἄκρας μὲν ποιότητος χρῄζοντες,
                            τὸ 
<a class="pb" href="#pb475" id="pb475">[p. 475]</a>
 στοιχεῖον αὐτὸ, πῦρ, ἢ ὕδωρ, ἢ γῆν, ἢ ἀέρα, μετρίας
                            <br class="lb"/>δὲ, τὸ μεμιγμένον ἐκ τῶν στοιχείων. ἐπειδὰν μὲν οὖν <br class="lb"/>θερμῇναι
                            βουλώμεθα, τοιοῦτον αἱρούμενοι φάρμακον, ἐν ᾧ <br class="lb"/>πλείων μέν ἐστιν ἡ
                            τοῦ πυρὸς μοῖρα τῆς ἐναντίας· ἐπειδὰν <br class="lb"/>δὲ ψύξαι, ἐν ᾧ τοὔμπαλιν·
                            ἔστι δ’ ὅτε συναμφότερον <br class="lb"/>ἅμα πρᾶξαι <span class="milestone">21</span>προαιρούμενοι, καὶ ἀλλοιῶσαι, καὶ θρέψαι, <br class="lb"/>τοιαύτην
                            ζητοῦμεν οὐσίαν, ἥτις καὶ τὴν ὡς σιτίου, καὶ τὴν <br class="lb"/>ὡς φαρμάκου χρείαν
                            παρέξει. μὴ τοίνυν ἀξιούτωσαν ἅπαν <br class="lb"/>ζῶον ἢ πῦρ, ἢ γῆν, ἢ ὕδωρ, ἢ
                            ἀέρα προσφέρεσθαι, μόνον <br class="lb"/>αὐτὸ καθ’ αὑτὸ, χωρὶς τῶν ἄλλων,
                            εἰλικρινὲς στοιχεῖον. <br class="lb"/>οὔτε γὰρ ὡς σιτίον, οὔθ’ ὡς φάρμακον δεήσει
                            προσφέρεσθαι. <br class="lb"/>τὸ γὰρ ὅμοιον ἦν τῷ τρεφομένῳ σιτίον. ὅμοιον δὲ
                            <br class="lb"/>τῷ συνθέτῳ σώματι, καὶ κεκραμένῳ, καὶ πάντων μετέχοντι <br class="lb"/>τῶν
                            στοιχείων, ἕτερον, οἶμαι, τοιοῦτό ἐστιν, ἐξ ἐκείνων <br class="lb"/>ἁπάντων
                            γεγονός. οὔθ’ ὡς φάρμακον ἀεὶ χρήσιμόν ἐστι τὸ 
<a class="pb" href="#pb476" id="pb476">[p. 476]</a>
 στοιχεῖον,
                            ἀλλ’ ἐν ἐκείνῳ μόνῳ τῷ χρόνῳ, καθ’ ὃν ἄκρας <br class="lb"/>ποιότητος δεῖται τὸ
                            σῶμα. ταῦτ’ οὖν εἴρηταί μοι πρὸς τοὺς <br class="lb"/>οὐκ ὀρθῶς ἀκούοντας
                            Ἱπποκράτους. ἤδη δὲ δῆλον, ὡς ἀεὶ <br class="lb"/>τῶν στοιχείων δεόμεθα, ποτὲ μὲν
                            ὡς ἁπλῶν καὶ μόνων, <br class="lb"/>ἐνίοτε δ’ ὡς ἐπικρατούντων, <span class="milestone">55</span>ἢ πάντως γ’ ὡς συντιθέντων <br class="lb"/>ἐκεῖνο τὸ
                            σῶμα, τὸ μέλλον ἡμῖν ἢ τροφῆς ἢ φαρμάκου <br class="lb"/>χρείαν παρέξειν. </p>
                  </section>
                  <section id="body-1-1-8" class="div textpart chapter level4">
                    <p class="p autofirst">Ὅτι δ’ ἀπὸ τῶν ποιοτήτων ὀνομάζει τὰ <br class="lb"/>στοιχεῖα πολλάκις ὁ Ἱπποκράτης
                            ἐν τῷ περὶ φύσεως ἀνθρώπου <br class="lb"/>βιβλίῳ, θερμὸν μὲν καλῶν, οὔτε τὴν
                            ποιότητα <br class="lb"/>μόνην, οὔτε τὸ κατ’ ἐπικράτησιν αὐτῆς ὁμωνύμως
                            ὀνομαζόμενον, <br class="lb"/>ἀλλὰ τὸ μετέχον ἄκρας θερμότητος σῶμα, ψυχρὸν
                            <br class="lb"/>δὲ, ἐν ᾧ ψυχρότης ἄκρα, ξηρὸν δὲ, ἐν ᾧ ξηρότης, ἐξ <br class="lb"/>αὐτῶν ἄν
                            σοι κατάδηλον γένοιτο τῶν ῥήσεων. ἐπειδὰν μὲν <br class="lb"/>γὰρ λέγῃ, καὶ πάλιν
                            ἀνάγκη ἀποχωρέειν ἕκαστον εἰς τὴν <br class="lb"/>ἑωυτοῦ φύσιν, τελευτῶντος τοῦ
                            ἀνθρώπου, τό τε ξηρὸν 
<a class="pb" href="#pb477" id="pb477">[p. 477]</a>
 πρὸς τὸ ξηρὸν, καὶ τὸ ὑγρὸν πρὸς τὸ
                            ὑγρὸν, καὶ τὸ θερμὸν <br class="lb"/>πρὸς τὸ θερμὸν, καὶ τὸ ψυχρὸν πρὸς τὸ ψυχρόν·
                            οὐ <br class="lb"/>τὰς ποιότητας αὐτὰς μόνας λέγει ξηρὸν καὶ ὑγρὸν καὶ <br class="lb"/>ψυχρὸν
                            καὶ θερμὸν, ἀλλὰ τὰς οὐσίας, ἐν αἷς αἱ ποιότητες. <br class="lb"/>αὗται γὰρ
                            ἀποχωροῦσι, τελευτῶντος τοῦ ἀνθρώπου, καὶ αὗται <br class="lb"/>τοῖς τοῦ παντὸς
                            ἀναμίγνυνται στοιχείοις. αἱ ποιότητες <br class="lb"/>δὲ φθείρεσθαι μὲν ἂν
                            λέγοιντο, τελευτῶντος τοῦ ζώου, πρὸς <br class="lb"/>δὲ τὴν οἰκείαν φύσιν ἀποχωρεῖν
                            οὐκ ἂν λέγοιντο. πάλιν <br class="lb"/>δὲ τοῖς εἰρημένοις ἐπιφέρων ὁ Ἱπποκράτης
                            φησί· τοιαύτη <br class="lb"/>δὲ καὶ ἡ τῶν ζώων φύσις ἐστὶ, καὶ τῶν ἄλλων ἁπάντων.
                            <br class="lb"/>γίνεται γὰρ ὁμοίως πάντα, καὶ τελευτᾷ ὁμοίως πάντα. <br class="lb"/>συνίσταται
                            γὰρ αὐτέων ἡ φύσις ἀπὸ τουτέων τῶν εἰρημένων <br class="lb"/>ἁπάντων, καὶ τελευτᾷ
                            κατὰ τὸ εἰρημένον ἐς ταὐτὸ, <br class="lb"/>ὅθεν περ συνέστηκεν ἕκαστον. ἐνταῦθ’
                            οὖν καὶ ἀπεχώρησεν. <br class="lb"/>ἐναργῶς ἐνταῦθα δῆλόν ἐστι, οὐ τὰς ποιότητας
                            μόνον <br class="lb"/>ὀνομάζειν θερμὸν καὶ ψυχρὸν καὶ ξηρὸν καὶ ὑγρὸν, ἀλλὰ <br class="lb"/>τὰ
                            στοιχεῖα. πάντων γὰρ τῶν σωμάτων ἐκ τούτων ἐστὶν ἡ ﻿
<a class="pb" href="#pb478" id="pb478">[p. 478]</a>

                            γένεσις, καὶ πάντων εἰς ταῦτα ἡ τελευτή. καὶ σε καὶ τούτῳ <br class="lb"/>προσέχειν
                            τὸν νοῦν ἀξιῶ, τῷ λαθόντι πολλοὺς τῶν <br class="lb"/>ἰατρῶν, οἳ νομίζουσι φυγεῖν
                            τὸν Ἱπποκράτην τὸ πάντων <br class="lb"/>τῶν ἐν γενέσει καὶ φθορᾷ σωμάτων
                            ἀποφαίνεσθαι ταῦτα <br class="lb"/>στοιχεῖα. τετράκις μὲν γὰρ ἐν ταύτῃ τῇ ῥήσει, τῇ
                            νῦν <br class="lb"/>ἡμῖν προχειρισθείσῃ τὸ, πάντων, ὄνομα παρέλαβεν, ἔτι τε
                            <br class="lb"/>πρότερον, ἡνίκα ἔλεγεν· ἀνάγκη τοίνυν, τῆς φύσεως τοιαύτης
                            <br class="lb"/>ἐούσης καὶ τῶν ἄλλων ἁπάντων, καὶ τῆς τοῦ ἀνθρώπου, μὴ <br class="lb"/>ἓν
                            εἶναι τὸν ἄνθρωπον· <span class="milestone">22</span>ἔν τε τοῖς ἐφεξῆς
                            λόγοις οὕτω <br class="lb"/>φαίνεται χρώμενος. ἀλλὰ τοῦτό γε παρορῶσιν οἱ πολλοὶ
                            <br class="lb"/>τῶν Ἱπποκρατείους ἑαυτοὺς ὀνομαζόντων, ἔτι τε πρὸς τούτοις
                            <br class="lb"/>νομίζοντες ἄλλό τι λέγειν αὐτὸν ὑγρὸν καὶ ψυχρὸν <br class="lb"/>καὶ θερμὸν
                            καὶ ξηρὸν, οὐ τὰ κοινὰ πάντων στοιχεῖα. τὰς <br class="lb"/>μὲν γὰρ ποιότητας αὐτῶν
                            ὅτι μὴ βούλεται στοιχεῖα τίθεσθαι <br class="lb"/>τῶν ἀνθρωπίνων σωμάτων, ἐξ ὧν ἤδη
                            προὐθέμην <br class="lb"/>αὐτοῦ ῥήσεων, ἐναργῶς ἀποδεδεῖχθαι νομίζω, κᾀκ ταύτης
                            <br class="lb"/>οὐχ ἥκιστα· καὶ πάλιν, εἰ μὴ τὸ θερμὸν τῷ ψυχρῷ, καὶ 
<a class="pb" href="#pb479" id="pb479">[p. 479]</a>

                            τὸ ξηρὸν τῷ ὑγρῷ μετρίως πρὸς ἄλληλα ἕξει καὶ ἴσως, <br class="lb"/>ἀλλὰ τὸ ἕτερον
                            τοῦ ἑτέρου πολλῷ προέξει, καὶ τὸ ἰσχυρότερον <br class="lb"/>τοῦ ἀσθενεστέρου, ἡ
                            γένεσις οὐκ ἂν γένοιτο. οὐ <br class="lb"/>γὰρ δὴ ἐκ τῶν ποιοτήτων μόνον ἡγεῖται
                            τὴν γένεσιν ὑπάρχειν <br class="lb"/>τοῖς ζώοις, αἵ γε μηδ’ εἶναι δύνανται χωρὶς
                            τῶν σωμάτων, <br class="lb"/>ἀλλ’ ἐκ τῶν σωμάτων αὐτῶν, δηλονότι τῶν τὰς <br class="lb"/>ἄκρας
                            ποιότητας δεδεγμένων. ἐκεῖνα γάρ ἐστι τὰ κοινὰ <br class="lb"/>πάντων στοιχεῖα. τὰ
                            δ’ ἐπικρατείᾳ τούτων ὀνομαζόμενα <br class="lb"/>θερμὸν καὶ ψυχρὸν καὶ ξηρὸν καὶ
                            ὑγρὸν, ἰδίᾳ καθ’ ἕκαστον <br class="lb"/>ὑπάρχει. φέρε γὰρ, ἵν’ ἐπ’ ἀνθρώπου διέλθω
                            τὸν <br class="lb"/>λόγον, ἐκ πρώτων οὗτος καὶ ἁπλουστάτων αἰσθητῶν στοιχείων
                            <br class="lb"/>ἐστὶ τῶν ὁμοιομερῶν ὀνομαζομένων, ἰνὸς, καὶ ὑμένος, <br class="lb"/>καὶ
                            σαρκὸς, καὶ πιμελῆς, καὶ ὀστοῦ, καὶ χόνδρου, καὶ <br class="lb"/>συνδέσμου, καὶ
                            νεύρου, καὶ μυελοῦ, καὶ τῶν ἄλλων ἁπάντων, <br class="lb"/>ὧν τὰ μόρια τῆς αὐτῆς
                            ἀλλήλοις ἰδέας ἐστὶ σύμπαντα. <br class="lb"/>γέγονε δὲ πάλιν ἐκ τινῶν ἑτέρων
                            προσεχῶν ἑαυτοῖς <br class="lb"/>στοιχείων, αἵματος, καὶ φλέγματος, καὶ χολῆς
                            διττῆς, 
<a class="pb" href="#pb480" id="pb480">[p. 480]</a>
 ὠχρᾶς καὶ μελαίνης, ὧν ἡ γένεσις ἐκ τῶν ἐσθιομένων
                            ἐστὶ <br class="lb"/>καὶ πινομένων, ἃ δὴ πάλιν ἐξ ἀέρος, καὶ πυρὸς, καὶ ὕδατος,
                            <br class="lb"/>καὶ γῆς ἐγένετο. ταυτὶ δ’ οὐκ ἐξ ἑτέρων σωμάτων, <br class="lb"/>ἀλλ’ ἐξ ὕλης
                            τε καὶ ποιοτήτων ἐστί. καὶ διὰ τοῦτο πυρὸς <br class="lb"/>μὲν, καὶ γῆς, ἀέρος τε
                            καὶ ὕδατος ἀρχὰς εἶναι λέγομεν, <br class="lb"/>οὐ στοιχεῖα· ταυτὶ δ’ αὐτὰ τῶν
                            ἄλλων ἁπάντων στοιχεῖα. <br class="lb"/>μόρια γάρ ἐστιν ἐλάχιστα τῶν ἄλλων ἁπάντων
                            ἁπλᾶ καὶ <br class="lb"/>πρῶτα. τὸ μὲν οὖν ἐξ ἀέρος, καὶ πυρὸς, ὕδατός τε καὶ
                            <br class="lb"/>γῆς ἁπάσας τὰς πόας, καὶ τὰ φυτὰ, καὶ τοὺς καρποὺς <br class="lb"/>ἔχειν τὴν
                            γένεσιν, οὐδεὶς ἀμφισβητήσει νοῦν ἔχων· οὐ μὴν <br class="lb"/>οὐδ’ ὅτι τροφὴ ταῦτ’
                            ἐστι τοῖς ζώοις ἅπασιν, οὔθ’ ὡς ἐκ <br class="lb"/>τούτων ἡμῖν οἱ χυμοὶ γεγόνασιν
                            οἱ κατὰ φύσιν ἐν τῷ σώματι <br class="lb"/>φαινόμενοι. τίνες δ’ εἰσὶν οὗτοι, καὶ
                            πόσοι, ζητοῦσιν <br class="lb"/>ἡμῖν ὁ δεύτερος λόγος εἰς τοῦτ’ ἀποκείσεται. νυνὶ
                            δὲ κεφαλὴν <br class="lb"/>ἐπιθεῖναι τῷ προτέρῳ λόγῳ πειραθῶμεν. </p>
                  </section>
                  <a class="pb" href="#pb481" id="pb481">[p. 481]</a>
                  <section id="body-1-1-9" class="div textpart chapter level4">
                    <p class="p autofirst">Ἐκ μὲν γὰρ τῶν χυμῶν τούτων ἕκαστόν <br class="lb"/>τῶν ὁμοιομερῶν ἐγένετο.
                            συνιόντων δὲ τούτων ἀλλήλοις, τὸ <br class="lb"/>πρῶτον ἀποτελεῖται ἁπλούστατον
                            ὄργανον, ὃ μιᾶς ἐνεργείας <br class="lb"/>ἕνεκεν ὑπὸ τῆς φύσεως ἐγένετο. τούτων δ’
                            αὖθις ἀλλήλοις <br class="lb"/>συντεθειμένων, ἕτερον ὄργανον μεῖζον γεννᾶται.
                            κᾀκείνων <br class="lb"/>αὖθις ἀλλήλοις ἐπιπεπλεγμένων, ἡ τοῦ παντὸς σώματος
                            <br class="lb"/>ἀποτελεῖται σύστασις. ἀλλὰ περὶ μὲν τούτων ἐν ταῖς ἀνατομικαῖς
                            <br class="lb"/>ἐγχειρήσεσι λέγεται. καὶ μέντοι καὶ ὅπως <span class="milestone">23</span>ἐγίνωσκεν <br class="lb"/>ὁ Ἱπποκράτης ὑπὲρ ἁπάντων τῶν ἐξ ἀνατομῆς
                            φαινομένων, <br class="lb"/>ἰδίᾳ μοι γέγραπται. νυνὶ δὲ περὶ τῶν ἀνωτέρω
                            <br class="lb"/>στοιχείων, ἃ τὴν αἴσθησιν διαφεύγει, πρόκειται διελθεῖν, <br class="lb"/>ὑπὲρ
                            ὧν καὶ Ἱπποκράτης ἐν τῷ περὶ φύσεως ἀνθρώπου <br class="lb"/>βιβλίῳ διείλεκται, τὰ
                            μὲν ἴδια καὶ προσεχῆ τοῦ σώματος <br class="lb"/>ἡμῶν στοιχεῖα τοὺς τέσσαρας
                            φάμενος εἶναι χυμοὺς, τὰ δὲ <br class="lb"/>κοινὰ πάντων ὑγρὸν, καὶ θερμὸν, καὶ
                            ξηρὸν, καὶ ψυχρόν. <br class="lb"/>ἀπὸ γὰρ τῶν ποιοτήτων ὀνομάζει τὰ στοιχεῖα, δι’
                            ἃς <br class="lb"/>καὶ στοιχεῖα γέγονε. θερμότητος γὰρ ἄκρας ἐγγινομένης 
<a class="pb" href="#pb482" id="pb482">[p. 482]</a>
 τῇ ὕλῃ, στοιχεῖον ἔσται τὸ σύμπαν ἤδη· κατὰ δὲ τὸν αὐτὸν
                            <br class="lb"/>λόγον καὶ ψυχρότητος, ὑγρότητός τε καὶ ξηρότητος. οὐ <br class="lb"/>γὰρ δὴ τῷ
                            ξανθὸν, ἢ λευκὸν, ἢ μέλαν ὑπάρχειν, ἢ τῷ <br class="lb"/>κοῦφον, ἢ βαρὺ, τὸ
                            στοιχεῖον κρίνεται· κατὰ ταὐτὰ δ’ οὐδὲ <br class="lb"/>τῷ πυκνὸν, ἢ μανὸν, οὐδὲ τῷ
                            θλίβειν, ἢ τέμνειν, ἢ θλᾷν, <br class="lb"/>οὐδ’, ἁπλῶς εἰπεῖν, ἑτέρᾳ τινὶ ποιότητι
                            πλὴν τῶν εἰρημένων <br class="lb"/>τεττάρων. αὗται γὰρ μόναι, τὴν ὑποκειμένην
                            οὐσίαν <br class="lb"/>ἀλλοιοῦσαι, τῆς εἰς ἄλληλα μεταβολῆς τῶν στοιχείων εἰσὶν
                            <br class="lb"/>αἰτίαι, καὶ φυτῶν καὶ ζώων δημιουργοί. τὸ μὲν οὖν εἰς <br class="lb"/>ἄλληλα
                            μεταβάλλειν τὰ στοιχεῖα καὶ πρὸς τῶν ἀμφὶ τὸν Θαλῆν <br class="lb"/>συγκεχώρηται
                            διὰ τὴν ἐνάργειαν· καίτοι μαχόμενόν γε ἦν <br class="lb"/>ταῖς ὑποθέσεσιν αὐτῶν, ὡς
                            ἐδείκνυτο. τὸ δ’ ἐκ ταύτης <br class="lb"/>τῆς ὁμολογίας περαινόμενον ἦν,
                            ὑποβεβλῆσθαί τινα κοινὴν <br class="lb"/>οὐσίαν ἅπασι τοῖς στοιχείοις. Ἱπποκράτει
                            μέν γε καὶ τοῦτ’. <br class="lb"/>ἀποδέδεικται διὰ μιᾶς ἐκείνης ῥήσεως, ἣν ἁπασῶν
                            πρώτην <br class="lb"/>παρεθέμην, ἐν ᾗ φησιν, ὡς οὐκ ἂν ἠλγοῦμεν, εἴπερ ἓν ἦν ﻿
<a class="pb" href="#pb483" id="pb483">[p. 483]</a>
 ὁ ἄνθρωπος. ταύτην γὰρ οὕτως οὖσαν βραχεῖαν ἀμφότερα
                            <br class="lb"/>διδάσκειν ἔλεγον, ὡς πλείω τέ ἐστι τὰ στοιχεῖα καὶ ἀλλοιοῦσθαι
                            <br class="lb"/>πεφυκότα. τοῦτ’ οὖν καὶ νῦν αὖθις ἀναλάβωμεν, <br class="lb"/>ἵν’ ἐπιθῶμεν τῷ
                            προτέρῳ λόγῳ τὴν προσήκουσαν τελευτήν. <br class="lb"/>ἐπεὶ γὰρ ἀλλοιοῦσθαι πέφυκεν
                            ἡμῶν ἡ οὐσία, τίνες <span class="milestone">56</span>αἱ <br class="lb"/>δυνάμεναι
                            τοῦτο δρᾷν ὑπάρχουσι ποιότητες, ἐφεξῆς ἴδωμεν. <br class="lb"/>ὁ μὲν οὖν
                            Ἱπποκράτης, ὡς ἂν βραχυλογίᾳ χρώμενος παλαιᾷ, <br class="lb"/>μετὰ τὸ προειπεῖν,
                            ὡς, εἴπερ ἓν ἦν ὁ ἄνθρωπος, οὐδέποτ’ <br class="lb"/>ἂν ἤλγησεν, ἐφεξῆς ἤδη χρῆται
                            τῷ θερμῷ καὶ τῷ ψυχρῷ <br class="lb"/>καὶ τῷ ξηρῷ καὶ τῷ ὑγρῷ πρὸς ἁπάσας τὰς
                            ἀλλοιώσεις, ἐκ <br class="lb"/>μὲν τοῦ φαίνεσθαι λαβὼν, ὅτι τὰ πλησιάζοντα σώματα
                            μεταβάλλειν <br class="lb"/>εἰς ἄλληλα πέφυκε τῷ θερμαίνειν, ἢ ψύχειν, ἢ
                            <br class="lb"/>ξηραίνειν, ἢ ὑγραίνειν· ἐκ δὲ τοῦ προδεδεῖχθαι τὸ τὴν οὐσίαν
                            <br class="lb"/>ἀλλοιοῦσθαι πᾶσαν εἰδὼς ἀνατρεπόμενον, ὡς οὐκ ἔστι <br class="lb"/>διάκρισίς
                            τις καὶ σύγκρισις ἡ φαινομένη τῶν σωμάτων ἀλλοίωσις, <br class="lb"/>ὡς οἱ περὶ
                            Ἐπίκουρόν τε καὶ Δημόκριτον ἐνόμιζον, 
<a class="pb" href="#pb484" id="pb484">[p. 484]</a>
 ἑτέρῳ δὲ τρόπῳ πάλιν
                            Ἀναξαγόρας τε καὶ Ἐμπεδοκλῆς, ὁ <br class="lb"/>μὲν τὰς ὁμοιομερείας εἰσάγων, ὁ δ’
                            ἀμετάβλητα νομίζων <br class="lb"/>εἶναι τὰ τέσσαρα στοιχεῖα. ἡμεῖς δ’ ἐξαπλώσαντες
                            τὸν λόγον, <br class="lb"/>εἰς ὅσον σαφέστερον, εἰς τοσοῦτον καὶ πιστότερον
                            ἐργασόμεθα. <br class="lb"/>γενήσεται δὲ τοιοῦτός τις. εἴπερ ἀλγοῦμεν, <br class="lb"/>οὔτε
                            μία τῷ εἴδει, οὔτ’ ἀπαθής ἐστιν ἡμῶν ἡ οὐσία. καὶ <br class="lb"/>μὴν εἴπερ πάσχει,
                            θερμαινομένη τε καὶ ψυχομένη καὶ ξηραινομένη <br class="lb"/>καὶ ὑγραινομένη
                            πείσεται. τῶν δ’ ἄλλων οὐδεμία <br class="lb"/>ποιοτήτων ἀλλοιοῦν οἵα τ’ ἐστὶ τὸ
                            πλησιάζον ὅλον δι’ <br class="lb"/>ὅλου. οὔτε γὰρ, εἰ τὸ βαρὺ τῷ κούφῳ πλησιάσειεν,
                            ἢ τῷ <br class="lb"/>βαρεῖ τὸ κοῦφον, ἢ τὸ κοῦφον ἔσται βαρὺ, ἢ τὸ βαρὺ
                            <br class="lb"/>κοῦφον, οὔτ’, εἰ τῷ τραχεῖ τὸ λεῖον, καὶ τῷ πυκνῷ τὸ μανὸν,
                            <br class="lb"/>καὶ τῷ παχεῖ τὸ λεπτόν. τῶν γὰρ τοιούτων οὐδὲν <br class="lb"/>ἀλλοιοῦν
                            δύναται τὸ πλησιάζον ὅλον δι’ ὅλου. ὑπολείπεται <br class="lb"/>οὖν ἔτι τὸ μαλακὸν
                            καὶ σκληρὸν καὶ γλίσχρον <br class="lb"/>καὶ κραῦρον. ἀλλά τοι καὶ τούτων τὸ μὲν
                            μαλακὸν 
<a class="pb" href="#pb485" id="pb485">[p. 485]</a>

                            <span class="milestone">24</span>καὶ γλίσχρον ἐκ τῆς τῶν ὑγρῶν ἐστι
                            φύσεως· τὸ δὲ <br class="lb"/>σκληρὸν καὶ τὸ κραῦρον ἐκ τῆς τῶν ξηρῶν. ἕτεραι δὲ
                            οὐκ <br class="lb"/>εἰσὶ παρὰ ταύτας ἁπταὶ ποιότητες. ὅτι δ’ ὁραταῖς, ἢ
                            <br class="lb"/>ἀκουσταῖς, ἢ γευσταῖς, ἢ ὀσφρηταῖς ποιότησιν αἱ τῆς ὕλης
                            <br class="lb"/>ἀλλοιώσεις οὐχ ἕπονται, πρόδηλον παντί. γένει μὲν γάρ <br class="lb"/>εἰσιν
                            ἁπταὶ καὶ αὗται, διενηνόχασι δὲ τῶν ἰδίως ἁπτῶν <br class="lb"/>τῷ μήτε κατὰ πάντα
                            τὰ γένη τῶν ζώων συνίστασθαι, <br class="lb"/>μήθ’ ὅλως ἀλλοιοῦν τὰς ὑποκειμένας
                            οὐσίας. εἴπερ οὖν <br class="lb"/>αὗται μὲν ἴδιαί τινων ὑπάρχουσι ζώων, αἱ δὲ τὴν
                            ὅλην <br class="lb"/>οὐσίαν ἀλλοιοῦσαί τε καὶ μεταβάλλουσαι πρῶταί εἰσι τῇ
                            <br class="lb"/>φύσει καὶ κοιναὶ πάντων τῶν ὄντων καὶ τῶν στοιχείων
                            <br class="lb"/>δημιουργοὶ, δῆλον ὡς ὑγρότης καὶ ξηρότης καὶ θερμότης <br class="lb"/>καὶ
                            ψυχρότης ἑκάστου τῶν ὄντων συνιστῶσι τὴν οὐσίαν. <br class="lb"/>ὀρθῶς οὖν ὁ
                            Ἱπποκράτης οὐκ ἀνθρώπου μόνον, ἀλλὰ καὶ <br class="lb"/>τῶν ἄλλων ἁπάντων τὴν φύσιν
                            ἐκ θερμοῦ καὶ ψυχροῦ <br class="lb"/>καὶ ξηροῦ καὶ ὑγροῦ συνίστασθαί φησι. καὶ γὰρ
                            δρᾷ <br class="lb"/>ταῦτ’ εἰς ἄλληλα φανερῶς, ὡς ἅπαντες ὁμολογοῦσι, καὶ τὸ 
<a class="pb" href="#pb486" id="pb486">[p. 486]</a>
 δρᾷν οὐκ ἐκ διακρίσεως καὶ συγκρίσεως ἔχει, ἀλλ’ ἐκ τοῦ
                            <br class="lb"/>πάσχειν τε καὶ ἀλλοιοῦσθαι δι’ ὅλης ἑαυτῆς τὴν οὐσίαν. <br class="lb"/>ἐμοὶ
                            μὲν γὰρ καὶ θαυμάζειν ἐπέρχεται τὴν Ἀθηναίου γνώμην, <br class="lb"/>μήτε ταῦτα τὰ
                            νῦν εἰρημένα, μήθ’ ὅσα προσέθηκεν <br class="lb"/>Ἀριστοτέλης τε καὶ Χρύσιππος,
                            εἰπόντος, ἀλλ’ ἀξιοῦντος <br class="lb"/>ἐναργῆ τὰ στοιχεῖα χωρὶς ἀποδείξεως
                            λαμβάνεσθαι. καίτοι <br class="lb"/>γε, ἐν οἶς αὐτὸς ἀντεῖπεν Ἀσκληπιάδῃ, μέμνηταί
                            πως καὶ <br class="lb"/>τούτων, οὐχ ἁπάντων μὲν ἀκριβῶς, οὐδὲ ἀγωνιστικῶς, οὐδὲ
                            <br class="lb"/>τάξει καὶ μεθόδῳ λογικῇ χρώμενος τῆς ἀντιλογίας· ὅμως <br class="lb"/>δ’ οὖν
                            μέμνηται, ταράττων ἀτάκτως αὐτόν. τούτῳ μὲν οὖν <br class="lb"/>ἄξιον μέμφεσθαι
                            προδιδόντι τὴν Ἱπποκράτειον φυσιολογίαν. <br class="lb"/>ἐμοὶ δ’ ἂν εἴη καιρὸς
                            ἐνταῦθα καταπαύειν τὸν πρῶτον <br class="lb"/>λόγον. ὅσα γὰρ ἄλλα ταῖς ἀπαθῆ μὲν
                            τὴν οὐσίαν ὑποτιθεμέναις <br class="lb"/>αἱρέσεσι, παραπλεκούσαις δὲ τὸ κενὸν
                            ἐναντιοῦται, <br class="lb"/>τὰ μὲν ὑπὸ Ἀριστοτέλους τε καὶ Θεοφράστου λέλεκται,
                            <br class="lb"/>τὰ δὲ καὶ ἡμεῖς ἂν εἴποιμεν, ἰδίᾳ πρὸς ἑκάστην 
<a class="pb" href="#pb487" id="pb487">[p. 487]</a>
 τῶν
                            αἱρέσεων ἀντειπόντες. ἀλλ’ ἐκεῖνα μὲν ἐκ περιουσίας· <br class="lb"/>ἱκανὰ δὲ τὰ
                            νῦν εἰρημένα πρὸς ἐπιστημονικὴν ἀπόδειξιν. <br class="lb"/>οὔτε γὰρ, ὡς οὐ χρὴ δι’
                            ὅλης ἑαυτῆς ἀλλοιοῦσθαι τὴν οὐσίαν, <br class="lb"/>ἀντειπεῖν ἐστιν· ἀναιρήσομεν
                            γὰρ οὕτω καὶ πόνον, καὶ <br class="lb"/>ἡδονὴν, καὶ αἴσθησιν, καὶ μνήμην, καὶ
                            λογισμὸν, καὶ αὐτήν <br class="lb"/>γε τὴν ψυχήν· οὔθ’, ὡς ἄλλη τις ποιότης
                            ἀλλοιοῦν δι’ ὅλου <br class="lb"/>πέφυκε παρὰ τὰς εἰρημένας τέτταρας. εἰ δὲ τοῦτο,
                            καὶ <br class="lb"/>πρῶτος Ἱπποκράτης ἁπάντων ἐξευρὼν φαίνεται τὰ στοιχεῖα <br class="lb"/>τῆς
                            τῶν ὄντων φύσεως, καὶ πρῶτος αὐτάρκως ἀποδείξας. <br class="lb"/>εἰ δ’ οὐκ ἐπέγραψε
                            τὸ σύγγραμμα περὶ στοιχείων, ὡς Ἀσκληπιάδης <br class="lb"/>ὁ ἰατρὸς, οὐδὲν ἂν εἴη
                            τοῦτό γε ζήτημα. τὰ γὰρ τῶν <br class="lb"/>παλαιῶν ἅπαντα περὶ φύσεως
                            ἐπιγέγραπται, τὰ Μελίσσου, τὰ <br class="lb"/>Παρμενίδου, τὰ Ἐμπεδοκλέους,
                            Ἀλκμαίωνός τε καὶ Γοργίου, <br class="lb"/>καὶ Προδίκου, καὶ τῶν ἄλλων ἁπάντων.
                            Ἀριστοτέλει δ’ ἔν <br class="lb"/>τε τοῖς περὶ οὐρανοῦ καὶ τοῖς περὶ γενέσεως καὶ
                            φθορᾶς <br class="lb"/>ὁ περὶ τῶν στοιχείων λόγος ἐξείργασται, ὥσπερ ἐν τοῖς περὶ
                                ﻿
<a class="pb" href="#pb488" id="pb488">[p. 488]</a>
 τῆς οὐσίας λόγοις Χρυσίππῳ· ἀλλ’ οὐδὲ τούτων
                            οὐδέτερος <br class="lb"/>ἐπιγράφει τὰ βιβλία περὶ στοιχείων. οὐδὲ χρὴ τοὔνομα
                            <br class="lb"/>ζητεῖν, ἀλλὰ τὴν δύναμιν ἐξετάζειν τῶν λόγων. εἴτε γὰρ <br class="lb"/>περὶ
                            φύσεως, <span class="milestone">25</span>εἴτε περὶ στοιχείων, εἴτε περὶ
                            γενέσεως <br class="lb"/>καὶ φθορᾶς, εἴτε περὶ οὐσίας ἐπιγράψειέ τις τὴν νῦν ἡμῖν
                            <br class="lb"/>ἐνεστῶσαν πραγματείαν, οὐδὲν δήπου διοίσει. τῷ δὲ συνηθέστερον
                            <br class="lb"/>εἶναι σχεδὸν ἅπασι τοῖς νῦν ἐπιγράφειν τὰ τοιαῦτα <br class="lb"/>συγγράμματα
                            περὶ στοιχείων, ὀνομάζειν τε διὰ παντὸς, <br class="lb"/>οὕτω καὶ ἡμῖν ἄμεινον
                            ἔδοξεν εἶναι περὶ τῶν καθ’ Ἱπποκράτην <br class="lb"/>στοιχείων ἐπιγράψαι. καὶ δὴ
                            δοκῶ μοι πάντα τὸν <br class="lb"/>πρῶτον λόγον ἤδη πεπεράνθαι. εἰ γάρ τί που καὶ
                            σμικρὸν <br class="lb"/>ἔτι διαφεύγει τῶν Ἱπποκράτους εἰρημένων ἀνεξήγητον,
                            <br class="lb"/>αὐτός τις ἕκαστος, ἐξ ὧν εἶπον ὁρμώμενος, ἐξευρήσει κᾀκεῖνο
                            <br class="lb"/>ῥᾳδίως. οἷον ὅτι τε τὴν γένεσιν οὐκ ἐξ ἑνὸς εἶναι <br class="lb"/>χρὴ, καὶ ὡς,
                            εἰ μὴ τὸ θερμὸν τῷ ψυχρῷ καὶ τὸ ξηρὸν τῷ <br class="lb"/>ὑγρῷ μετρίως πρὸς ἄλληλα
                            ἕξει καὶ ἴσως, ἀλλὰ τὸ ἕτερον 
<a class="pb" href="#pb489" id="pb489">[p. 489]</a>
 τοῦ ἑτέρου πολὺ προέξει, καὶ
                            τὸ ἰσχυρότερον τοῦ ἀσθενεστέρου, <br class="lb"/>ἡ γένεσις οὐκ ἂν γένοιτο. διδάσκει
                            γὰρ ἐνταῦθα <br class="lb"/>περὶ τῆς συμμετρίας αὐτῶν καὶ τῆς κατὰ δύναμιν
                            ἰσότητος, <br class="lb"/>ὑπὲρ ἧς καὶ ἡμεῖς ἔν τε τοῖς περὶ κράσεων ὑπομνήμασιν
                            <br class="lb"/>ἐξηγησόμεθα, κᾀν τοῖς ἄλλοις τοῖς ἐφεξῆς. καὶ μὲν δὴ καὶ <br class="lb"/>ὅπως
                            δι’ ὅλων κεράννυνται τὰ κεραννύμενα, πότερον τῶν <br class="lb"/>ποιοτήτων μόνων,
                            ὡς Ἀριστοτέλης ὑπέλαβεν, ἢ καὶ τῶν <br class="lb"/>σωματικῶν οὐσιῶν δι’ ἀλλήλων
                            ἰουσῶν, ἃ οὐκ ἀναγκαῖον <br class="lb"/>ἐπίστασθαι τοῖς ἰατροῖς. ὅθεν οὐδ’
                            Ἱπποκράτης ἀπεφῄνατό <br class="lb"/>τι περὶ τούτων, ἀλλ’ ἠρκέσθη μόνῳ τῷ δι’ ὅλων
                            κεκρᾶσθαι <br class="lb"/>τὰ στοιχεῖα. τούτου γάρ ἐστιν ἡμῖν χρεία πρός <br class="lb"/>τε τὴν
                            περὶ κράσεων πραγματείαν, ἣν ἐφεξῆς τῆσδε δίειμι, <br class="lb"/>καὶ προσέτι τὴν
                            περὶ φαρμάκων. εἰρήσεται δὲ κᾀν τῇ τῆς <br class="lb"/>θεραπευτικῆς μεθόδου
                            πραγματείᾳ περὶ τῆς χρείας αὐτῶν <br class="lb"/>ἐπιπλέον. ἐν δὲ τῷ παρόντι
                            τοσοῦτον εἰπεῖν ἀποχρήσει <br class="lb"/>πρὸς τὸν ἐνεστῶτα λόγον, ὅτι τῶν ὑπ’
                            Ἀσκληπιάδου λεγομένων <br class="lb"/>ἐν τῷ περὶ στοιχείων βιβλίῳ πρὸς τοὺς ὅλας
                                
<a class="pb" href="#pb490" id="pb490">[p. 490]</a>
 δι’ ὅλων κεραννύντας ἀλλήλαις τὰς οὐσίας οὐδὲν ἅψεται
                            <br class="lb"/>τῶν τὰς ποιότητας μόνας κεράννυσθαι λεγόντων. ὥστ’, εἰ <br class="lb"/>καὶ διὰ
                            μηδὲν ἄλλο, διὰ γοῦν τό γ’ ἀσφαλὲς αἱρετέον τὸ <br class="lb"/>δόγμα, καὶ λεκτέον,
                            ὡς ἐν τῷ μίγνυσθαι τὸν οἶνον, εἰ <br class="lb"/>τύχῃ, τῷ ὕδατι, καὶ καταθραύεσθαι
                            μέχρι σμικροτάτων ἑκατέρου <br class="lb"/>τὰ μόρια, δρᾷν καὶ πάσχειν αὐτοῖς εἰς
                            ἄλληλα συμβαίνει <br class="lb"/>καὶ μεταδιδόναι <span class="milestone">57</span>τῶν ποιοτήτων ἀλλήλοις ἑτοιμότερον, <br class="lb"/>ὅσῳ περ ἂν εἰς ἐλάττω
                            καταθραυσθῇ, καὶ διὰ <br class="lb"/>τοῦτο κινοῦσιν ἐπὶ πλεῖστον οἱ μιγνύντες
                            ἀλλήλοις τὰ τοιαῦτα, <br class="lb"/>τὴν εἰς ἐλάχιστα διαίρεσιν αὐτῶν μηχανώμενοι.
                            καὶ <br class="lb"/>μὲν δὴ καὶ τὸ μᾶλλον ἑνοῦσθαι τὰς ποιότητας ἀλλήλαις <br class="lb"/>τῶν
                            ἐπὶ πλέον ἀναμιχθέντων τε καὶ χρονισάντων ὁμολογεῖ <br class="lb"/>τῷ λόγῳ. χρόνου
                            γὰρ δεῖται τὰ σμικρὰ μόρια τῶν κεραννυμένων, <br class="lb"/>ἵν’ εἰς ἄλληλα δράσῃ
                            καὶ πάθῃ τελέως, καὶ οὕτως <br class="lb"/>ἓν ἀπεργάσηται τὸ ὅλον ὅμοιον ἑαυτῷ
                            πάντη. διὰ ταῦτα <br class="lb"/>κᾀν τῷ παραχρῆμα μὲν οἶόν τε διαχωρίσαι πάλιν ἀπ’
                            ἀλλήλων <br class="lb"/>ἔνια τῶν ἀναμιχθέντων· εἰ δ’ ἐπὶ πλέον χρονίσαιεν, 
<a class="pb" href="#pb491" id="pb491">[p. 491]</a>
 ὡς ἑνωθῆναι τὸ πᾶν, ἀμήχανον ἔτι διακρῖναί τε καὶ διελεῖν
                            <br class="lb"/>ἀπὸ θατέρου θάτερον. ἀλλὰ περὶ μὲν τοῦ τρόπου <br class="lb"/>τῆς δι’ ὅλων
                            κράσεως εἰρήσεταί τι κᾀν τοῖς περὶ φαρμάκων. </p>
                  </section>
                </section>
                <a class="pb" href="#pb492" id="pb492">[p. 492]</a>
                <section id="body-1-2" class="div textpart book level3">
                  <section id="body-1-2-1" class="div textpart chapter level4">
                    <h4 class="head textpart">ΓΑΛΗΝΟΥ ΠΕΡΙ ΤΩΝ ΚΑΘ’ ῾ΙΠΠΟΚΡΑΤΗΝ <br class="lb"/>ΣΤΟΙΧΕΙΩΝ ΛΟΓΟΣ
                            ΔΕΥΤΕΡΟΣ.<a class="bookmark" href="#body-1-2-1"> §</a></h4>
                    <p class="p autofirst">Ἐπὶ δὲ τὸν δεύτερον λόγον ἤδη μοι ἰέναι <br class="lb"/>καιρός. ἀποδείξας γὰρ ὁ
                            Ἱπποκράτης. ἁπάντων τῶν ὄντων <br class="lb"/>κοινὰ στοιχεῖα τὸ θερμὸν, καὶ τὸ
                            ψυχρὸν, καὶ τὸ ξηρὸν, <br class="lb"/>καὶ τὸ ὑγρὸν, ἐφεξῆς ἐπὶ γένος ἕτερον
                            στοιχείων μέτεισιν, <br class="lb"/>οὐκέτι πρῶτον οὐδὲ κοινὸν, ἀλλὰ τῶν ἐναίμων
                            ζώων ἴδιον. <br class="lb"/>αἷμα γὰρ, καὶ φλέγμα, καὶ χολὴ ξανθή τε καὶ μέλαινα
                            <br class="lb"/>στοιχεῖα τῆς ἁπάντων γενέσεώς ἐστι τῶν ἐναίμων ζώων, οὐκ
                            <br class="lb"/>ἀνθρώπου μόνον. ἀνθρώπου δέ γε ἴδια μόρια τὰ ἐλάχιστά 
<a class="pb" href="#pb493" id="pb493">[p. 493]</a>

                            τε καὶ ὁμοιομερῆ προσαγορευόμενα. κοινωνία δέ ἐστι <br class="lb"/>καὶ τούτων αὐτῶν
                            πρὸς ἔνια τῶν ἐναίμων ζώων, οἷον ἵππον, <br class="lb"/>καὶ βοῦν, καὶ κύνα, καὶ
                            τἄλλα, ὅσα τοιαῦτα. πάντα γὰρ <br class="lb"/>ταῦτα καὶ ἀρτηρίας ἔχει, καὶ φλέβας,
                            καὶ νεῦρα, καὶ <br class="lb"/>συνδέσμους, καὶ ὑμένας, καὶ σάρκας, οὐ μὴν ἀκριβῶς
                            γε <br class="lb"/>πάντη τοῖς ἀνθρώποις ὅμοια. τινὰ δὲ καὶ κατὰ γένος <br class="lb"/>ἕτερα,
                            καθάπερ ὁπλὰς, καὶ κέρατα, καὶ πλῆκτρα, καὶ <br class="lb"/>ῥάμφη, καὶ φολίδας, καὶ
                            λεπίδας. ὥσπερ οὖν τὸ θερμὸν, <br class="lb"/>καὶ τὸ ψυχρὸν, καὶ τὸ ξηρὸν, καὶ τὸ
                            ὑγρὸν ἁπάντων. ἦν <br class="lb"/>κοινὰ στοιχεῖα, κατὰ τὸν αὐτὸν τρόπον ἴδια πάλιν
                            ἑκάστου <br class="lb"/>τῶν ζώων ἐστὶ τὰ πρῶτα πρὸς αἴσθησιν μόρια, περὶ ὧν <br class="lb"/>ἐν
                            ταῖς ἀνατομικαῖς ἐγχειρήσεσι λέξεται. μεταξὺ δὲ τούτων <br class="lb"/>τε κᾀκείνων
                            ἡμῖν μὲν οἱ τέσσαρες χυμοὶ, τῶν δ’ ἄλλων <br class="lb"/>ζώων ἑκάστῳ τοῦθ’, ὅπερ ἂν
                            ὕλη τῆς γενέσεως αὐτῶν ᾖ <br class="lb"/>προσεχής. οὕτω γὰρ εἰώθασιν ὀνομάζειν,
                                <span class="milestone">27</span>ἐξ ἧς πρώτης <br class="lb"/>τι γίνεται,
                            μηδεμιᾶς ἐν μέσῳ δεομένης ἑτέρας μεταβολῆς. </p>
                  </section>
                  <a class="pb" href="#pb494" id="pb494">[p. 494]</a>
                  <section id="body-1-2-2" class="div textpart chapter level4">
                    <p class="p autofirst">Ὅτι μὲν οὖν ἐκ τοῦ τῆς μητρὸς αἵματος <br class="lb"/>ἅπαντα γέγονε τὰ τῶν ἐναίμων
                            ζώων μόρια, πρόδηλον <br class="lb"/>παντί. μετέχοντος δὲ τούτου φλέγματός τε καὶ
                            διττῶν χολῶν, <br class="lb"/>εὐλόγως ἐνταῦθα διέστησαν, οἱ μὲν ἐξ αἵματος μόνου
                            <br class="lb"/>τὴν γένεσιν ὑπάρχειν ἡμῖν, οἱ δὲ ἐκ τῶν τεττάρων χυμῶν
                            <br class="lb"/>φάσκοντες. ἔστι μὲν οὖν οὐχ ὁμοίως ἀποδεῖξαι τἀληθὲς <br class="lb"/>ἐνταῦθα
                            δυνατὸν, ὡς ἐπὶ τῶν πρώτων στοιχείων· ἑκάτερος <br class="lb"/>γὰρ ὁ λόγος ἔχει τι
                            πιθανόν. ἐξ ὦν δ’ οὑν ὁ Ἱπποκράτης <br class="lb"/>κινηθεὶς, ἀληθέστερον εἶναι
                            νομίζει, τοὺς τέσσαρας χυμοὺς <br class="lb"/>ὕλην εἶναι τῆς τοῦ ἀνθρώπου γενέσεως,
                            ἐπιδεῖξαι πειράσομαι, <br class="lb"/>τὴν ἀρχὴν ἐνθένδε ποιησάμενος. ὁμοιομερὲς μὲν
                            οὖν <br class="lb"/>ἐστι καὶ σὰρξ, καὶ νεῦρον. ἀλλ’ ἡ μὲν σὰρξ ἔναιμός τε <br class="lb"/>καὶ
                            μαλακὴ καὶ θερμή· τοὐναντίον δὲ τὸ νεῦρον ἄναιμόν <br class="lb"/>τε καὶ σκληρὸν
                            καὶ ψυχρόν. οὐ μὴν οὔτ’ ἐκείνη μαλακὴ <br class="lb"/>καὶ θερμὴ τελέως ἐστὶν, οὔτε
                            τὸ νεῦρον σκληρὸν καὶ ψυχρόν. <br class="lb"/>ἀλλὰ τὸ μὲν αἷμα τῆς σαρκὸς
                            μαλακώτερόν τε καὶ 
<a class="pb" href="#pb495" id="pb495">[p. 495]</a>
 θερμότερόν ἐστι· τὸ δὲ ὀστοῦν τοῦ
                            νεύρου σκληρότερον <br class="lb"/>καὶ ψυχρότερον. οὕτω δὲ καὶ τῶν ἄλλων ἕκαστον
                            μορίων <br class="lb"/>ἕτερον ἑτέρου, τὸ μὲν ψυχρότερόν ἐστι, τὸ δὲ θερμότερον,
                            <br class="lb"/>καὶ τὸ μὲν μαλακώτερον, τὸ δὲ σκληρότερον. ἆρ’ <br class="lb"/>οὖν ἐκ τῆς
                            αὐτῆς οὐσίας τὰ πάντα γέγονεν, ἢ μᾶλλον <br class="lb"/>ἀγαθός τις οὖσα δημιουργὸς
                            ἡ φύσις, ἡνίκα τὸ πρῶτον <br class="lb"/>ἐκ τοῦ παρὰ τῆς μητρὸς αἵματος, εἰς τὴν
                            μήτραν ἰόντος, <br class="lb"/>ἐγέννα τε καὶ διέπλαττε τὸ ἔμβρυον, εἰς μὲν τὴν τῶν
                            <br class="lb"/>σκληροτέρων σωμάτων πῆξιν εἷλκεν ἐξ αὐτοῦ τὸ παχύτερον, <br class="lb"/>εἰς δὲ
                            τὴν τῶν μαλακωτέρων τὸ ὑγρότερον; οὕτω <br class="lb"/>δὲ καὶ τὸ μὲν θερμότερον εἰς
                            τὴν τῶν θερμοτέρων, <br class="lb"/>τὸ δὲ ψυχρότερον εἰς τὴν τῶν ψυχροτέρων; ἐμοὶ
                            μὲν <br class="lb"/>οὖν οὕτω δοκεῖ μακρῷ φυσικώτερον εἶναι, καὶ κατὰ <br class="lb"/>τὴν
                            πρώτην ἀρχὴν εὐθέως διαπεπλάσθαι τὸ κύημα, κᾀν <br class="lb"/>τῷ μετὰ ταῦτα χρόνῳ
                            παντὶ τὴν τροφὴν καὶ τὴν αὔξησιν <br class="lb"/>ἕκαστον τῶν μορίων ἔχειν ἐκ τῆς
                            οἰκείας ὕλης. ἕν μὲν <br class="lb"/>γάρ τι φαίνεται τὸ αἷμα, καθάπερ καὶ τὸ γάλα.
                            διδάσκει <br class="lb"/>δ’ ὁ λόγος, οὐχ ἓν ὑπάρχειν αὐτὸ, καθότι μηδὲ τὸ γάλα. 
<a class="pb" href="#pb496" id="pb496">[p. 496]</a>
 τὸ μὲν γάρ ἐστιν ἄκρως ὀῤῥῶδες καὶ λεπτὸν ἐν τῷ γάλακτι,
                            <br class="lb"/>τὸ δὲ ἄκρως τυρῶδες καὶ παχύ. ταῦτα δὲ, ἕως μὲν ἐκέκρατο <br class="lb"/>πρὸς
                            ἄλληλα, μέσον ἀπειργάζετο τὸ γάλα τυροῦ καὶ <br class="lb"/>ὀῤῥοῦ· διακριθέντα δὲ,
                            τὴν οἰκείαν ἰδέαν ἐνεδείξατο, καὶ <br class="lb"/>τὴν τοῦ γάλακτος ἐδίδαξε φύσιν,
                            ὡς οὐκ ἄρα ἓν ἦν ἀκριβῶς, <br class="lb"/>ἀλλ’ ἐξ ἐναντίων τε καὶ διαφερόντων
                            συγκείμενον. ὡς <br class="lb"/>οὖν ἐν τῷ γάλακτι τὸ μέν ἐστιν ὀῤῥὸς, τὸ δὲ τυρὸς,
                            οὕτω <br class="lb"/>καὶ ἐν τῷ αἵματι τὸ μὲν οἷον ἰχὼρ αἵματος ἀνάλογον ὀῤῥῷ
                            <br class="lb"/>γάλακτος, τὸ δὲ οἶον ἰλύς τις καὶ τρὺξ ἀνάλογον τῷ <br class="lb"/>τυρῷ. καὶ
                            μὲν δὴ καὶ ἶνας ἐμφερομένας τῷ αἵματι σαφῶς <br class="lb"/>ἐστι θεάσασθαι, καὶ
                            τούτων ἐξαιρεθεισῶν, οὐ πήγνυται τὸ <br class="lb"/>αἷμα, καὶ χωρισθὲν τῶν ἰνῶν τὸ
                            αἷμα καὶ χροιᾷ καὶ συστάσει <br class="lb"/>διαφέρει. τὸ μὲν γὰρ ἐρυθρὸν ἀκριβῶς
                            φαίνεται, τὸ δὲ <br class="lb"/>ξανθότερον τούτου, τὸ δὲ μελάντερον. ἔστιν ὅτε δὲ
                            καὶ <br class="lb"/>σαφῶς ἐπανθεῖ τι λευκὸν αὐτῷ, καί ποτε πελιδνὸν ἅπαν ﻿
<a class="pb" href="#pb497" id="pb497">[p. 497]</a>
 ἐφάνη, <span class="milestone">28</span>καὶ νὴ Δία γε
                            πολλάκις ἐγγὺς τῷ μέλανι, καθάπερ <br class="lb"/>τις πορφύρα κατακορής· ὥστ’ οὐχ
                            ἓν ἀκριβῶς τὸ <br class="lb"/>αἷμα. πάντων γὰρ ἂν, οἶμαι, καὶ ζώων καὶ ἀνθρώπων
                            <br class="lb"/>ὅμοιον ὑπῆρχε διὰ παντὸς, εἴπερ ἦν ὄντως ἓν. ἀλλά ποτε <br class="lb"/>ἐν αὐτῷ
                            πλεονεκτεῖ τὸ παχὺ καὶ μέλαν, ὡς καὶ τὴν χρόαν <br class="lb"/>ἅπαντος τοῦ σώματος
                            μελαντέραν φαίνεσθαι, καὶ τὰς οὐλὰς <br class="lb"/>μελαίνεσθαι, καὶ κιρσοῦσθαι τὰς
                            ἐν τοῖς σκέλεσι φλέβας, <br class="lb"/>ἅμα τινὶ πελιδνῷ χρώματι· ποτὲ δὲ τὸ
                            ξανθὸν, ὡς καὶ <br class="lb"/>τοῦτ’ ἔκ τε τῶν τριχῶν ἐστιν ἰδεῖν, κᾀκ τῆς συμπάσης
                            τοῦ <br class="lb"/>σώματος χρόας, ἐμέτων τε καὶ διαχωρημάτων· ἔστι δ’ ὅτε <br class="lb"/>τὸ
                            ἐρυθρὸν ἢ λευκὸν, ὡς καὶ ταῦτα ἔκ τε τῶν τοῦ ὅλου σώματος <br class="lb"/>χρωμάτων
                            καὶ τριχῶν καὶ διαχωρημάτων φαίνεσθαι. καὶ <br class="lb"/>μὲν δὴ κᾂν εἰ τὰς φλέβας
                            ἐκτέμοις ὑγιαινόντων ἔτι τῶν ἀνθρώπων, <br class="lb"/>τοῦ μέν τινος αὐτῶν ξανθὸν
                            ῥυήσεται τὸ αἷμα, τοῦ <br class="lb"/>δ’ ἐρυθρὸν, τοῦ δὲ λευκότερον, τοῦ δὲ
                            μελάντερον. κᾂν εἰ <br class="lb"/>δοῦναι δὲ φάρμακον ἐθέλοις ἐκκαθαῖρον τὸ σῶμα,
                            τοιοῦτον 
<a class="pb" href="#pb498" id="pb498">[p. 498]</a>
 ἐκκενώσει χυμὸν, ὁποῖον ἕλκειν πέφυκεν, ἀλλ’ οὐκ
                            ἴσον ἐν <br class="lb"/>πάσῃ φύσει σώματος, οὔθ’ ὑγιαινόντων, οὔτ’ ἀῤῥωστούντων.
                            <br class="lb"/>ἵνα γὰρ ἀπὸ τῶν ἀῤῥωστούντων <span class="milestone">58</span>ἄρξωμαι, χολῆς <br class="lb"/>τῆς ὠχρᾶς τε καὶ ξανθῆς ὀνομαζομένης εἰ δοίης τοῖς
                            <br class="lb"/>ἰκτεριῶσιν ἀγωγὸν φάρμακον, ἄξει σοι παμπόλλην χολήν. <br class="lb"/>εἰ δέ γε
                            τοῖς τὸν καλούμενον ὕδερον λευκοφλεγματίαν νοσοῦσι <br class="lb"/>ταὐτὸ τοῦτο
                            δοίης φάρμακον, ἐλαχίστην μὲν ἐκκενώσει <br class="lb"/>χολήν. εἰ δ’ αὖ πάλιν
                            ἕτερον δοίης φάρμακον, ὑφ’ οὗ <br class="lb"/>φλέγμα κενοῦσθαι πέφυκεν, ἥκιστα μὲν
                            ἐν τοῖς ἰκτεριῶσι <br class="lb"/>κενώσει φλέγμα, καὶ σὺν μεγάλῃ τῇ βλάβῃ· πάμπολυ
                            δὲ <br class="lb"/>τοῖς προειρημένοις ὑδέροις, καὶ χωρὶς τοῦ βλάψαι. καὶ
                            <br class="lb"/>μέντοι καὶ τοῖς ἐλεφαντιῶσι πολλάκις ἐδώκαμεν, ὅ τι χολὴν
                            <br class="lb"/>ἐκκαθαίρει μέλαιναν· ὑφ’ οὗ καὶ ῥᾴστην καὶ πλείστην <br class="lb"/>σὺν
                            ὠφελείᾳ μεγάλῃ τὴν κένωσιν εἴδομεν <br class="lb"/>ἀπαντῶσαν. </p>
                  </section>
                  <a class="pb" href="#pb499" id="pb499">[p. 499]</a>
                  <section id="body-1-2-3" class="div textpart chapter level4">
                    <p class="p autofirst">Ἀσκληπιάδης δὲ, πάντα τὰ καλὰ τῆς <br class="lb"/>τέχνης ἐπιχειρῶν ἀνατρέπειν τῷ
                            λόγῳ διὰ τοὺς θαυμαστοὺς <br class="lb"/>ὄγκους καὶ πόρους, πειρᾶται μεταπείθειν
                            ἡμᾶς, ὡς οὐχ ἕλκει <br class="lb"/>τὸ οἰκεῖον ἕκαστον τῶν φαρμάκων, ἀλλὰ
                            μεταβάλλει. καὶ <br class="lb"/>τρέπει, καὶ ἀλλοιοῖ, διαφθεῖρον εἰς τὴν ἑαυτοῦ
                            φύσιν, <br class="lb"/>ὁποῖον ἂν ᾖ τὸ ἑλχθέν. εἶτα τὴν ἀκολουθοῦσαν ὠφέλειαν,
                            <br class="lb"/>οὐ τῇ τοῦ λυποῦντος καθάρσει γίνεσθαί φησιν, ἀλλὰ τῷ <br class="lb"/>κοινῷ
                            λόγῳ τῆς κενώσεως. ὁ μὲν οὖν Ἀσκληπιάδους λόγος <br class="lb"/>οὕτως ἀναισχυντεῖ
                            κατὰ τοῦ φαινομένου. τὸ φαινόμενον δέ <br class="lb"/>γ’, ὡς Ἱπποκράτης τε καὶ οἱ
                            λοιποὶ πάντες ἰατροὶ, τῇ <br class="lb"/>πείρᾳ βασανίζοντες, ἔμαθον, ὡς εἴρηται
                            πρόσθεν, ἔχει. εἰ <br class="lb"/>γὰρ ἐπιχειρήσεις ἀνθρώπῳ χολῶντι φλέγματος ἀγωγὸν
                            δοῦναι <br class="lb"/>φάρμακον, οὐ μετὰ μικρᾶς, εὖ οἶδ’ ὅτι, ζημίας πειράσῃ
                            <br class="lb"/>τοῦ ἐγχειρήματος. εἰ δέ γ’ ὡς κενοῦντα μόνον ὠφελεῖ τὰ
                            <br class="lb"/>καθαίροντα, τί οὐ φλέβας τέμνομεν ἁπάντων, εἴτ’ ἰσχνοὶ 
<a class="pb" href="#pb500" id="pb500">[p. 500]</a>
 τύχοιεν ὄντες, εἴτε παχεῖς, εἴτ’ ἰκτεριῶντες, εἴτε μελαγχολῶντες; <br class="lb"/>
                            <span class="milestone">29</span>ἀλλὰ πολλοῖς μὲν τῶν τοιούτων, ἰσχνοῖς
                            οὖσιν <br class="lb"/>ἱκανῶς, οὐ σμικρὰν ἤνεγκεν ὠφέλειαν ἡ τοῦ λυποῦντος
                            <br class="lb"/>χυμοῦ κένωσις. εἰ δ’ αἵματος αὐτῶν ἀφελεῖν ἐτόλμησέ τις, <br class="lb"/>εὐθὺς
                            ἂν ἀπέκτεινεν. ἀλλὰ ταῦτα λέγειν ἀναγκάζουσιν <br class="lb"/>Ἀσκληπιάδην οἱ ὄγκοι
                            καὶ πόροι καὶ τὰ ἄναρμα στοιχεῖα. <br class="lb"/>τούτοις γὰρ ἕπεται τὸ μηδεμίαν
                            εἶναι τῆς φύσεως <br class="lb"/>ἡμῶν ἀλλοτρίαν ποιότητα, μηδὲ τὴν τῶν ὁσημέραι διὰ
                            τῆς <br class="lb"/>γαστρὸς ἡμῶν ἐκκενουμένων περιττωμάτων· ἀλλ’ ὅταν ἐπισχεθῇ
                            <br class="lb"/>ἡ γαστὴρ, τῷ λόγῳ τοῦ πλήθους ἡμᾶς βλάπτεσθαι, <br class="lb"/>καὶ εἶναι τὴν
                            ἴασιν ὀλιγοσιτίαν ἢ ἀσιτίαν παντελῆ. πλῆθος <br class="lb"/>γάρ τοι τοιούτων λόγων
                            ἀποτετόλμηται πρὸς Ἀσκληπιάδου, <br class="lb"/>τοῖς ἐναργέσι μαχομένων, οἳ τοὺς
                            μὲν ἀγνοοῦντας <br class="lb"/>τὸ φαινόμενον ἀπορεῖν ἀναγκάζουσι, τοὺς δὲ
                            γινώσκοντας <br class="lb"/>ἐκπλήττεσθαί τε καὶ θαυμάζειν τὴν ἀναισχυντίαν τοῦ
                            ἀνθρώπου. <br class="lb"/>ἀλλὰ πρὸς μὲν τὴν Ἀσκληπιάδειον τόλμαν ἐν <br class="lb"/>ἑτέροις
                            ἐπὶ πλέον εἰρήσεται. τὰ φαινόμενα δ’ ἐναργῶς πάλιν 
<a class="pb" href="#pb501" id="pb501">[p. 501]</a>

                            ἀναλάβωμεν, ἑπόμενοι ταῖς Ἱπποκράτους ῥήσεσιν, ὡς οὐ <br class="lb"/>μαντευσαμένου
                            δήπουθεν, ὡς ἰατρός τις ἄπειρος ἢ ἀναίσχυντος <br class="lb"/>ἐς τοσοῦτον ἔσοιτο,
                            καθάπερ Ἀσκληπιάδης, ὡς ἤτοι <br class="lb"/>παντάπασιν ἀγνοῆσαι τὰ οὕτω σμικρὰ τῆς
                            τέχνης, ἢ γνοὺς <br class="lb"/>ἀρνήσηται μὴ γινώσκειν. ὅθεν, οἶμαι, καὶ ὁ λόγος
                            ἡμῖν <br class="lb"/>μὲν μακρότερος γίνεται διὰ τὰς πρὸς τοὺς ἀναισχυντήσαντας
                            <br class="lb"/>ἀντιλογίας· Ἱπποκράτει δὲ βραχὺς καὶ σύντομος, <br class="lb"/>αὐτὸ τὸ
                            φαινόμενον ἐναργῶς γράφοντι, χωρὶς ἁπάσης κατασκευῆς, <br class="lb"/>τῷ μηδ’
                            ὑπονοῆσαι μηδένα, μήτ’ ἀγνοῆσαι τὰ τοιαῦτα, <br class="lb"/>μήτ’ ἀρνήσασθαι. </p>
                  </section>
                  <section id="body-1-2-4" class="div textpart chapter level4">
                    <p class="p autofirst">Πρὸς μὲν τοὺς λέγοντας, αἷμα μόνον εἶναι <br class="lb"/>τὸν ἄνθρωπον, ἢ ἓν ὁτιοῦν
                            ἄλλο, τοσοῦτον εἰπὼν ἠρκέσθη, <br class="lb"/>δεικνύειν ἀξιώσας αὐτοὺς, μὴ
                            μεταλλάσσοντα τὴν ἰδέαν τὸν <br class="lb"/>ἄνθρωπον, μήτε γινόμενον παντοῖον, ἀλλ’
                            ἢ ὥρην τινὰ τοῦ <br class="lb"/>ἐνιαυτοῦ, ἢ τῆς ἡλικίας τοῦ ἀνθρώπου, ἐν ᾗ αἷμα ἓν
                            ἐὸν <br class="lb"/>φαίνεται μοῦνον. εἰκὸς γάρ ἐστιν εἶναί φησι μίαν γέ τινα
                            <br class="lb"/>ὥρην, ἐν ᾗ φαίνεται αὐτὸ ἐν ἑωυτέῳ ἓν ἐὸν, ὅ τί ἐστι. ﻿
<a class="pb" href="#pb502" id="pb502">[p. 502]</a>
 πρὸς δὲ τῷ διττὰς μὲν χολὰς ἀναμεμίχθαι τῷ αἵματι διὰ <br class="lb"/>παντὸς,
                            ὠχρὰν καὶ μέλαιναν, ἐπ’ αὐταῖς δὲ τρίτον τὸ <br class="lb"/>φλέγμα, τὰ κατὰ φύσιν
                            ἐν ταῖς ἡλικίαις τε καὶ ὥραις φαινόμενα <br class="lb"/>διῆλθεν. ἢν γάρ τοι δῴης,
                            φησὶν, ἀνθρώπῳ φάρμακον, <br class="lb"/>ὅ τι φλέγμα ἄγει, ἐμεῖταί σοι φλέγμα. καὶ
                            ἢν δῴης <br class="lb"/>φάρμακον, ὅ τι χολὴν ἄγει, ἐμεῖταί σοι χολή. καὶ ἢν
                            <br class="lb"/>τρώσῃς αὐτοῦ, φησὶ, τὶ τοῦ σώματος, ὥστε ἕλκος γενέσθαι,
                            <br class="lb"/>ῥυήσεται αἷμα. καὶ ταῦτα ποιήσει σοι, φησὶ, πάντα <br class="lb"/>πάσῃ ἡμέρῃ
                            καὶ νυκτὶ; καὶ χειμῶνος καὶ θέρεος. πρὸς δὲ <br class="lb"/>τῷ ταῦτα εἶναι τὴν
                            φύσιν αὐτοῦ, τουτέστιν ἐκ τούτων <br class="lb"/>ἅπαντα τὰ μόρια καὶ γεγονέναι καὶ
                            τρέφεσθαι, τάδε φησί. <br class="lb"/>πρῶτον μὲν φανερός ἐστιν ὁ ἄνθρωπος ἔχων ἐν
                            ἑαυτῷ <br class="lb"/>ταῦτα πάντα, ἕως ἂν ζῇ. ἔπειτα δὲ γέγονεν ἐξ ἀνθρώπου
                            <br class="lb"/>ταῦτα πάντα ἔχοντος, τέθραπταί τε ἐν ἀνθρώπῳ ταῦτα <br class="lb"/>πάντα
                            ἔχοντι, ὁπόσα φημί τε καὶ ἀποδείκνυμι. ταῦτα <br class="lb"/>πάντα, ἐάν τις ἐκποδὼν
                            ποιήσηται τὴν Ἀσκληπιάδειον ἀναισχυντίαν, 
<a class="pb" href="#pb503" id="pb503">[p. 503]</a>
 ἱκανῶς
                            ἀποδείκνυσι τὸ προκείμενον. εἰ γὰρ ἕκαστον <br class="lb"/>τῶν καθαιρόντων φαρμάκων
                            ἕλκει τινὰ χυμὸν, καὶ <br class="lb"/>χρόνος οὐδείς ἐστιν, <span class="milestone">30</span>ἐν ᾧ διδοὺς ὁτιοῦν αὐτῶν ἀπορήσεις
                            <br class="lb"/>ἐκκενῶσαι τὸν οἰκεῖον χυμὸν, εὔδηλον, ὡς οὐδεὶς <br class="lb"/>χρόνος ἐστὶν,
                            ἐν ᾧ μὴ μετέχει τῶν τεσσάρων χυμῶν ὁ ἄνθρωπος. <br class="lb"/>ἀλλὰ καὶ ἡ γένεσις
                            ἐξ αἵματος ἦν αὐτῷ, τοῦ τῆς <br class="lb"/>μητρὸς, οὐ καθαροῦ δήπουθεν ὄντος, ἀλλ’
                            ἐπιμεμιγμένου <br class="lb"/>φλέγματί τε καὶ διτταῖς χολαῖς. ἐδείχθη γὰρ ὁ ἅπας
                            ἄνθρωπος <br class="lb"/>ἐν παντὶ καιρῷ ταῦτα ἔχειν ἐν ἑαυτῷ. εἰ τοίνυν <br class="lb"/>καὶ
                            γέγονεν ἐκ τούτων ὁ ἄνθρωπος καὶ τὴν αὔξησιν καὶ <br class="lb"/>τὴν τροφὴν ἐκ
                            τούτων ἔχει, ταῦτά ἐστιν ἡ φύσις αὐτῷ. τὰ <br class="lb"/>μὲν κεφάλαια τοῦ λόγου
                            ταῦτα. τῶν δὲ κατὰ μέρος εἰρημένων <br class="lb"/>ἐν τῷ βιβλίῳ τινὰ μὲν περὶ τῆς
                            κατά τε τὰς ἡλικίας <br class="lb"/>καὶ τὰς ὥρας μεταβολῆς διδάσκει· τινὰ δὲ πίστιν
                            <br class="lb"/>οὐ σμικρὰν φέρει τοῦ τὸν οἰκεῖον χυμὸν ἕκαστον τῶν καθαιρόντων
                            <br class="lb"/>ἕλκειν καὶ τοῦ τὸν ἄνθρωπον ἁπάντων δεῖσθαι <br class="lb"/>τῶν εἰρημένων
                            χυμῶν. αὐτίκα γέ τοι τὰ κατὰ τὰς ὑπερκαθάρσεις 
<a class="pb" href="#pb504" id="pb504">[p. 504]</a>
 γινόμενα
                            μάλιστα τὸν οἰκεῖον ἐνδείκνυται χυμὸν <br class="lb"/>ἕκαστον τῶν φαρμάκων ἕλκειν.
                            ὁπόταν γὰρ πίῃ τις φάρμακον, <br class="lb"/>ὅ τι χολὴν ἄγει, πρῶτον μὲν χολὴν
                            ἐμέει, ἔπειτα δὲ φλέγμα, <br class="lb"/>ἔπειτα δὲ ἐπὶ τούτοις χολὴν ἐμέουσι
                            μέλαιναν, τελευτῶντες δὲ <br class="lb"/>αἷμα καθαρόν. τὰ αὐτὰ δὲ πάσχουσι, φησὶ,
                            καὶ ὑπὸ τῶν <br class="lb"/>φαρμάκων τῶν φλέγμα ἀγόντων· πρῶτον μὲν γὰρ φλέγμα
                            ἐμέουσιν, <br class="lb"/>ἔπειτα χολὴν ξανθὴν, ἔπειτα μέλαιναν, τελευτῶντες <br class="lb"/>δὲ
                            αἷμα καθαρὸν, καὶ ἐν τῷδε ἀποθνήσκουσιν. ἡ μὲν οὖν <br class="lb"/>ῥῆσις αὕτη.
                            πρόδηλον δ’ ἐξ αὐτῆς συλλογίσασθαι, διότι <br class="lb"/>τὸν οἰκεῖον χυμὸν ἕκαστον
                            ἐπισπᾶται τῶν καθαιρόντων φαρμάκων. <br class="lb"/>ὁπόταν γὰρ ἀσθενέστερον ἑαυτοῦ
                            τὸ ζῶον ὑπάρχῃ, <br class="lb"/>νενικημένον ὑπὸ φαρμάκου, ὡς πλησίον ἥκειν θανάτου,
                            τότ’ <br class="lb"/>ἀφίσταται μὲν ἡ τοῦ προτέρου χυμοῦ κένωσις, διαδέχεται <br class="lb"/>δ’
                            αὐτὴν ἑτέρα. καίτοι δυοῖν θάτερον κατὰ τὸν Ἀσκληπιάδην <br class="lb"/>ἐχρῆν ἢ μηδ’
                            ὅλως ἐκκενοῦσθαι μηδένα χυμὸν, ἢ <br class="lb"/>φέρεσθαι τὸν ἐξ ἀρχῆς διὰ παντός.
                            ἀῤῥωστοῦντος μὲν οὖν 
<a class="pb" href="#pb505" id="pb505">[p. 505]</a>
 ἤδη τοῦ δοθέντος φαρμάκου, μηδένα
                            δρῶντος δὲ, ὃ πέφυκε <br class="lb"/>δρᾷν, ἐκεῖνον μόνον ἐχρῆν φέρεσθαι διὰ παντὸς,
                            ὃν ἐξ ἀρχῆς <br class="lb"/>ἐκένου. οὐ γὰρ δή που πρότερον μὲν, ὅτε ἰσχυρὸν ἦν
                            <br class="lb"/>ἔτι τὸ σῶμα, καὶ συντήκειν αὐτὸ, καὶ μεταβάλλειν εἰς ὅπερ
                            <br class="lb"/>ἐπεφύκει, τὸ φάρμακον ἱκανὸν ἦν· ἐπεὶ δ’ ἀσθενὲς ἐγένετο, <br class="lb"/>νῦν
                            οὐκέτι ταὐτὰ δρᾶσαι δυνήσεται. καὶ μὴν, ὅτι γε δρᾷ, πρόδηλον.
                            <br class="lb"/>ἐκκενοῦται γὰρ οὐδὲν ἧττον ἐν τῷδε καὶ διαλύεται <br class="lb"/>καὶ φθείρεται
                            τὸ <span class="milestone">59</span>σῶμα. πῶς οὖν οὐκέθ’ ὅμοιος τῷ
                            <br class="lb"/>πρόσθεν ὁ κενούμενος χυμὸς φαίνεται; οὐκ ἄλλως πάντως, <br class="lb"/>ἢ ὅτι
                            πᾶς ἐκεῖνος ὀλίγου δεῖν ἐκκεκένωται τοῦ σώματος. <br class="lb"/>ὥστ’ οὐδὲ ζῇν ἔτι
                            δυνατὸν ἔσται τῷ ζώῳ, τῶν στοιχείων <br class="lb"/>τινὸς αὐτοῦ παντάπασιν
                            ἀπολλυμένου, ἀλλὰ διαλύεσθαί τε <br class="lb"/>καὶ φθείρεσθαι καὶ ῥεῖν ἐφεξῆς,
                            ὅστις ἂν ἔτι τῶν ὑπολοίπων <br class="lb"/>χυμῶν ἑτοιμότερος ᾖ κενοῦσθαι. διὰ τοῦτ’
                            οὖν, <br class="lb"/>εἴτε χολῆς μελαίνης, εἴτε φλέγματος ἀγωγὸν εἴη τὸ φάρμακον,
                                
<a class="pb" href="#pb506" id="pb506">[p. 506]</a>
 ἐν ταῖς ὑπερκαθάρσεσιν ὁ τῆς ξανθῆς χολῆς ἕπεται
                            <br class="lb"/>χυμὸς, ὡς ἂν θερμότατός τε καὶ λεπτότατος ὑπάρχων. εἰ <br class="lb"/>δ’ αὖ
                            τῆς ξανθῆς χολῆς εἴη τὸ φάρμακον ἀγωγὸν, ἐφεξῆς <br class="lb"/>μὲν τὸ φλέγμα κατὰ
                            τὰς ὑπερκαθάρσεις, ἔπειθ’ ἡ μέλαινα <br class="lb"/>κενοῦται· βαρυτάτη γὰρ αὕτη,
                            καὶ παχεῖα, καὶ δυσκίνητος. <br class="lb"/>ὕστατον δὲ πάντων τὸ αἷμα, τῷ μάλιστα
                            οἰκεῖον εἶναι τῇ <br class="lb"/>φύσει. </p>
                  </section>
                  <section id="body-1-2-5" class="div textpart chapter level4">
                    <p class="p autofirst"><span class="milestone">31</span>Διὸ καὶ ὅσοι τῶν ἰατρῶν τε καὶ φυσικῶν
                            <br class="lb"/>ἐξ αἵματος μόνου γίνεσθαι καὶ τρέφεσθαι τὸ ζῶον <br class="lb"/>ἀπεφῄναντο,
                            χρὴ καὶ τούτων ἐπαινεῖν τὴν γνώμην, ὡς εἰκότα <br class="lb"/>γινωσκόντων. ἀλλ’
                            Ἱπποκράτης φυσικώτερον ἔτι καὶ <br class="lb"/>τούτων ἐκ τῶν τεττάρων χυμῶν καὶ τὴν
                            γένεσιν, καὶ τὴν <br class="lb"/>αὔξησιν, καὶ τὴν θρέψιν εἷναί φησι τοῖς σώμασιν
                            ἡμῶν, <br class="lb"/>ἅμα μὲν, ὡς καὶ πρόσθεν εἴρηται, παμπόλλην ὁρῶν ἐκ <br class="lb"/>τοῖς
                            ὑγιαίνουσιν ποικιλίαν τῆς τῶν σωμάτων ἰδέας οὐκ ἂν <br class="lb"/>γιγνομένην,
                            εἴπερ εἶς ἦν ὁ στοιχειώδης χυμός· ἔπειτα δὲ <br class="lb"/>καὶ τὰς τῶν μορίων
                            φύσεις, οὕτω πάμπολυ διαφερούσας, ﻿ 
<a class="pb" href="#pb507" id="pb507">[p. 507]</a>
 οὐκ εἰκὸς, οὔτ’ ἐκ
                            μιᾶς οὐσίας γεγονέναι κατ’ ἀρχὰς εὐθὺς, <br class="lb"/>οὔτε μιᾶς ἔδει κεχρῆσθαι
                            τροφῆς. ἅπαντα δὲ ταῦτά <br class="lb"/>τὰ νῦν ὑπ’ ἐμοῦ λεγόμενα διὰ βραχυτάτης
                            ἐνεδείξατο ῥήσεως <br class="lb"/>ὁ Ἱπποκράτης, ὡδί πως εἰπών· ὡς γὰρ τὰ σπειρόμενά
                            <br class="lb"/>τε καὶ φυόμενα, ὅταν εἰς τὴν γῆν εἰσέλθῃ, ἕλκει ἕκαστον <br class="lb"/>τὸ
                            κατὰ φύσιν ἑωυτοῦ ἐὸν ἐν τῇ γῇ, ἔνι δὲ καὶ ὀξὺ, καὶ <br class="lb"/>γλυκὺ, καὶ
                            πικρὸν, καὶ ἁλμυρὸν, καὶ παντοῖον· πρῶτον <br class="lb"/>μὲν οὖν καὶ πλεῖστον
                            τούτου εἵλκυσεν εἰς ἑαυτὰ, ὅ τι ἂν ᾖ <br class="lb"/>αὐτῷ κατὰ φύσιν μάλιστα,
                            ἔπειτα δὲ ἕλκει καὶ τὰ ἄλλα <br class="lb"/>τοιοῦτο δή τι καὶ τὰ φάρμακα ποιέει ἐν
                            τῷ σώματι. διὰ <br class="lb"/>τούτου τοῦ λόγου καὶ περὶ θρέψεως καὶ κενώσεως τῆς
                            ἐν <br class="lb"/>ταῖς καθάρσεσιν ἀκριβῶς ἡμᾶς ἐδίδαξεν· ὅπερ ἐπὶ πλεῖστον
                            <br class="lb"/>μὲν ἐν τοῖς περὶ φυσικῶν δυνάμεων ὑπομνήμασιν ἀναγκαῖον <br class="lb"/>ἔσται
                            μοι διελθεῖν· οὐ μὴν ἀλλὰ καὶ νῦν ἤδη τὸ <br class="lb"/>κεφάλαιον ὁρᾷν ὑπάρχει.
                            φυσικὴ γάρ τίς ἐστι δύναμις <br class="lb"/>ἑλκτικὴ τῶν οἰκείων ἑκάστῳ τῶν ὄντων·
                            ὥσπερ ἐν τῇ λίθῳ 
<a class="pb" href="#pb508" id="pb508">[p. 508]</a>
 τῆ ἡρακλείᾳ τοῦ σιδήρου. ταύτῃ τε οὖν καὶ
                            τοιαύτῃ τῇ <br class="lb"/>δυνάμει καὶ τὰ τῶν θρέψεων καὶ τὰ τῶν καθάρσεων
                            <br class="lb"/>ἐπιτελεῖται, ἑλκούσῃ μὲν ἀεὶ τὸ οἰκεῖον, ὅταν ᾖ δαψιλὲς, <br class="lb"/>ἅμα
                            δ’ αὐτῷ πολλάκις ἐπισπωμένῃ καὶ τὸ μὴ τοιοῦτο, <br class="lb"/>οἷόν τι κᾀν τοῖς
                            καθαίρουσιν ὑπάρχει φαρμάκοις. ὁπότ’ ἂν <br class="lb"/>γὰρ ἅπαν ἐκκενώσῃ τὸ
                            ἐπιπολάζον ἢ χολῆς ἢ φλέγματος, <br class="lb"/>(οὕτω δὲ καλῶ τὸ περιεχόμενον ἐν
                            ταῖς φλεψὶν) ἐξ αὐτῶν <br class="lb"/>ἕλκει λοιπὸν τῶν στερεῶν σωμάτων τὴν οἰκείαν
                            ἰκμάδα <br class="lb"/>βίᾳ καὶ μόγις, ἀναλύοντά τε καὶ οἷον ἀναστοιχειοῦντα καὶ
                            <br class="lb"/>φθείροντα τὸ ζῶον. ἐν δὲ τῷ σφοδρῷ τῆς ὁλκῆς συνέπεταί <br class="lb"/>τις τῶν
                            ἄλλων χυμῶν, ὃς ἂν ἐφεξῆς ὑπάρχῃ τῇ φύσει <br class="lb"/>τῷ βιαίως ἑλκομένῳ. </p>
                  </section>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De elementis ex Hippocrate</a>
          </header>
          <ul class="tree">
            <li>
              <a href="#body-1">De elementis ex Hippocrate</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
