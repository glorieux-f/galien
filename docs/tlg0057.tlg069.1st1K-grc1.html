<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:22"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg069">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg069.1st1K-grc1.xml">De venae sectione adversus Erasistrateos Romae degentes</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg069.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">11</span>, <span class="biblScope">187-249</span>, <span class="date">1826</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb187" id="pb187">[p. 187]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΦΛΕΒΟΤΟΜΙΑΣ ΠΡΟΣ <br class="lb"/>ΕΡΑΣΙΣΤΡΑΤΕΙΟΥΣ ΤΟΥΣ ΕΝ ΡΩΜΗΙ.<a class="bookmark" href="#body-1-1"> §</a></h3>
                  <p class="p autofirst">Ὅτε τὸ πρῶτον ἧκον εἰς Ῥώμην, εὗρόν <br class="lb"/>τινας ἰατροὺς εἰς τοσοῦτον
                        φυλαττομένους φλεβοτομίαν ὥστε <br class="lb"/>ἐνίοτε διὰ πλῆθος ἀνθρώπου πνιγομένου,
                        μηδὲ τότε χρῆσθαι <br class="lb"/>τῷ βοηθήματι. καί τινα γυναῖκα τῇ μὲν ἡλικίᾳ σχεδὸν
                        <br class="lb"/>ἐτῶν κά, ἐξ ἐπισχέσεως τῆς ἐμμήνου καθάρσεως ἐρυθρόν τε <br class="lb"/>τὸ
                        πρόσωπον ἔχουσαν καὶ βήττουσαν ἀτρέμα καὶ δυσπνοοῦσαν <br class="lb"/>ἤδη που σμικρὰ
                        διαδοῦντας ἐρίοις δεσμοῖς τὰ κῶλα καὶ <br class="lb"/>ἀσιτεῖν κελεύοντας, οὔτε δὲ
                        αὐτοὺς φλεβοτομοῦντας ἡμᾶς τε 
<a class="pb" href="#pb188" id="pb188">[p. 188]</a>
 κωλύοντας· ἐπεὶ ᾧ συνήθες εἶναι
                        τοῖς οἰκείοις τῆς γυναικὸς <br class="lb"/>καὶ πρεσβύτεραι μᾶλλον ἐπιστεύοντο. πείθειν
                        μὲν αὐτοὺς ἔτι <br class="lb"/>περὶ τῆς φλεβοτομίας οὐδὲ ἐπεχείρησα, προσανηρώτησα δ’
                        εἰ <br class="lb"/>μὴ κωλύοιεν ἐρεθίζειν ἐπὶ μήτραν τὸ αἷμα τοῖς τοῦτ’ ἐργάζεσθαι
                        <br class="lb"/>δυναμένοις φαρμάκοις. ὡς δὲ συνεχώρησαν, ἑτοίμως <br class="lb"/>τὴν συνήθη τῇ
                        καμνούσῃ μαιεύτριαν ἐξ<span class="milestone">407</span>ευρὼν ἐπὶ τὴν
                        <br class="lb"/>χρῆσιν αὐτῶν προὔτρεπον. ἡ δὲ κεχρῆσθαι καθ’ ὃν ἐχρῆν <br class="lb"/>καιρὸν
                        ἔλεγεν, ἡνίκα ἐπίδοξος ἡ ἔμμηνος ἦν ἔσεσθαι κάθαρσις. <br class="lb"/>ἐμέμνητό τε τῶν
                        φαρμάκων ἃ προσήνεγκε τῇ <br class="lb"/>γυναικὶ, δοκίμων ἁπάντων ὄντων, ὡς μὴ δόξαι
                        τινὰ τῇ <br class="lb"/>τούτων ἀσθενείᾳ τὴν βοήθειαν ἄπρακτον γενέσθαι. ταῦτά <br class="lb"/>τε
                        οὖν ἐγὼ πυθόμενος, ἔτι τε πρὸς τούτοις ὅτι τέταρτος <br class="lb"/>εἴη μὴν πεπλησμένος
                        τῆς ἐπισχέσεως τοῦ αἵματος, αὖθις <br class="lb"/>ἐντυχὼν τοῖς ἰατροῖς ἐπεχείρουν
                        πείθειν ἐπὶ τὴν φλεβοτομίαν <br class="lb"/>ἀφικέσθαι. μὴ βουληθέντων δὲ θαυμάζων εἰ
                        διὰ μὲν <br class="lb"/>τῆς μήτρας ἐκκενῶσαι τὸ περιττὸν αἷμα σπουδάζουσιν,
                        ἀναστομώσαντες <br class="lb"/>δηλαδὴ φλέβας ἐνταῦθα πολλὰς, ἄλλης δέ 
<a class="pb" href="#pb189" id="pb189">[p. 189]</a>

                        τινος φλεβὸς τμηθείσης ἡγοῦνται βλαβερὰν ἔσεσθαι τὴν <br class="lb"/>κένωσιν. τῶν δὲ
                        εἰπόντων ὑπὸ μόνης τῆς ἀσιτίας κενωθῆναι <br class="lb"/>δύνασθαι τὸ πλεονάζον αἷμα,
                        χωρὶς τοῦ προσαχθῆναι βοήθημα <br class="lb"/>τοιοῦτον, σιωπήσας ἀπηλλαττόμην, οὐδὲν
                        χρηστὸν <br class="lb"/>ἐλπίζων ἐπὶ τῇ γυναικὶ, διά τε τὴν βῆχα καὶ τὴν δύσπνοιαν.
                        <br class="lb"/>ἢ γὰρ αἷμά τι πτύσσειν αὐτὴν ἐκ θώρακος ἢ πνεύμονος, <br class="lb"/>ἀγγείου
                        ῥαγέντος, ἢ πάντως γε συναγχικὴν ἢ πλευριτικὴν ἢ <br class="lb"/>περιπνευμονικὴν
                        ἔσεσθαι προσεδόκουν. ἐβουλόμην τε μᾶλλον, <br class="lb"/>ὡς ἐν κακῶν αἱρέσει,
                        πλευριτικὴν γενέσθαι τὴν γυναῖκα, δεδιὼς <br class="lb"/>τῆς μὲν ἐν συνάγχῃ τε καὶ
                        περιπνευμονίᾳ τὴν ὀξύτητα τοῦ κινδύνου, <br class="lb"/>τῆς δὲ ἐν τῷ πνεύμονι ῥήξεως
                        ἀγγείου τὸ θανατῶδες, ὅπερ <br class="lb"/>οὖν καὶ συνέβη γενέσθαι. βηξάσῃ γὰρ αὐτῇ
                        συντονώτερον αἷμα <br class="lb"/>συνανήχθη. καὶ ἤδη καὶ τῶν ἰδιώτων οὐχ ὀλίγοι τοῖς
                        κωλύσασι <br class="lb"/>φλεβοτομηθῆναι τὴν ἄνθρωπον ἐμέμφοντο. καὶ πάντως, <br class="lb"/>εἰ καὶ
                        μὴ πρόσθεν, ἀλλὰ νῦν γοῦν ἤλπιζον αἰδεσθέντας <br class="lb"/>αὐτοὺς συγχωρῆσαι τῷ
                        βοηθήματι. τῶν δὲ μηδὲ τότε ἐπιτρεπόντων, <br class="lb"/>ἀλλὰ τά τε τῶν κώλων δεσμὰ
                        ἐπεσφίγγειν σφοδρότερον 
<a class="pb" href="#pb190" id="pb190">[p. 190]</a>
 ἀξιούντων, ἐρεθίζειν τε διὰ μήτρας,
                        ἐπιμένειν τε <br class="lb"/>ταῖς ἀσιτίαις, ἐγὼ μὲν ἐχωρίσθην, ὡς ἂν μηδὲν ἀνύσειν
                        ἐλπίζων <br class="lb"/>διά τε τὴν ἡλικίαν τῶν ἀνδρῶν καὶ τὴν δόξαν. ἡ γυνὴ <br class="lb"/>δ’
                        ἀπέθανεν οὐ μετὰ πολὺν χρόνον, ἀνιάτῳ δυσπνοίᾳ συσχεθεῖσα. <br class="lb"/>καὶ μὲν δὴ
                        καὶ συναγχικῶν ὑπὸ τῶν αὐτῶν τούτων <br class="lb"/>ἰατρῶν κωλυθέντων φλεβοτομῆσαι διὰ
                        ταχέων ἀποθανόντων. <br class="lb"/>καὶ πάλιν ἄλλον τινα ἦρος ὥρᾳ, δι’ ὅλου μὲν τοῦ
                        χειμῶνος <br class="lb"/>ἐμπεπλησμένον ἄνευ γυμνασίων, ἐρυθροὺς δὲ οὕτω τοὺς
                        <br class="lb"/>ὀφθαλμοὺς ἔχοντα καὶ τὸ πρόσωπον ὅλον, ὡς εἰ καί τις μὲν <br class="lb"/>ἐρείσας
                        χαμαὶ τὴν κεφαλὴν, ὑψηλὰ δ’ ἀνατείνας τὰ σκέλη, <br class="lb"/>χρονίσει ἐν τούτῳ τῷ
                        σχήματι, πεμπταῖος οὗτος δυσπνοήσας <br class="lb"/>ἐπνίγη. τετάρτην ἐπὶ τούτων γυναῖκα
                        τῆς ἐμμήνου καθάρσεως <br class="lb"/>ἐπεσχημένης οὐκ ὀλίγου χρόνου κατὰ τὸν αὐτὸν
                        τρόπον ἐπὶ <br class="lb"/>θάνατον ἐποδήγουν οἱ τῆς φλεβοτομίας ἐχθροὶ, τὰς τρεῖς μὲν
                        <br class="lb"/>ἡμέρας ἐν πρώτοις ἐν ἀσιτίᾳ φυλάξαντες· καὶ γὰρ καὶ ὁ πυρετὸς <br class="lb"/>ἦν
                        αὐτῇ συνεχής· τῇ τετάρτῃ δὲ δόντες αὐτῇ ὀλιγοστόν <br class="lb"/>τι ῥοφήματος, εἶτα τῇ
                        πέμπτῃ πάλιν ἀσιτεῖν κελεύσαντες, <br class="lb"/>ἐν ᾗ καὶ παροξυνθεῖσα σφοδρότερον
                        ἀνεπήδα τε παραφρονοῦσα 
<a class="pb" href="#pb191" id="pb191">[p. 191]</a>
 καὶ διὰ τῶν θυρῶν ἐκτὸς ἔθει
                        κεκραγυῖα, καὶ μόγις αὐτὴν οἱ <br class="lb"/>παρόντες ἠδύναντο κατέχειν. ἀλλὰ ταύτην
                        γε ἡ φύσις ἔσωσεν, <br class="lb"/>αἷμα ἐκ μυκτήρων ἐκχέασα <span class="milestone">8</span>πάμπολυ. καὶ ἦν θαυμάσαι <br class="lb"/>τε ἅμα καὶ διδαχθῆναι πηλίκην ἔχει
                        δύναμιν εἰς τὴν τῶν <br class="lb"/>τοιούτων παθημάτων ἴασιν αἵματος ἀφαίρεσις. αὐτίκα
                        γὰρ <br class="lb"/>ἐπὶ τῇ διὰ τῶν μυκτήρων αἱμοῤῥαγίᾳ πάντων ἀπήλλακτο τῶν
                        <br class="lb"/>συμπτωμάτων ἡ γυνή. ἔμπροσθεν μὲν οὖν ἐδεδίειν εἰς λόγους <br class="lb"/>ἰέναι
                        τοῖς ἰατροῖς, εἰκάζων ἃ μέλλουσιν ἐρεῖν εἰς τὸ μὴ χρῆσθαι <br class="lb"/>τῇ
                        φλεβοτομίᾳ. φανερῶς δὲ δοξάσης ἅπασι σωθῆναι <br class="lb"/>τῆς γυναικὸς ἐπὶ τῇ
                        κενώσει τοῦ αἵματος, ἀνέμνησα <span class="milestone">408</span>αὐτοὺς
                        <br class="lb"/>τῶν ἀποθανόντων, ὡς εἰ καί τις ἐκείνους ἐφλεβοτόμησεν, <br class="lb"/>ἴσως ἂν
                        ἐσώθησαν, ἔλεγόν τε τινὰς ἐπὶ τούτων λογισμοὺς, <br class="lb"/>οἱ δὲ περιέπλεκον μὲν
                        ἄνω καὶ κάτω τοὺς λόγους ἑλίττοντες, <br class="lb"/>ἐπέραινον δ’ οὐδὲν, ἀλλὰ καὶ
                        τελευτῶντες ἐπὶ τὸν Ἐρασίστρατον <br class="lb"/>κατέφευγον, ἐν μὲν τῷ πρώτῳ περὶ
                        αἵματος ἀναγωγῆς βιβλίῳ <br class="lb"/>φάσκοντες ἀποδεδεῖχθαι πρὸς αὐτοῦ κάλλιον εἶναι
                        τοῦ φλεβοτομεῖν <br class="lb"/>τὸ διαδεῖν τὰ κῶλα, κατά τε τὴν περὶ τῶν πυρετῶν ﻿
<a class="pb" href="#pb192" id="pb192">[p. 192]</a>
 πραγματείαν, μηδὲ ἐπιμνησθῆναι τὴν ἀρχὴν τῆς φλεβοτομίας
                        <br class="lb"/>αὐτὸν, ὡς ἂν ὧν δὴ ἔδειξεν ἐν τῷ περὶ αἵματος ἀναγωγῆς <br class="lb"/>μεμνημένον.
                        καὶ γὰρ ἂν ἦν, ἔφασαν, γελοῖος εἰ παραιτησάμενος <br class="lb"/>τῆς φλεβοτομίας ἐπὶ
                        τοῦ μάλιστα δεῖσθαι δοκοῦντος πάθους <br class="lb"/>ἔμελλεν ἔτι περὶ τῶν ἄλλων ἐρεῖν.
                        τὸν αὐτὸν δὲ τοῦτον <br class="lb"/>Ἐρασίστρατον οὐ μόνον ἐν τῇ περὶ τῶν πυρετῶν
                        πραγματείᾳ <br class="lb"/>σεσιγηκέναι περὶ τῆς φλεβοτομίας ἔλεγον, ἀλλὰ κᾀν ταῖς
                        <br class="lb"/>ἄλλαις ἁπάσαις. οὔτε γὰρ ἐν τῇ τῶν κατὰ τὴν κοιλίαν παθῶν <br class="lb"/>οὔτε ἐν
                        τῇ τῶν παρέσεων οὔτε ἐν τῇ περὶ ποδάγρας, <br class="lb"/>ἀλλ’ οὐδὲ ἐν τῇ τῶν ὑγιεινῶν
                        κεχρῆσθαι φλεβοτομίᾳ. καίτοι <br class="lb"/>τὸ πλῆθός γε τοῦ αἵματος ἐν τοῖς ὑγιεινοῖς
                        συγγράμμασι <br class="lb"/>μάλιστα αὐτὸν αἰτιᾶσθαι τῶν νόσων. ἐμοῦ δ’ ἀποθαυμάζοντός
                        <br class="lb"/>τε τὰ λεγόμενα καὶ τοσοῦτον ἔτι προσανερωτήσαντος <br class="lb"/>αὐτοὺς, εἰ
                        μηδέποτε χρηστέον ἐστὶ φλεβοτομίᾳ, μηδ’ ἂν <br class="lb"/>περιπνευμονικός τις εἴη ἢ
                        συναγχικῶς πνιγόμενος τύχοι, μηδ’ <br class="lb"/>ἂν ἐξ ἐπισχέσεως ἐμμήνου καθάρσεως ἢ
                        αἱμοῤῥοΐδος ἐπὶ θώρακα <br class="lb"/>ὠθεῖται τὸ πλεονάζον αἷμα. καὶ πρὸς τούτοις
                        ἀπεκρίναντο <br class="lb"/>προχειρισάμενοι τοὺς ἐν τοῖς τῶν διαιρέσεων βιβλίοις 
<a class="pb" href="#pb193" id="pb193">[p. 193]</a>
 Ἐρασιστράτῳ γεγραμμένους ἀῤῥώστους, καὶ μάλιστα αὐτῶν <br class="lb"/>τὸν
                        Κρίτωνα καὶ τὴν ἐκ τῆς Χίου παιδίσκην. τὸν μὲν γὰρ ἐξ <br class="lb"/>ἀρχῆς συναγχικῶς
                        ἐνοχλούμενον, ἅμα δὲ καὶ πληθωρικὸν <br class="lb"/>ὄντα, καθάπερ αὐτὸς ὁ Ἐρασίστρατος
                        ἔγραψεν· τὴν δὲ τῶν <br class="lb"/>καταμηνίων ἐπεσχημένων καὶ τοῦ πλήθους ὁρμήσαντος
                        ἐπὶ <br class="lb"/>πνεύμονα μὴ φλεβοτομῆσαι τὸν ἄνδρα. λεγόντων δ’ αὐτῶν ἔτι
                        <br class="lb"/>ταῦτα Τεύθρας τις ἐμὸς πολίτης ἅμα καὶ συμφοιτητὴς, ἦν <br class="lb"/>δὲ πάνυ τὸν
                        τρόπον ἐλεύθερος, οὐ κάμψεις, ἔφη, τούτους ποτὲ, <br class="lb"/>τοὺς μηδὲ ἄχρι
                        τοσούτου σωφρονοῦντας, ὡς μεμνῆσθαι τῶν <br class="lb"/>δι’ Ἐρασίστρατον ἀποθανόντων.
                        διὰ τί γὰρ ἄλλο, ἔφη, τοὺς <br class="lb"/>προκεχειρισμένους ὑπ’ αὐτῶν ἀῤῥώστους
                        ἀποθανεῖν συνέβη, <br class="lb"/>πλὴν ὅτι παρελείφθη τὸ τῆς φλεβοτομίας βοήθημα; διὰ
                        τί δὲ <br class="lb"/>ἄλλο τοὺς πρῲ ὑπὸ τούτων κωλυθέντας κενωθῆναι; καὶ <br class="lb"/>πάντας
                        ἑξῆς αὐτοὺς ὀνόματι κατέλεξεν ἅμα ταῖς διαθέσεσιν <br class="lb"/>αἷς ἔσχον, ὧν ὀλίγον
                        ἔμπροσθεν ἐμνημόνευσα. καὶ ταῦτα <br class="lb"/>μειδιῶν ἀνελιττόμενος τὴν χεῖρα καὶ
                        βίαιον ἐπισπασάμενος <br class="lb"/>ἀπῆγε τῶν ἰατρῶν. τῇ δ’ ὑστεραίᾳ προκομίσας τὰ τῶν
                        διαιρέσεων 
<a class="pb" href="#pb194" id="pb194">[p. 194]</a>
 Ἐρασιστράτου βιβλία τοῖς φιλοσόφοις ἅπασιν
                        ἀνεγίνωσκε, <br class="lb"/>ἅμα μὲν ἐπιδεικνὺς ὅτι δι’ Ἐρασίστρατον ἀπέθανον <br class="lb"/>ἥ τε
                        ἐκ τῆς Χίου παιδίσκη καὶ Κρίτων ἅμα προσκαλούμενος <br class="lb"/>τοὺς πρεσβύτας
                        ἰατροὺς εἰς διάλογον. ἐκεῖνοι μὲν οὖν οὐκ <br class="lb"/>ἀφικνοῦντο, μικρότερον ἑαυτῶν
                        εἶναι νομίζοντες ἁμιλλᾶσθαι <br class="lb"/>νεανίσκῳ. συνέβη γάρ πως ἐν ἐκείνῳ τῷ χρόνῳ
                        καθ’ ἑκάστην <br class="lb"/>ἡμέραν εἰς τὰ προβαλλόμενα λέγειν ἐν πλήθει. προεβλήθη
                        <br class="lb"/>μὲν οὖν ὑπό τινος, εἰ δεόντως Ἐρασίστρατος οὐ κέχρηται <br class="lb"/>φλεβοτομίᾳ.
                        διῆλθον δ’ , ὡς ἔδοξε τοῖς τότε ἀκούσασιν, ὠφελιμώτατον <br class="lb"/>πρόβλημα. διὸ
                        καὶ παρεκάλεσεν ὁ Τεύθρας ὑπαγορεῦσαι <br class="lb"/>μεταλελεγμένα τῷ πρὸς αὐτοῦ
                        πεμφθησομένῳ παιδί. <br class="lb"/>καὶ γάρ τοι καὶ μέλλων εἰς τὴν Ἰωνίαν ἐπιδημῆσαι
                        καὶ ἐξορμήσασθαι <br class="lb"/>πάντως ἔφασκεν ἔχειν αὐτὰ βούλεσθαι. ἐγὼ μὲν <br class="lb"/>οὖν
                        ἐπείσθην τε τῷ ἑταίρῳ <span class="milestone">409</span>καὶ τὸν λόγον
                        ὑπηγόρευσα. <br class="lb"/>συνέβη δ’ ἐκπεσεῖν εἰς πολλοὺς τὸ βιβλίον, οὐ κατὰ τὴν
                        <br class="lb"/>γνώμην ὑπ’ ἐκείνου διαδοθὲν. ὁ γάρ τοι λόγος οὐ συγγράμματι
                        <br class="lb"/>πρεπόντως, ἀλλ’ ἀκουστηρίῳ συνέκειτο, δεηθέντος τοῦ 
<a class="pb" href="#pb195" id="pb195">[p. 195]</a>
 φίλου
                        καθ’ ὃν ἐῤῥέθη τρόπον, οὕτως αὐτὸν ὑπαγορευθῆναι. <br class="lb"/>ἀλλὰ καὶ τοιοῦτος ὢν
                        καὶ πολλὰ λείποντα ἔχων ὡς τὸ τέλεον, <br class="lb"/>ὅμως ἔοικεν ἠνυκέναι μεῖζόν τι
                        τῆς ἐλπίδος. ἐπὶ γὰρ τοὐναντίον <br class="lb"/>ἀφιγμένοι πάντες εἰσὶν οἱ νῦν
                        ὀνομάζοντες ἑαυτοὺς Ἐρασιστρατείους, <br class="lb"/>ἐφεξῆς τε φλεβοτομοῦσιν ἅπαντας,
                        οὐ μόνον <br class="lb"/>οὓς ὀλίγον ἔμπροσθεν εἶπον, ἀλλὰ καὶ τοὺς ὁπωσοῦν πυρέττοντας.
                        <br class="lb"/>ὥστε κατὰ τὸν Στησίχορον ἔοικα δεήσεσθαι παλινῳδίας <br class="lb"/>τινὸς, ἐν ᾗ
                        παρακαλέσω τοὺς ἄνδρας ἐπὶ μὲν τῶν <br class="lb"/>κατὰ τοὺς λόγους διατριβῶν ἐρίζειν
                        εἰς ὅσον βούλονται, φείδεσθαι <br class="lb"/>δὲ τῶν ἀῤῥώστων ἀποθεμένους τὸ σφοδρὸν
                        τοῦτο τῆς <br class="lb"/>ἐφ’ ἑκάτερον ὁρμῆς. οὔτε γὰρ ἐπέχεσθαι χρὴ φλεβοτομίας διὰ
                        <br class="lb"/>παντὸς, οὐδ’ ἡγεῖσθαι πάντας ὅσους ἂν Ἐρασίστρατος ἀσιτεῖν <br class="lb"/>κελεύῃ
                        δεῖσθαι φλεβοτομίας, ὅπερ οἱ νῦν Ἐρασιστράτειοι <br class="lb"/>φασίν. οὐ μὴν οὐδὲ
                        ῥᾷστον εἶναι πάντας τοὺς χρῄζοντας <br class="lb"/>τοῦ βοηθήματος διαγνῶναι, καθάπερ
                        οὐδὲ τὸ μέτρον εὑρεῖν <br class="lb"/>ἢ τὴν τμηθησομένην φλέβα καὶ τὸν καιρόν. τόν τε
                        Ἐρασίστρατον <br class="lb"/>αὐτὸν διὰ τοῦτο οἶμαι παραλιπεῖν ἐφ’ ἑκάστου τῶν 
<a class="pb" href="#pb196" id="pb196">[p. 196]</a>
 παθῶν, ὥς γε σαφῶς ἐν τῷ μάλιστα δεομένῳ φλεβοτομίας
                        <br class="lb"/>ἐκώλυσε χρῆσθαι. ἀλλά τοι, φασὶν, ἀσιτεῖν κελεύων ἐν τοῖς τῆς
                        <br class="lb"/>φλεγμονῆς καιροῖς αὐτοῖς ἔγραψε κατὰ λέξιν ὧδε· κενούμεναι <br class="lb"/>γὰρ
                        φλέβες ῥᾷον παραδέξονται τὸ παρεμπεπτωκὸς αἷμα <br class="lb"/>εἰς τὰς ἀρτηρίας. τούτου
                        δὲ συμβαίνοντος ἧττον αἱ φλεγμοναὶ <br class="lb"/>ἔσονται. εἴπερ οὖν ὡς κενωτικὸν
                        βοήθημα τὴν ἀσιτίαν <br class="lb"/>συμβουλεύει, πολὺ δήπου, φασὶ, μᾶλλον ἐπὶ
                        φλεβοτομίας <br class="lb"/>ἀφίξεται. ὅτι μὲν οὖν ἐπὶ φλεβοτομίαν ἐχρῆν ἔρχεσθαι
                        <br class="lb"/>μᾶλλον αὐτὸν ἔνθα ταχέως κενῶσαι βούλεται, κάλλιστα <br class="lb"/>λέγουσι, πλὴν
                        ὅτι κᾀνταῦθα παραλείπουσι τοὺς κωλύοντας <br class="lb"/>ἐνίοτε σκοποὺς, ὧν τοῦ λόγου
                        προϊόντος ἐγὼ <br class="lb"/>μνημονεύσω. </p>
                </section>
                <section id="body-1-2" class="div textpart chapter level3">
                  <p class="p autofirst">Ζητεῖται δὲ νῦν οὐχ ἁπλῶς τί βέλτιον ἐστὶν, <br class="lb"/>ἀλλ’ εἰ φαίνεται χρώμενος
                        Ἐρασίστρατος τῷ βοηθήματι. <br class="lb"/>τοῦτο δ’ οἱ μὲν ἔμπροσθεν, ἡνίχ’ ἧκον εἰς
                        Ῥώμην τὸ πρῶτον, <br class="lb"/>ἅπαντες ἠρνοῦντο τῶν Ἐρασιστράτου μαθητῶν, οἱ δὲ
                        <br class="lb"/>δοκιμώτατοι, οὓς αὐτὸς οἶδα, νῦν ὡς σμικρῷ τινὶ παραλλάττουσιν
                        <br class="lb"/>αὐτῶν. ἵνα γὰρ ἐάσας τοὺς ἄλλους Στράτωνος ﻿
<a class="pb" href="#pb197" id="pb197">[p. 197]</a>
 μνημονεύσω,
                        διὰ παντὸς μὲν Ἐρασιστράτῳ συγγενομένου, <br class="lb"/>γράψαντος δ’ ἐπὶ τῆς οἰκίας
                        αὐτοῦ καὶ διὰ τοῦτο λεγομένου <br class="lb"/>δεδουλευκέναι τἀνδρὶ, τά τ’ ἄλλα, φησὶν
                        ἐκεῖνος, Ἐρασίστρατον <br class="lb"/>ἐπαινεῖσθαι δίκαιόν ἐστι καὶ ὅτι χωρὶς
                        φλεβοτομίας <br class="lb"/>ἐθεράπευεν ἃ μετὰ τοῦ φλεβοτομεῖν οἱ πρόσθεν
                        <br class="lb"/>ἐπεχείρουν ἰᾶσθαι. καὶ μέντοι καὶ αὐτὸς ὁ Στράτων φαίνεται <br class="lb"/>διὰ τῶν
                        ἰδίων συγγραμμάτων ἀεὶ τὰς θεραπείας χωρὶς <br class="lb"/>φλεβοτομίας ποιούμενος. καὶ
                        τί θαυμαστὸν Ἐρασίστρατον <br class="lb"/>ἕπεσθαι τὰ πάντα Χρυσίππῳ τῷ Κνιδίῳ,
                        προῃρημένον ἀποστῆναι <br class="lb"/>τοῦ φλεβοτομεῖν ὥσπερ κᾀκεῖνος; οὕτω δὲ καὶ
                        Ἀριστογένης <br class="lb"/>καὶ Μήδιος, οἵ τ’ ἄλλοι πάντες οἱ ἀπὸ τοῦ <br class="lb"/>Χρυσίππου
                        φαίνονται ποιοῦντες. ὅσον μὲν οὖν <span class="milestone">9</span>ἐπὶ τῇ
                        <br class="lb"/>τῶν καμνόντων σωτηρίᾳ, <span class="milestone">410</span>πολὺ βέλτιόν
                        ἐστι πεπεῖσθαι <br class="lb"/>φλεβοτομίᾳ χρῆσθαι τὸν Ἐρασίστρατον· ὡς δ’ ἐπὶ <br class="lb"/>τοῖς
                        νῦν Ἐρασιστρατείοις, ἄμεινον μὴ πεπεῖσθαι. μανίας <br class="lb"/>γὰρ ἐσχάτης ἔργον
                        οἴεσθαι διὰ τοῦτ’ Ἐρασίστρατον ἐφ’ <br class="lb"/>ὧν εἰρήκαμεν ὀλίγον ἔμπροσθεν παθῶν
                        σεσιγηκέναι τὴν <br class="lb"/>φλεβοτομίαν, ὅτι κενοῦσθαι τὰς φλέβας ἀξιοῖ καὶ τοῦτον
                            
<a class="pb" href="#pb198" id="pb198">[p. 198]</a>
 τίθεσθαι τῆς θεραπείας τὸν σκοπὸν, ὅγε τοι τούτῳ πεισθεὶς
                        <br class="lb"/>ἐφ’ ὧν ἂν εὕροι παθῶν Ἐρασίστρατον ἀσιτίαν συμβουλεύοντα. <br class="lb"/>πρόδηλον
                        γὰρ ὡς τοῦθ’ ἕπεται τοῖς ὁμότιμον <br class="lb"/>εἰποῦσιν εἶναι βοήθημα τὴν
                        φλεβοτομίαν ταῖς ἀσιτίαις, εἰ δὲ <br class="lb"/>οὐκ ἔστιν ὁμότιμον, ἀλλὰ δεῖταί τινων
                        διορισμῶν, οὓς ὁ <br class="lb"/>μαθὼν ἐξευρήσει, πηνίκα μὲν ἄμεινόν ἐστι διὰ
                        φλεβοτομίας <br class="lb"/>μόνης τὴν κένωσιν ποιεῖσθαι, πηνίκα δ’ ἤτοι δι’ ἀσιτίας
                        <br class="lb"/>μόνης ἢ δι’ ἀμφοτέρων, καταβάλλεται φανερῶς αὐτοὺς ὁ <br class="lb"/>λόγος. ἔγραψε
                        γὰρ ὁ Ἐρασίστρατος τοὺς διορισμοὺς ἐκείνους, <br class="lb"/>εἴπερ, ὡς οὗτοι φασὶν,
                        ἔδοξε περὶ τῆς φλεβοτομίας ὡς ὁ λόγος <br class="lb"/>αὐτῶν ἑαυτὸν περιτρέπει καθ’
                        ἑκάτερον. εἰ μὲν γὰρ ὁμότιμον <br class="lb"/>ἐστὶ, διὰ τοῦτο παρέλιπεν ὁ Ἐρασίστρατος
                        ἔν τε τῇ περὶ τῶν <br class="lb"/>πυρετῶν πραγματείᾳ καὶ ταῖς ἄλλαις ὧν ὀλίγον
                        ἔμπροσθεν <br class="lb"/>ἐμνημόνευσα γράψαι τι περὶ φλεβοτομίας. εἰ δ’ οὐκ ἐστὶν
                        <br class="lb"/>ὁμότιμον πάντῃ τὸ τῆς φλεβοτομίας βοήθημα τῷ τῆς ἀσιτίας, <br class="lb"/>οὐκ
                        ὀρθῶς αὐτοὶ λέγουσιν ἐξ ὧν ἐπὶ τῆς ἀσιτίας ἔγραψεν, ἐκ <br class="lb"/>τούτων ἡμᾶς
                        χρῆναι τεκμαίρεσθαι περὶ τῆς φλεβοτομίας. καὶ <br class="lb"/>μὴν κατὰ τοῦτο πάλιν ὁ
                        λόγος αὐτῶν ἑαυτὸν περιτρέπει, τὴν 
<a class="pb" href="#pb199" id="pb199">[p. 199]</a>
 ἀσιτίαν ἀποφαίνων ἄχρηστον.
                        εἴπερ γὰρ ὅτι κενουμέναις ταῖς <br class="lb"/>φλεψὶ ἐν ταῖς ἀσιτίαις ἕπεται τὸ
                        μειοῦσθαι τὰ πάθη, διὰ <br class="lb"/>τοῦτο αὐτὰς παραλειψόμεθα, πολλῷ βέλτιόν ἐστι
                        ἅπαξ <br class="lb"/>ἐκκενώσαντας τὸ περιττὸν ἀποστῆναι τῶν ἀσιτιῶν, ἀηδίαν <br class="lb"/>τε
                        πολλὴν παρεχουσῶν τοῖς κάμνουσι καὶ ἀγρυπνίαν καὶ ἄσην <br class="lb"/>ἐπιφερουσῶν, ἔτι
                        τε στομάχου κάκωσιν καὶ χυμῶν διαφθορὰν <br class="lb"/>καὶ γαστρὸς, ἐνίοτε καὶ οὔρων
                        ἐπίσχεσιν. </p>
                </section>
                <section id="body-1-3" class="div textpart chapter level3">
                  <p class="p autofirst">Ὅτι δὲ ὄντως Ἐρασίστρατος οὐ κέχρηται <br class="lb"/>τῇ φλεβοτομίᾳ, δῆλον ἐναργῶς ἐστὶν
                        ἐκ τῶν ἐν τοῖς διαιρέσεων <br class="lb"/>βιβλίοις γεγραμμένων ἀῤῥώστων, ἐφ’ ὧν
                        διηγούμενος <br class="lb"/>ἅπαντα τὰ πραχθέντα κατὰ τὴν θεραπείαν οὐδαμῆ φαίνεται
                        <br class="lb"/>φλεβοτομίας μνημονεύων. ἅπαντας μὲν οὖν αὐτοὺς προχειρίζεσθαι
                        <br class="lb"/>μακρὸν, ἀρκεῖ δ’ ἀναμνῆσαι μόνων ἐκείνων, ὧν ὀλίγον <br class="lb"/>ἔμπροσθεν ἔφην
                        τοὺς πρεσβύτας ἰατροὺς μνημονεῦσαι. γέγραπται <br class="lb"/>δ’ αὐτῶν ὁ μὲν ἐν τῷ
                        προτέρῳ τῶν διαιρέσεων, ὁ δ’ <br class="lb"/>ἕτερος ἐν τῷ δευτέρῳ. καίτοι καὶ νῦν ἤδη
                        καιρὸς αὐτὰς τὰς <br class="lb"/>λέξεις παραγράψαι, καθ’ ἃς ὁ Ἐρασίστρατος ἅπαντα
                        διηγεῖται <br class="lb"/>τὰ γενόμενα τοῖς ἀῤῥώστοις. ἐν μὲν οὖν τῷ προτέρῳ τῶν 
<a class="pb" href="#pb200" id="pb200">[p. 200]</a>
 βιβλίων οὕτως ἔγραψε· τῇ ἐκ τῆς Χίου παιδίσκῃ τὰ μὲν
                        <br class="lb"/>γενόμενα τῶν καθάρσεων τοπρῶτον ἐπεσχέθη ἐπὶ πλείω <br class="lb"/>χρόνον. ἔπειτα
                        εἵπετο τὰ βηχία καὶ ἀναγωγὴ φλέγματος. <br class="lb"/>χρόνου δὲ προϊόντος αἵματος
                        ἀναγωγὴ ἐγένετο, κατὰ τὴν <br class="lb"/>τῶν καθάρσεων περίοδον ἑαυτῇ ἠκολούθει,
                        ἐνίοτε μὲν διὰ <br class="lb"/>μηνῶν δ΄, ὁτὲ δὲ διὰ δύο. εἰ δέ πως ταῖς ἡμέραις ἐν αἷς
                        αἱ <br class="lb"/>καθάρσεις ἐγίνοντο καὶ ἡ ἀναγωγὴ συνέβαινεν, παρηκολούθει <br class="lb"/>ἐφ’
                        ἡμέρας τρεῖς ἢ τέσσαρας· ὥστε παντάπασιν <br class="lb"/>ἐμφαίνειν ὅτι ἀντὶ τῶν
                        καθάρσεων ταύτην τὴν ἔκκρισιν λαμβάνει. <br class="lb"/>ἐπηκολούθει δὲ καὶ πυρετὸς ἐν
                        ταύταις <span class="milestone">411</span>ταῖς <br class="lb"/>ἡμέραις· ἔπειτα
                        ἀπεκαθίστατο. ταῦτα προειπὼν ὁ Ἐρασίστρατος <br class="lb"/>ἐφεξῆς γράφει περὶ τῶν
                        ἰαμάτων αὐτῆς ὧδε· ἐν δὲ <br class="lb"/>τοῖς πρώτοις χρόνοις αὕτη ἐπεχείρησε
                        θεραπεύεσθαι ποτήμασί <br class="lb"/>τε καὶ πυριάσεσι τῆς ὑστέρας καὶ προσθέτοις καὶ
                        <br class="lb"/>τῇ ἄλλῃ διαίτῃ πρὸς ταῦτα ἁρμοζούσῃ. ἦν γὰρ δή τις <br class="lb"/>καὶ περὶ τὸ
                        στόμα τῆς ὑστέρας οὐκ ἰσχυρὰ σκληρότης, <br class="lb"/>οὐδαμῶς δὲ οὐδὲν ὑπακουούσης
                        τῆς θεραπείας, ἀλλὰ κατά <br class="lb"/>τινα μίαν περίοδον εἰς τὴν ὀσφὺν βάρους
                        ἀπαντήσαντος, 
<a class="pb" href="#pb201" id="pb201">[p. 201]</a>
 ὑγρασίας δὲ οὐδεμιᾶς, οἵ τε πυρετοὶ συνεχέστεροι
                        ἦσαν ἢ καὶ <br class="lb"/>τῷ σώματι ᾧ ἐνεδίδουν καὶ βῆχες ἠκολούθουν σφοδραί. τῆς
                        <br class="lb"/>μὲν οὖν περὶ τὴν ὑστέραν θεραπείας ἀπέστημεν, ἐργῶδες
                        <br class="lb"/>ὑπολαμβάνοντες εἶναι τῶν πυρετῶν μενόντων καθάρσεις <br class="lb"/>ποιεῖσθαι· τῇ
                        δὲ λοιπῇ θεραπείᾳ χρώμεθα, ὡς εἰθίσμεθα <br class="lb"/>πρὸς τὰ τοιαῦτα τά τ’ ἄλλα καὶ
                        πρὸς τὴν θεραπείαν περίοδον <br class="lb"/>τῶν καθάρσεων προσλαμβάνοντες ὑπεστέλλομεν
                        τὰ σιτία, <br class="lb"/>καὶ ἡ μὲν τοῦ αἵματος ἀναγωγὴ οὐκ ἐγένετο ἀλλ’ ἢ ἅπαξ
                        <br class="lb"/>ἐπὶ βραχύ. ἀλλὰ μέντοι οὐδὲν ἔφρασεν, ἀλλά που καὶ ἀνέτρεχον <br class="lb"/>ἤδη
                        πυώδεις ἀναγωγαί. φλεβοτομίας λόγος ἐνταῦθα <br class="lb"/>οὐδεὶς, καὶ προσῆκον γ’ ἦν,
                        ὡς ἅπαντες ἴσασιν οἱ τῶν ἔργων <br class="lb"/>τῆς τέχνης ἔμπειροι, τὴν ἀρχὴν τῶν
                        βοηθημάτων ἀπὸ φλεβοτομίας <br class="lb"/>ποιεῖσθαι. ἴσως τις φήσει τούτων τῶν ἅπανθ’
                        ἑτοίμως <br class="lb"/>λέγειν οὐκ ὀκνούντων, ὡς οὐ παρ’ Ἐρασιστράτου τῆς θεραπείας
                        <br class="lb"/>προσισταμένου ταῦτ’ ἐγένετο. διηγεῖται δὲ αὐτὰ νῦν <br class="lb"/>ἡμῖν ἕνεκα τοῦ
                        μηδὲν τῶν πραχθέντων λαθεῖν. ἀλλ’ ἐξελέγξει <br class="lb"/>γε τούτους τὸ ἐπιφερόμενον,
                        ἔνθα φησὶ, τῆς μὲν οὖν περὶ τὴν <br class="lb"/>ὑστέραν θεραπείας ἀπέστημεν, ἐργῶδες
                        ὑπολαμβάνοντες εἶναι ﻿
<a class="pb" href="#pb202" id="pb202">[p. 202]</a>
 τῶν πυρετῶν μενόντων τὰς καθάρσεις
                        ποιεῖσθαι, τῇ δὲ λοιπῇ <br class="lb"/>θεραπείᾳ χρώμεθα πρὸς τὰ τοιαῦτα, τά τε ἄλλα καὶ
                        πρὸς <br class="lb"/>τὴν θεραπείαν περίοδον τῶν καθάρσεων προσλαμβάνοντες
                        <br class="lb"/>ὑπεστέλλομεν τὰ σιτία. ἐν τούτοις γὰρ ὁ Ἐρασίστρατος <br class="lb"/>ἐνδείκνυται
                        σαφῶς οὐχ ἑτέρων θεραπείαν διηγούμενος, ἀλλ’ <br class="lb"/>ἑαυτὸν συναριθμῶν τε καὶ
                        συνεπιγράφων ἅπασι τοῖς πραχθεῖσι <br class="lb"/>περὶ τὸν ἄνθρωπον. τὸ γὰρ ἀπέστημεν,
                        καὶ ἀπολαμβάνοντες, <br class="lb"/>ἔτι τε τὸ χρώμεθα καὶ τὸ προσλαμβάνοντες, <br class="lb"/>ἔτι
                        τε πρὸς τούτοις τὸ ὑπεστέλλομεν τὰ σιτία, προδήλως <br class="lb"/>ἐνδείκνυται δυοῖν
                        θάτερον, ἤτοι γ’ αὐτὸν ἐξηγεῖσθαι τῆς <br class="lb"/>θεραπείας τὸν Ἐρασίστρατον ἢ τοῖς
                        ὑφ’ ἑτέρου γιγνομένοις <br class="lb"/>ἀρέσκεσθαι. καὶ μὴν εἴπερ ἠρέσκετο τοῖς
                        πραττομένοις, ἐναργὲς <br class="lb"/>ἂν εἴη τεκμήριον αὐτοῦ τῆς γνώμης ἣν εἶχε περὶ
                        φλεβοτομίας. <br class="lb"/>τὸ γὰρ ὑποστέλλειν τὰ σιτία δυοῖν τούτοιν τὸ ἕτερον,
                        <br class="lb"/>ἤτοι ἀφαιρεῖν τελέως ἢ μειοῦν. ὅπερ ἐπὶ τῆς νοσούσης ὁ
                        <br class="lb"/>Ἐρασίστρατος ἔφη πεπρᾶχθαι, καθ’ ὃν καιρὸν τῆς καθάρσεως <br class="lb"/>περίοδος
                        ἦν, ὡς ὡμολόγει τοῖς ἄλλοις συγγράμμασι ἅπασιν <br class="lb"/>αὐτοῦ, καὶ ταῖς
                        φλεβοτομίαις μὲν οὐδαμόθεν χρώμενος, συμβουλεύων 
<a class="pb" href="#pb203" id="pb203">[p. 203]</a>
 δ’ ἀσιτεῖν.
                        εἰ μή τι ἄρα κᾀνταῦθα φήσουσί γε <br class="lb"/>φλεβοτομεῖσθαι μὲν τὴν γυναῖκα,
                        παραλελεῖφθαι δὲ ἐν τῇ διηγήσει <br class="lb"/>τὸ βοήθημα, νοούντων ἡμῶν αὐτὸ
                        προσῆχθαι, κᾂν <br class="lb"/>μὴ ῥηθῇ. τί δή ποτ’ οὖν καὶ περὶ τῆς ἀσιτίας οὐκ
                        ἐσίγησε, <br class="lb"/>νοεῖσθαί τε δυναμένων καὶ ταῦθ’ ὁμοίως; ὁ δ’ αὐτὸς λόγος
                        <br class="lb"/>καὶ περὶ τῶν ποτημάτων καὶ τῆς πυριάσεως καὶ τῶν προσθέντων. <br class="lb"/>εἰ
                        γὰρ μηδ’ ὅλως ἐγέγραπτο πρὸς Ἐρασίστρατον, <br class="lb"/>πάντως ἄν που συνήκαμεν ὑπὸ
                        τῶν ἰατρῶν αὐτὰ πεπρᾶχθαι. <br class="lb"/>ὡς τό γε συνιέντων πεπραγμένον, εἰ καὶ μὴ
                        ἐγέγραπτο, <br class="lb"/>κοινὸν ἁπάντων ἐστὶ τῶν βοηθημάτων. ἀλλ’ Ἐρασίστρατός
                        <br class="lb"/>τε διηγεῖσθαι πάντα προὔθετο, σαφηνείας ἀκριβοῦς <br class="lb"/>ἕνεκεν, ἵνα μή
                        τις τὴν ἐξουσίαν ἔχῃ τὰ μὲν προστιθέναι <br class="lb"/>τῶν βοηθημάτων, ὡς προσαχθέντα
                        τῇ καμνούσῃ, τὰ <br class="lb"/>δ’ ἀφαιρεῖν, ὡς παραλειφθέντα, πρὸς τῷ καὶ μάχεσθαι τῇ
                        <br class="lb"/>τούτων <span class="milestone">412</span>δόξῃ τὴν διήγησιν αὐτοῦ. εἰ
                        γὰρ ὅλον ἐφλεβοτομήθη <br class="lb"/>τὸ γύναιον, ἡ ἀσιτία μάτην παρελαμβάνετο. μᾶλλον
                        <br class="lb"/>δ’, εἰ χρὴ τἀληθὲς εἰπεῖν, οὐ μάτην μόνον, ἀλλὰ καὶ 
<a class="pb" href="#pb204" id="pb204">[p. 204]</a>
 πρὸς
                        κακοῦ. δείξω γὰρ ὀλίγον ὕστερον τοῦτο, νῦν δὲ ὅτι <br class="lb"/>μάτην ἁρμόττει πρὸς
                        τὸν ἐνεστῶτα λόγον. ἐπεὶ γὰρ ἐν <br class="lb"/>
                        <span class="milestone">10</span>τῷ καιρῷ τῆς κατὰ περίοδον καθάρσεως ἐπὶ
                        θώρακα <br class="lb"/>φερομένου τοῦ περιττοῦ κίνδυνος ἦν αἷμά τι πτύσαι τὴν
                        <br class="lb"/>γυναῖκα, μειῶσαι τὸ πλῆθος ὁ Ἐρασίστρατος βουλόμενος ἐπὶ <br class="lb"/>τὴν
                        ἀσιτίαν ἀφίκετο προδήλως ματαίαν οὖσαν, εἴπερ ἡ φλεβοτομία <br class="lb"/>παρείληπτο,
                        καθ’ ἣν ἐν ἀκαρεῖ χρόνῳ ῥᾷστον ἦν ἐκκενῶσαι <br class="lb"/>τὸ περιττὸν τοῦ αἵματος. οἱ
                        γοῦν θεραπεύοντες ἐν <br class="lb"/>Ῥώμῃ τὰς γυναῖκας αὐτῇ τοῦ συμβαίνοντος ἐμπειρίᾳ
                        μάλιστα <br class="lb"/>ἐπείσθησαν, ἐπὶ μὲν τὴν φλεβοτομίαν ἔρχοντες κατὰ τὸν καιρὸν
                        <br class="lb"/>ἐκεῖνον ᾧ ἐπίδοξος ἡ φορὰ γενέσθαι τῶν καταμηνίων, μήτε <br class="lb"/>δ’ ἡσυχίαν
                        προστάσσειν μήτ’ ἀσιτίαν, ἀλλὰ καὶ μελίκρατον <br class="lb"/>διδόναι καὶ τροφῆς
                        ὑγραινούσης δαψιλῶς καὶ λουτροῖς χρῆσθαι <br class="lb"/>συγχωρεῖν, ἐφ’ οἷς εἴωθεν εἰς
                        ταυτὸν, ὅτε γε μετρίως <br class="lb"/>ἀφαιρεθῶσι τοῦ αἵματος, ἡ κάθαρσις ἐπιφαίνεσθαι,
                        καὶ μάλισθ’ <br class="lb"/>ὅτε κατ’ ἰγνὺν παρὰ σφυρὸν ἡ φλεβοτομία γένηται. ὡς εἴγε
                        <br class="lb"/>φλεβοτομήσας τις ἀσιτεῖν προστάξειεν, οὐ μόνον ἐπίσχῃ τὸ <br class="lb"/>τῶν
                        ἔμπροσθεν μηνῶν, ἀλλὰ καὶ τὰς ἀμέμπτως κενουμένας 
<a class="pb" href="#pb205" id="pb205">[p. 205]</a>

                        ἐπισχεθήσειεν νῦν καθάρσεις. ξηραίνεται γὰρ ἐν ταῖς ἀσιτίαις <br class="lb"/>καὶ
                        παχύτερον ἑαυτοῦ γίνεται τὸ αἷμα, καὶ διὰ τοῦτο δύσρουν <br class="lb"/>ἀποτελεῖται.
                        λουομέναις δ’ αὐταῖς καὶ μελικράτου μὲν προσλαμβανούσαις, <br class="lb"/>ἐς ὕστερον δέ
                        τινα σιτία καὶ πινούσαις οἴνου μήτε <br class="lb"/>αὐστηροῦ μήτε παχέος αἱ καθάρσεις
                        ἐπιγίνονται. διὰ τοῦτο οὖν <br class="lb"/>ἔφην οὐ μόνον ἐκ περιττοῦ παραλαμβάνεσθαι
                        τὰς ἀσιτίας ἐπὶ <br class="lb"/>ταῖς φλεβοτομίαις, ἀλλὰ καὶ πρὸς κακοῦ. τῇ δὲ ἐκ τῆς
                        Χίου <br class="lb"/>παιδίσκῃ καὶ ἐξ αὐτῶν τῶν ἐπιγινομένων εὔδηλόν ἐστι παραλελεῖφθαι
                        <br class="lb"/>τὴν φλεβοτομίαν· αἵματός τι γὰρ ἔπτυσεν, οὐκ ἂν, <br class="lb"/>εἴπερ ἐκενώθη,
                        πτύσασα, καὶ μετὰ δυσπνοίας ἀπέθανε, οὐκ ἂν <br class="lb"/>οὐδὲ τοῦτο παθοῦσα.
                        μεγίστην δὲ βάσανον ἡ φλεβοτομία <br class="lb"/>παρεῖχε κατὰ τοὺς ἡμετέρους καιροὺς ἐν
                        Ῥώμῃ διὰ τὸ πλῆθος <br class="lb"/>τῶν γυναικῶν ὕδωρ ψυχρότατον ἀπὸ χιόνος πινουσῶν,
                        ἤτοι μηδ’ <br class="lb"/>ὅλως ἢ ἐλλειπῶς καθαίρεσθαι. ἀλλ’ ὅμως ταύτας ἰατροὶ
                        φλεβοτομοῦντες <br class="lb"/>ὑγιαινούσας διαφυλάττουσιν, ὡς μήθ’ αἷμα <br class="lb"/>πτύσαι
                        μήτε πλευρίτισι ἢ περιπνευμονίαις ἢ κυνάγχαις ἁλῶναι. <br class="lb"/>οὔκουν οὐδὲ ἐκ
                        τῆς Χίου παιδίσκην ἤκουσαν ὑπ’ Ἐρασιστράτου 
<a class="pb" href="#pb206" id="pb206">[p. 206]</a>
 φλεβοτομηθῆναι.
                        οὔτε γε ἂν ἐν τῇ τῶν ἄλλων διηγήσει <br class="lb"/>παρέλιπεν ὡς μικρόν τι βοήθημα τῆς
                        φλεβοτομίας, οὔτ’ ἂν <br class="lb"/>ἐκεῖνος διὰ τὴν ἀσιτίαν, οὔτ’ ἂν ὅλως ἀπέθανεν ὑπὸ
                        τοῦ <br class="lb"/>πλήθους ἡ γυνὴ πνιγεῖσα. περὶ μὲν δὴ ταύτης ἀποχρήσει <br class="lb"/>πρός γε
                        τὸ παρόν. ἐπὶ δὲ τὸν Κρίτωνα μεταβάντες ἤδη παραγράψομεν <br class="lb"/>αὐτῇ λέξει τὴν
                        Ἐρασιστράτου διήγησιν ὧν ἔπαθεν <br class="lb"/>ὁ ἄνθρωπος. ἔχει δὲ οὕτως· Κρίτωνι ἡ
                        μὲν ἀρχὴ τῆς ἀῤῥωστίας <br class="lb"/>ἐγένετο πληθώρα. συνέβη δὲ αὐτὸν ἐμπεσεῖν εἰς
                        πλήθη <br class="lb"/>συναγχικά. ἔστι δὲ τὸ γινόμενον φλεγμονὴ τῶν τε παρισθμίων
                        <br class="lb"/>καὶ τῆς ἐπιγλωττίδος. συμβαίνει οὖν τοὺς εἰς ταῦτ’ ἐμπίπτοντας
                        <br class="lb"/>πνίγεσθαι, καὶ ἐὰν μὴ θᾶττον βοηθῶνται, συντόμως <br class="lb"/>ἀπόλλυσθαι. ἐν
                        τούτοις οὖν ὄντος τοῦ Κρίτωνος τῇ μὲν <br class="lb"/>πρώτῃ ἡμέρᾳ βοηθοῦμεν πυριῶντες
                        σπόγγοις τὸν εἰθισμένον <br class="lb"/>τρόπον, ὁπότε διελείποιμεν τὰ καταπλάσματα
                        ἐπιθέμενα, <br class="lb"/>ὥστε διὰ παντὸς ἐν θεραπείᾳ εἶναι. ἐδόθη δὲ αὐτῷ καὶ
                        καταπότια <br class="lb"/>τὰ διὰ τοῦ καστορίου πρὸς τὸ τὴν κοιλίαν ὑπάγειν, καὶ
                        <br class="lb"/>πρὸς τούτοις ὑπήκουσεν ἀστείως. οὐδένα λανθάνειν οἶμαι <br class="lb"/>τὴν
                        ἐπιμέλειαν τῆς διηγήσεως ἁπάν<span class="milestone">413</span>των τῶν
                        πραχθέντων ﻿
<a class="pb" href="#pb207" id="pb207">[p. 207]</a>
 ἐπὶ τοῦ Κρίτωνος. καὶ γὰρ διὰ τῶν σπόγγων πυρίαν
                        εἶπε καὶ <br class="lb"/>τὴν τῶν καταπλασμάτων χρῆσιν, ἔτι τε τὴν τῶν καταποτίων.
                        <br class="lb"/>ἆρ’ οὖν ὅτι μὲν ἐπυριάσθη διὰ τῶν σπόγγων ἐδήλωσε καὶ <br class="lb"/>τἄλλ’ ἑξῆς
                        ἐπιμελῶς διηγήσατο, περὶ δὲ τῆς φλεβοτομίας <br class="lb"/>ἑκὼν ἐσιώπησεν, ὅτι
                        μικρότερον ἦν δηλαδὴ τοῦτο τὸ βοήθημα. <br class="lb"/>μεμνῆσθαι δ’ οὐ προσήκει μοι τῶν
                        πάνυ μικρῶν ἐν <br class="lb"/>τοιαύταις διηγήσεσιν. ἀλλά τοι κᾀνταῦθα μετ’ ὀλίγα πάλιν
                        <br class="lb"/>αὐτὸς ὁ Ἐρασίστρατος ἐρεῖ. ἐφαίνετο οὖν ἡμῖν μετάστασιν <br class="lb"/>εἰληφέναι
                        τὰ πάθη, ἐπί τε τὸν πνεύμονα καὶ τὸ ἧπαρ καταῤῥυῆσαι <br class="lb"/>μὲν αὐτῷ τὴν
                        συνάγχην, αὐξηθῆναι δὲ τοὺς πυρετοὺς <br class="lb"/>ἄνευ τῇ καθ’ ὑποχόνδριον ἐντάσει
                        τὴν μετάσχεσιν ἐλογίσατο <br class="lb"/>γεγενῆσθαι τῶν παθῶν. ἔνθα τε καὶ μάλιστα τὸν
                        νοῦν προσέχειν <br class="lb"/>ἀξιῶ σκοπούμενον οἷόν τί σοι διὰ τῆς λέξεως ταύτης, ἐν
                        <br class="lb"/>ᾗ φησὶ μετάστασιν εἰληφέναι τὰ πάθη, πότερον αὐτῶν τῶν
                        <br class="lb"/>φλεγμαινόντων μορίων μεταβάντων ἢ τοῦ αἵματος, ὃ τὴν <br class="lb"/>φλεγμονὴν
                        αὐτῶν εἰργάζετο, μεταῤῥυέντων. ἐμοὶ μὲν γὰρ δοκεῖ <br class="lb"/>τὸ πρότερον μὲν τῶν
                        προειρημένων μηδὲ νοηθῆναι δύνασθαι, <br class="lb"/>τὸ δεύτερον δ’ ἐξ αὐτῶν εἶναι τὸ
                        ἀληθές. ἐγὼ μὲν γὰρ ἐνίοτε 
<a class="pb" href="#pb208" id="pb208">[p. 208]</a>
 τὸ κατασκῆψαν εἰς τὸ μόριον πλῆθος
                        ἴσχων, εἶτ’ αὐτὸ διώσασθαι <br class="lb"/>τῆς ἐν ἐκείνῳ δυνάμεως ἐφ’ ἕτερόν τι
                        μεθίσταται. <br class="lb"/>τοῦτο τοίνυν φαίνεται καὶ τῷ Κρίτωνι συμβὰν, ἀλλ’ ὅμως
                        <br class="lb"/>οὐδὲ τότε φλεβοτομίας ἐμνημόνευσεν ὁ Ἐρασίστρατος. ἀλλὰ <br class="lb"/>τί φησι;
                        κατεπλάσσετο καὶ τὸν θώρακα ὅλως καὶ τὰ ὑποχόνδρια. <br class="lb"/>ὥσπερ δὲ ἐκ τῶν
                        κατὰ τὴν ἐπιγλωττίδα καὶ τὰ παρίσθμια <br class="lb"/>μορίων ἡ τοῦ πλεονάζοντος αἵματος
                        ἐπὶ τὰ κάτω χωρία <br class="lb"/>μετάστασις ἐγένετο, κατὰ τὸν αὐτὸν τρόπον αὖθις ἐκ
                        τῶν <br class="lb"/>κάτω μερῶν ἐπὶ τὴν κεφαλὴν ἀνεχθέντος αὐτοῦ τοὺς μὲν <br class="lb"/>πυρετοὺς
                        καὶ συνέβη λωφῆσαι, σύμπτωμα δ’ ἐπιγενέσθαι τὴν <br class="lb"/>τῶν νεύρων ἀρχὴν
                        ἐνδεικνύμενον πάσχειν. ἄκουσον δὲ καὶ <br class="lb"/>ταύτης τῆς Ἐρασιστράτου ῥήσεως.
                        ὄντος δ’ αὐτοῦ ἀπὸ μὲν <br class="lb"/>γὰρ τῆς ἀρχῆς δεκαταίου, ἀπὸ δὲ τῆς ἐπιστάσεως
                        ἑκταίου, ὅ τε <br class="lb"/>πυρετὸς εὖ μάλα ἐπανῆκεν καὶ παραστροφή τις ἐγένετο τοῦ
                        τ’ <br class="lb"/>ἰνίου, ὀψὲ δὲ τῆς ὥρας ἀναισθησία τις ἐγένετο, ὥστε καὶ τὸ
                        <br class="lb"/>οὖρον ἐκ τοῦ στρώματος προΐεσθαι, καὶ μετ’ οὐ πολὺ ἐπίστασις <br class="lb"/>τοῦ
                        πυρετοῦ. εἶτα ἐπιφέρων φησίν· ἐφαίνετο οὖν ἡμῖν <br class="lb"/>πάλιν μετάστασιν
                        εἰληφέναι τὰ πάθη ἐπὶ τὴν κεφαλὴν, καὶ 
<a class="pb" href="#pb209" id="pb209">[p. 209]</a>
 κατὰ μὲν αὐτὴν τὴν
                        μετάστασιν ἐπανηκέναι τὸν πυρετὸν, <br class="lb"/>ὕστερον δὲ πάλιν ἐπιτετακέναι ἐμπαθῆ
                        γενόμενον τῶν περὶ <br class="lb"/>τὴν κεφαλήν. εἴπωμεν ἤδη τι καὶ ἡμεῖς ἐπὶ τῇδε τῇ
                        ῥήσει <br class="lb"/>πρὸς τὸν ἄνδρα. κάλλιστα λέγεις ὦ Ἐρασίστρατε μετάστασιν <br class="lb"/>ἐπὶ
                        τὴν κεφαλὴν γεγονέναι τῶν παθῶν. ἄμεινον δ’ ἦν εἰ μὴ <br class="lb"/>τῶν παθῶν εἴποις,
                        ἀλλὰ παθῶν αἰτίου πλήθους. ὥσπερ <br class="lb"/>οὐκ ἄν τις φαίη τὰ μέρη τοῦ σώματος
                        αὐτὰ τὰ πάσχοντα <br class="lb"/>εἰληφέναι, κατὰ τὸν αὐτὸν τρόπον οὐδὲ τὰ πάθη. βέλτιον
                        <br class="lb"/>γὰρ οἶμαι φάναι παύσασθαι μὲν τὰ πρότερα πάθη, γενέσθαι <br class="lb"/>δ’ αὖθις
                        ἕτερα τῆς αἰτίας μεταστάσης, ἥτις ἦν, ὡς αὐτός <br class="lb"/>ἐν ἀρχῇ τῆς ὅλης
                        διηγήσεως ἔφη, πληθώρα. ταύτην <br class="lb"/>οὖν εἴπερ ἐκένωσεν, οὐκ ἂν οὔθ’ ὁ κύων
                        κατὰ τὴν ἐπιγλωττίδα <br class="lb"/>τούτων εἰς τὸ κάτω τὴν μετάστασιν ἔλαβεν οὔτ’
                        <br class="lb"/>αὖθις ἐκεῖθεν ἐπὶ τὴν κεφαλὴν ἀνηνέχθη. ὥστε φαίνεται καὶ <br class="lb"/>Κρίτων
                        ὁμοίως τῇ Χίᾳ γυναικὶ διὰ τὸ παραλειφθῆναι τὴν <br class="lb"/>φλεβοτομίαν ἀποθανεῖν.
                        ἀλλὰ τοῦτο μὲν δοκεῖ καὶ αὐτὸς ὁ <br class="lb"/>Ἐρασίστρατος αἴθεσθαι. τί γὰρ φησί;
                        τοῦτο ἐδόκει αἰτία <br class="lb"/>τῆς ἀπωλείας γενέσθαι τὰ ἐπὶ τὸν πνεύμονα
                        ἐπενεχθέντα, 
<a class="pb" href="#pb210" id="pb210">[p. 210]</a>
 πλὴν ὅτι κακῶς οὐκ ἔφθασεν ἐκκενῶσαι ταῦτα,
                        καίτοι γινώσκων <br class="lb"/>εὐθὺς ἐξ ἀρχῆς ὡς πληθωρικὴ διάθεσις εἴη περὶ τὸν
                        <br class="lb"/>ἄνθρωπον. ἐὰν οὖν τις ἐθέλῃ κατασκευάζειν <span class="milestone">414</span>ὡς οὐκ <br class="lb"/>εἰκὸς ἦν Ἐρασίστρατον ἰατρὸν ἄριστον ὄντα, καὶ
                        μέντοι καὶ <br class="lb"/>γνόντα Κρίτωνι μὲν ἐκ πληθώρας συμβῆναι τὰ πάθη, τῇ δὲ
                        <br class="lb"/>ἐκ τῆς Χίου παιδίσκῃ διὰ τὴν τῶν ἐμμήνων ἐπίσχεσιν, ἑκόντα
                        <br class="lb"/>παραλιπεῖν ἀφαίρεσιν τοῦ αἵματος, ἀλλ’ ἀφαιρεῖσθαι <span class="milestone">11</span>μὲν <br class="lb"/>αἵματος καὶ τοῦτον καὶ ἐκείνην,
                        παραλελεῖφθαι δὲ ἐν τῇ <br class="lb"/>διηγήσει, τί κωλύει κᾀμὲ λέγειν ὅ τι περ ἂν ἄλλο
                        βούλωμαι <br class="lb"/>τῶν κενωτικῶν βοηθημάτων, προσενηνέχθαι μὲν τοῖς κάμνουσι,
                        <br class="lb"/>παραλελεῖφθαι δὲ ἐν τῇ διηγήσει; καὶ τίς νοῦν ἔχων <br class="lb"/>ἰατρὸς ἀνέξεται
                        ταῦθ’ ἡμῶν λεγόντων; ὅπως γε καὶ τὰ μέχρι <br class="lb"/>θανάτου συμπτώματα ταῦτ’
                        αὐτοῖς φαίνεται διὰ πλῆθος γινόμενα <br class="lb"/>καὶ αὐτὸς ὁ θάνατος οὐ δι’ ἄλλην
                        τινὰ αἰτίαν ἀκολουθήσας <br class="lb"/>ἢ τὴν τὸ μὴ κενωθῆναι τὸ πλῆθος; τίς δ’
                        ἀνέξεται <br class="lb"/>λεγόντων ἀνθρώπων τὰ μὲν μικρὰ τῶν πραχθέντων ὑπ’
                        <br class="lb"/>Ἐρασιστράτου γεγράφθαι, φλεβοτομίαν καὶ κάθαρσιν ὑπ’ <br class="lb"/>ἐλλεβόρου τε
                        καὶ σκαμμωνίας, ὅτι παντί πως ἐπίδηλα, <br class="lb"/>παραλελεῖφθαι; εἰ γὰρ ἐκ τοῦ
                        μόνον εἰπεῖν τὸ κοινὸν ὡς ἡ 
<a class="pb" href="#pb211" id="pb211">[p. 211]</a>
 πληθώρα κενώσεως δεῖται, δεδήλωται
                        φλεβοτομία, διότι <br class="lb"/>τῶν κενωτικῶν ἢ βοηθημάτων, τί κωλύει καὶ τῶν ἄλλων
                        <br class="lb"/>ἕκαστον ἐρῆσθαι τῶν κενωτικῶν; μὴ τοίνυν μόνην τὴν φλεβοτομίαν <br class="lb"/>ὑπ’
                        Ἐρασιστράτου προσῆχθαι τοῖς κάμνουσι λεγέτωσαν, <br class="lb"/>ἀλλὰ καὶ τἄλλα πάντα,
                        κλυστῆρας, ἐμέτους, καθάρσεις, <br class="lb"/>λουτρὰ, γυμνάσια, τρίψεις, αἰωρήσεις,
                        χρίσματα, θερμαίνοντα <br class="lb"/>καταπλάσματα, πάνθ’ ἑξῆς ὅσα ἐκεῖνος. εἰ δ’ οὐκ
                        ἀρκεῖ μόνον ὅτι <br class="lb"/>κενωτέος ὁ κάμνων ἐστὶν, οὐδὲ τούτων τὸ τέλος ὑπάρχει
                        τῆς <br class="lb"/>τῶν βοηθημάτων διδασκαλίας, ἀλλὰ πρῶτον μὲν προσθεῖναι <br class="lb"/>χρὴ τὸν
                        τρόπον τῆς κενώσεως, εἶτα τὴν ὕλην εἰπεῖν δι’ ἧς <br class="lb"/>ἄριστα πραχθήσεται,
                        καὶ ταύτῃ προσθεῖναι τὸν καιρὸν καὶ τὸ <br class="lb"/>μέτρον καὶ τρόπον τῆς χρήσεως,
                        ὅτε κοινὸν εἰπὼν σκοπὸν τῶν <br class="lb"/>βοηθημάτων οὐδέ πως κατὰ μέρος οὐδὲν
                        εἰρηκέναι. εἰ γὰρ <br class="lb"/>ἀρκεῖ τὸ κοινὸν εἰπεῖν, ἐκ περιττοῦ μνημονεύει
                        καταπλασμάτων <br class="lb"/>τε καὶ ἀσιτίας καὶ πυρίας τῆς διὰ σπόγγων. εἰ τὸ μὲν
                        <br class="lb"/>κατάπλασμά τε καὶ τὴν ἀσιτίαν οὐκ ἂν ἡμεῖς εὕροιμεν ἄνευ <br class="lb"/>τοῦ παρ’
                        ἐκείνου μαθεῖν; ἡ φλεβοτομία δὲ ἐστὶ δήλη πᾶσι, <br class="lb"/>κᾂν Ἐρασίστρατος μὴ
                        λέγῃ. </p>
                </section>
                <a class="pb" href="#pb212" id="pb212">[p. 212]</a>
                <section id="body-1-4" class="div textpart chapter level3">
                  <p class="p autofirst">Ἀλλὰ κᾂν τοῦτό τις αὐτοῖς συγχωρήσῃ, καίτοι <br class="lb"/>φανερῶς ὂν ἄτοπον, ἄλλα
                        μεγάλα καὶ πολλὰ λείπεται <br class="lb"/>σκέμματα τῷ μέλλοντι χρήσασθαι προσηκόντως τῷ
                        βοηθήματι. <br class="lb"/>πρῶτον μὲν εἰ μηδὲν διαφέρει τέμνειν ἡντινοῦν φλέβα, καθάπερ
                        <br class="lb"/>οἴονταί τινες, ἢ καθ’ ἕκαστον τῶν πεπονθότων μορίων <br class="lb"/>ἰδίαι φλέβες
                        εἰσὶν αἱ ταχέως ἐκκενοῦσαι τὸ πλῆθος αὐτῶν. <br class="lb"/>δεύτερον δ’ ἐπὶ τούτῳ
                        σκέμμα, πότερον ἅπαξ ἢ πλεονάκις <br class="lb"/>ἀφαιρεῖν προσήκει. καὶ τρίτον δ’ ἐπ’
                        αὐτοῖς σκοποὺς ἐξευρεῖν, <br class="lb"/>οἷς προσέχων τις ἀκριβῶς στοχάσαιτο τοῦ μέτρου
                        τῆς κενώσεως. <br class="lb"/>καὶ τέταρτον ὁ καιρὸς ἐν ᾧ χρὴ μάλιστα ποιεῖσθαι τὰς
                        <br class="lb"/>φλεβοτομίας, εἰ μηδέν ἐστιν ἐξαίρετον, αὐτὸ τοῦτο σὺν ἀποδείξει
                        <br class="lb"/>διδάξεται. τῷ μὲν οὖν ὅλως ἀποστάντι φλεβοτομίας <br class="lb"/>οἴχεταί τε καὶ
                        συνανῄρηται τούτων ἁπάν<span class="milestone">415</span>των ἡ σκέψις,
                        <br class="lb"/>τῷ προθεμένῳ δ’ ἐξ ἀνάγκης ἕπεται. καὶ γάρ τοι κᾀπὶ τῶν <br class="lb"/>ἄλλων
                        βοηθημάτων ἁπάντων ὁ αὐτός ἐστι λόγος, οἷον ἐλλεβόρου, <br class="lb"/>σκαμμωνίας,
                        οἴνου, λουτροῦ, σιτίων. εἰ μὲν γὰρ μηδ’ <br class="lb"/>ὅλως ἐστὶ χρηστέον ἐπὶ τῶν
                        νοσούντων ὁτῳδήποτε τῶν εἰρημένων, 
<a class="pb" href="#pb213" id="pb213">[p. 213]</a>
 οὔτε καιρὸς οὔτε ποσότης
                        οὔτε τρόπος τῆς χρήσεως <br class="lb"/>οὔτ’ ἄλλο οὐδὲν ἔτι καὶ ζητηθήσεται τῷ καθ’
                        αὑτό. προσιεμένῳ <br class="lb"/>δὲ τὴν χρῆσιν ἀναγκαῖόν ἐστι περὶ τούτων πάντων
                        <br class="lb"/>διελθεῖν, οὐ μόνον ἐπὶ τῶν δραστικῶν βοηθημάτων, ἐν οἷς εἰ
                        <br class="lb"/>παροφθείη τι σμικρὸν, ἡ βλάβη μεγίστη δι’ αὐτὸ γίνεται τοῖς
                        <br class="lb"/>νοσοῦσιν, ἀλλὰ κᾀπὶ τῶν ἐλαττόνων. καὶ φαίνεται τοῦτο <br class="lb"/>οὕτως
                        γινόμενον ἑκάστης ἡμέρας ἐπὶ πάντων τῶν νοσούντων. <br class="lb"/>οὐδεὶς γοῦν εἰπὼν
                        ἰατρὸς, ἄνθρωπος οὗτος τραφήτω, χαρίζεται, <br class="lb"/>μήτε τὸν καιρὸν ἔτι
                        προσθεὶς, ἐν ᾧ κελεύει τραφῆναι <br class="lb"/>τὸν κάμνοντα, μήτε τὸ σιτίον ὁρίσας
                        αὐτὸ, μήτε τὴν ποσότητα <br class="lb"/>μήτε τὴν σκευασίαν, ἢ τὴν τῆς χρήσεως τάξιν,
                        ἀλλ’ ἕκαστον <br class="lb"/>τούτων ἀκριβῶς ἐκδιηγεῖται τοῖς παροῦσιν ὅπως δεῖ
                        πραχθῆναι. <br class="lb"/>καὶ τοίνυν καὶ γράφουσιν ἐν τοῖς βιβλίοις ἅπασιν ἐφ’ <br class="lb"/>ὧν
                        ἂν πράττουσι βοηθημάτων ἑξῆς ταῦτα σύμπαντα, καί <br class="lb"/>τινες γ’ αὐτῶν, ὅσοι
                        οὐ μακρολογώτεροι, χρονίζουσιν τῇ διηγήσει, <br class="lb"/>οὐ μακρολογίαν, ἀλλ’
                        ἐπιμέλειαν ἡγούμενοι τὴν τοιαύτην <br class="lb"/>διδασκαλίαν. Ἱπποκράτης μὲν ἐν τοῖς
                        πλείστοις τῶν ἑαυτοῦ <br class="lb"/>συγγραμμάτων ἐσχάτως βραχυλόγος ὢν, ὅμως οὐκ ὀκνεῖ
                        γράφειν 
<a class="pb" href="#pb214" id="pb214">[p. 214]</a>
 ἐπὶ τῆς φλεβοτομίας οὔτε τὸ μέρος τοῦ σώματος, ἐν ᾧ
                        <br class="lb"/>χρὴ τμηθῆναι τὸ ἀγγεῖον, οὔτε τὸ μέτρον τῆς κενώσεως οὔτε <br class="lb"/>τὸν
                        καιρόν. Ἐρασίστρατος δὲ, ὃν οἱ νῦν Ἐρασιστράτειοι φασὶ <br class="lb"/>χρῆσθαι
                        φλεβοτομίᾳ, μακρολογότερος ὢν, ὡς ὀλίγον ὕστερον <br class="lb"/>δείξω, πρῶτον μὲν οὐδὲ
                        αὐτὸ τὸ ὄνομα ὑπέμεινε προσγράψαι <br class="lb"/>τῆς φλεβοτομίας ἅμα τοῖς ἄλλοις
                        βοηθήμασι· εἶτα παρέλιπεν ἑξῆς <br class="lb"/>πάντα τὰ κατειλεγμένα καὶ τὸν καιρὸν καὶ
                        τὸ μέτρον καὶ τόπον <br class="lb"/>ἀγγείου καὶ τρόπον χρήσεως, ὁ μηδ’ ὡς χρὴ τὰ
                        καταπλάσματα <br class="lb"/>ἐφ’ ἕκαστον τῶν νοσούντων προσφέρειν ἢ τὴν μᾶζαν
                        <br class="lb"/>φυρᾷν, ὀκνῶν προσγράφειν, ὁ μηδὲ περὶ τῆς τῶν λαχάνων <br class="lb"/>ἑψήσεως
                        σιωπῶν. ἄκουσον γοῦν ἃς γράφει κατὰ τὴν περὶ τῆς <br class="lb"/>κοιλίας πραγματείαν
                        προσφοράς. τὴν μὲν πρώτην προσφορὰν <br class="lb"/>ἄλφιτα κριμνώδη πεφρυγμένα εὖ
                        ἀποσεσεισμένα. ὅταν δὲ <br class="lb"/>προσφέρεσθαι μέλλῃ, ἔν τινι ψυκτῆρι ἐπιχέοντα
                        ὕδωρ φυράσαντα <br class="lb"/>διδόναι, μηδ’ εἰς ἅπαξ δὲ ἅπαν ὃ ἂν μέλλῃς διδόναι
                        <br class="lb"/>φυράσας, ἀλλὰ δὶς ἢ τρὶς, ὅπως μὴ ξηρὰ γενομένη ἡ μᾶζα <br class="lb"/>δυσάλωτος
                        μὴ πολὺ τὸ ὑγρὸν ἀναδέξηται. οὐδὲν γὰρ τούτων <br class="lb"/>χρήσιμον. προσεσθίειν δὲ
                        διδόναι τῶν κιχωρίων συχνὰ εἰς 
<a class="pb" href="#pb215" id="pb215">[p. 215]</a>
 ὄξος μὴ δριμὺ ἐμβάπτοντας καὶ
                        ἐπὶ τῶν σιτίων ἀναλίσκειν. <br class="lb"/>ἑφθὰ κιχώρια ἑψῆναι δεῖ δύο παρασκευάζοντας
                        χυτρίδας, καὶ <br class="lb"/>εἰς μὲν τὴν μίαν ἐμβάλλοντας ἑψεῖν, ὅταν δὲ ἤδη
                        καθεψηθέντα <br class="lb"/>εὖ μάλα ᾖ καὶ ἡ ἑτέρα χύτρα τοῦ ὕδατος ζέῃ, μεταγγίζειν
                        αὐτὰ <br class="lb"/>εἰς τὴν ἑτέραν. εἶναι δὲ δέσμια ὅπως εὐμετάθετα ᾖ. συνεψήσαντα
                        <br class="lb"/>δὲ καὶ ἀποχέοντα τὸ ὕδωρ ἀρτύσαι ἁλὶ καὶ ἐλαίῳ καὶ <br class="lb"/>διδόναι
                        προσφέρεσθαι. ἆρ’ ἐπινοεῖς ἔτι δύνασθαί τι ἐπιμελέστερον <br class="lb"/>γράψαι τὰ
                        σμικρότατα τοῦ μηδ’ ὅτι χρὴ δεσμίδια <br class="lb"/>ποιεῖν τῶν κιχωρίων, ὅπως
                        εὐμετάθετα ᾖ, σιωπήσαντος; εὔδηλον <br class="lb"/>γὰρ ὅτι τὰ λελυμένα δυσμετάθετα
                        γίγνονται καὶ διὰ τοῦτο <br class="lb"/>κηδόμενος οὐ μόνον ἡμῶν ἰατρῶν, ἀλλὰ καὶ τῶν
                        ἑψόντων <br class="lb"/>τὰ λάχανα μαγείρων ἐδίδαξεν αὐτοὺς ὡς χρὴ συνδεῖν τὰ
                        <br class="lb"/>λάχανα. τοιοῦτος δ’ ἐστὶ κᾀπειδὰν ἤτοι καταπλάσματός τινος <br class="lb"/>γράφῃ
                        σκευασίαν ἢ περιπατεῖν κελεύῃ τοσούσδε σταδίους ἢ <br class="lb"/>τρίβεσθαι τρίψεις
                        τοσαύτας, ἤ τι τοιοῦτον <span class="milestone">416</span>ἕτερον, ἐφ’
                        <br class="lb"/>οἷς ἤδη τινὲς οὐ μόνον οὐκ ἐπαινοῦσι τῆς περιττῆς ἐπιμελείας, <br class="lb"/>ἀλλὰ
                        καὶ ψέγουσι ὡς ὅρους καὶ μέτρα τιθέμενον ἐπὶ τῶν 
<a class="pb" href="#pb216" id="pb216">[p. 216]</a>
 ἀόριστον
                        ἐχόντων τὴν ποσότητα. τίς ἂν οὖν οὐ πεισθῇ τὸν <br class="lb"/>οὕτως ἐπιμελῆ κεχρῆσθαι
                        μὲν ὁμοίως τοῖς ἄλλοις, φλεβοτομίας <br class="lb"/>μηδαμόθεν δ’ αὐτῆς μνημονεῦσαι πλὴν
                        ἅπαξ ἐν τῷ περὶ αἵματος <br class="lb"/>ἀναγωγῆς; οὐδ’ οὖν οὐδὲ τότε χρώμενον, ἀλλὰ
                        τοὐναντίον <br class="lb"/>ἅπαν ἐπαινοῦντα τὸν Χρύσιππον ἐπὶ τῷ μὴ χρῆσθαι
                        <br class="lb"/>φλεβοτομίᾳ καὶ τὴν ἀπόδειξιν αὐτοῦ καθ’ ἣν ἀποδεικνύναι <br class="lb"/>νομίζει τὸ
                        Χρυσίππου δόγμα περὶ τῆς φλεβοτομίας, τοῦ <br class="lb"/>μᾶλλον τῶν αἷμα πτυσάντων
                        κοινὴν εἶναι λέγοντος ἢ ἄλλων <br class="lb"/>ἁπάντων οἷς μόριόν τι τοῦ σώματος μέλλει
                        φλεγμαίνειν. <br class="lb"/>ἀλλὰ περὶ μὲν τοῦδε καὶ αὖθις εἰρήσεται. νῦν <br class="lb"/>δ’ ὅπερ
                        ἔλεγον <span class="milestone">12</span>ἀναληπτέον, ὡς οὐκ ἂν Ἐρασίστρατος
                        <br class="lb"/>ἐπὶ πλεῖστον ἐκτείνων ἅπαντας τοὺς λόγους, καὶ μέντοι καὶ <br class="lb"/>δὶς καὶ
                        τρὶς ἐνίοτε διεξερχόμενος ἕνα λόγον ἐν διαφέρουσι <br class="lb"/>βιβλίοις, ὀλιγώρησεν
                        ἄν που κᾂν ἅπαξ έ συλλαβὰς προσγράψαι <br class="lb"/>παρενθεὶς ἅμα τοῖς ἄλλοις
                        βοηθήμασι τὸ τῆς φλεβοτομίας <br class="lb"/>ὄνομα, πρὸς τῷ καὶ τὴν ποσότητα πάντως ἂν
                        αὐτῆς εἰπεῖν, <br class="lb"/>ὡς ἐπ’ ἄλλων ἐποίησε, καὶ τὸν καιρὸν, ὡς εἴρηται πρόσθεν,
                        <br class="lb"/>ὅσα τ’ ἄλλα τοιαῦτα. τινὲς μέν γε τῶν ἰατρῶν ἐπὶ σημείοις ﻿
<a class="pb" href="#pb217" id="pb217">[p. 217]</a>
 ὁρίζουσι τὸ ποσὸν τῆς κενώσεως, οἷον εἰ μεταβάλλοι κατὰ <br class="lb"/>τὴν χρόαν ἢ
                        τὸν τόνον ἢ τὴν ῥύσιν τοῦ αἵματος, ἢ εἰ καταπίπτοιεν <br class="lb"/>εἰς ἀτονίαν οἱ
                        σφυγμοὶ καί τινες ἱδρῶτες ἐπιφαίνοντο <br class="lb"/>ἐν αὐτῷ τῷ καιρῷ τῆς ἀφαίρεσεως.
                        ταῦτα δ’ οὖν καὶ Ἱπποκράτης <br class="lb"/>πόνους φησὶν, καὶ τοὺς σφοδροτέρους τῶν
                        ἐμέτων καὶ <br class="lb"/>τὰς ἀλογωτέρας διαχωρήσεις ἄλλοις διείρηκεν ἄχρι λειποθυμίας
                        <br class="lb"/>ἄγειν τὴν κένωσιν, ὁπόταν τι φαίνηται κατὰ τὸν λόγον <br class="lb"/>αὐτῇ γινομένῃ
                        τῆς κενώσεως, οὐχ ὑπὸ χυμοῦ ῥυέντος εἰς <br class="lb"/>τὸ τῆς γαστρὸς στόμα. πολλάκις
                        γὰρ ἐναργῶς φαίνεσθαι διὰ <br class="lb"/>χολὴν ἢ διὰ φλέγμα συῤῥυὲν ἐνταῦθα
                        λειποθυμίαν γινομένην. <br class="lb"/>ἔνιοι δὲ τῇ τε τοῦ παντὸς σώματος μεταβολῇ κατὰ
                        <br class="lb"/>χρόαν καὶ τῇ κατὰ τοὺς σφυγμοὺς ἐτεκμαίροντο τὴν σύμμετρον
                        <br class="lb"/>ἀφαίρεσιν καὶ διὰ τοῦτο εἰς ἅπαξ ἀπαγορεύουσιν ἢ <br class="lb"/>χρῆσθαι δαψιλεῖ
                        τῇ κενώσει, βέλτιον εἶναι τοῖς ἐπιγινομένοις <br class="lb"/>τεκμηραμένους πρότερον
                        οὕτως ἐπὶ τὴν τοῦ λυποῦντος <br class="lb"/>ἔρχεσθαι κένωσιν. ἄλλοι δέ τινες ἐτόλμησαν
                        ἤδη τι καὶ <br class="lb"/>μέτρον ὁρίζειν οἷον ἤτοι δύο κοτύλας Ἀττικὰς εἶναι τὴν
                        <br class="lb"/>σύμμετρον ἀφαίρεσιν ἢ βραχὺ πλείω ἢ ἔλασσον, ὡς ἐκ τοῦ 
<a class="pb" href="#pb218" id="pb218">[p. 218]</a>

                        συμμέτρου δυνησομένων ἡμῶν εὑρίσκειν τὸ μᾶλλόν τε καὶ <br class="lb"/>ἧττον ἁρμόττον
                        ἑκάστῳ τῶν φλεβοτομουμένων καθ’ ἡλικίας <br class="lb"/>καὶ φύσεις καὶ ὥρας καὶ χώρας.
                        οὐκοῦν Ἐρασίστρατον ἀριθμὸν <br class="lb"/>μέν τινα τρίψεως ὁρίζειν, ἵνα κᾂν σφαλῶμεν
                        τῆς <br class="lb"/>ἀκριβοῦς συμμετρίας, οὐδεμία μεγάλη βλάβη, μετὰ δὲ μηδὲν
                        <br class="lb"/>εἰπεῖν ὅλως ἐπὶ φλεβοτομίας. ἐγὼ μὲν γὰρ εὖ οἶδα ὅτι καὶ <br class="lb"/>περὶ τῶν
                        φλεβῶν αὐτῶν τῶν τμηθησομένων ἔγραψεν ἂν οὐκ <br class="lb"/>ὀλίγα καὶ μάλισθ’ ὅτι
                        πολλάκις Ἱπποκράτης αὐτῶν ἐμνημόνευσεν. <br class="lb"/>ἐνίοτε μὲν κατὰ ἰγνὺν ἢ παρὰ
                        σφυρὸν, ἐνίοτε δὲ τὴν <br class="lb"/>ὀρθίαν ἐν τῷ μετώπῳ καὶ αὖθις τὴν ἐπὶ τῇ γλώττῃ.
                        περὶ μὲν <br class="lb"/>γὰρ τῶν κατ’ ἀγκῶνα τί δεῖ καὶ λέγειν ὡς οὐκ ἂν ἐσιώπησεν
                        <br class="lb"/>ὁ Ἐρασίστρατος, εἴτε χρὴ πάσας ἐπὶ πᾶσι τέμνεσθαι νοσήμασι, <br class="lb"/>εἴθ’,
                        ὡς Ἱπποκράτης ἐκέλευεν, ἄλλην ἐπ’ ἄλλων; τοῦ <br class="lb"/>γὰρ οὕτως ἐπιμελῶς
                        γράφοντος πάντα καὶ τοῦτο ἦν ἔργον <br class="lb"/>οἰκεῖον ὁρίσαι μέν τί ἄμετρον ἐν
                        τηλικούτῳ βοηθήματι, προσγράψαι <br class="lb"/>δ’ ἣν ἔχει γνώμην ὑπὲρ τῶν φλεβῶν,
                        ὥσπερ οἱ ἄλλοι <br class="lb"/>πεποιήκασιν ἰατροὶ, τινὲς μὲν οὐδὲν δια<span class="milestone">417</span>φέρειν φάσκοντες 
<a class="pb" href="#pb219" id="pb219">[p. 219]</a>
 ὁποίαν ἄν τις
                        ἐθέλοι τέμνειν φλέβα· κενοῦσθαι γὰρ ἐξ <br class="lb"/>ἑκάστης αὐτῶν ὁμοτίμως τὸ πᾶν·
                        τινὲς δὲ πάμπολλα ἡγούμενοι <br class="lb"/>καὶ παρὰ τοῦτο γίνεσθαι διαφοράν. ἐνίας μὲν
                        γὰρ αὐτῶν <br class="lb"/>θᾶττον, ἐνίας δὲ ἐν χρόνῳ πλείονι τὸ πεπονθὸς μέρος ἐκκενοῦν.
                        <br class="lb"/>ὁ τοίνυν μήτε τούτων τι γράψας μήτε τοῦ μέτρου <br class="lb"/>τῆς φλεβοτομίας
                        ὁρίσας τοὺς σκοποὺς, εὔδηλον διὰ τοῦτο <br class="lb"/>παραλελοιπὼς ἅπαντας τούσδε τοὺς
                        λόγους ὅτι μηδ’ ὅλως <br class="lb"/>ἐχρῆτο τῷ βοηθήματι. ὥσπερ γὰρ ὁ μηδέποτε χρώμενος
                        ἐπ’ <br class="lb"/>ἀῤῥώστου καταπλάσμασι γράφειν οὐ δύναται τὰς διαφορὰς <br class="lb"/>αὐτῶν ἢ
                        τὰς σκευασίας ἢ τὸν καιρὸν ἢ τὸν τρόπον τῆς χρήσεως, <br class="lb"/>ἀναγκαῖον δ’ εἶναι
                        τοῖς χρωμένοις, ὥσπερ Ἐρασίστρατος <br class="lb"/>ἐχρῆτο, καὶ περὶ τούτων ἑκάστου
                        διορίσαι, κατὰ τὸν <br class="lb"/>αὐτὸν τρόπον ὅσοι μὲν μηδ’ ὅλως χρῶνται φλεβοτομίᾳ,
                        καιρὸν <br class="lb"/>καὶ τρόπον χρήσεως καὶ σκοποὺς τοῦ μέτρου γράφειν <br class="lb"/>οὐ
                        δύνανται. τοῖς χρωμένοις δ’ ἀναγκαῖόν ἐστι καὶ περὶ <br class="lb"/>τούτων διορίσασθαι
                        καὶ πολὺ μᾶλλον ὑπὲρ τῆς φλεβῶν διαφορᾶς, <br class="lb"/>εἰ καὶ μηδὲν ἄλλο, τὸ γοῦν
                        τοσοῦτον ὡς οὐδὲν διαφέρει 
<a class="pb" href="#pb220" id="pb220">[p. 220]</a>
 τήνδε πρὸ τῆσδε τέμνειν, ὁμοίως
                        ἁπασῶν ἐκκενοῦν <br class="lb"/>δυναμένων τὰ φλεγμαίνοντα μόρια. </p>
                </section>
                <section id="body-1-5" class="div textpart chapter level3">
                  <p class="p autofirst">Τὸ δὲ μήτε τούτων τι γράψαι καὶ τὴν <br class="lb"/>χρείαν ὅλην ἀνελεῖν τοῦ βοηθήματος,
                        ἐπὶ δὲ πάθους ὃ μάλιστα <br class="lb"/>χρῄζειν αὐτοῦ πεπίστευται, πῶς οὐκ ἄν τις
                        ἐναργὲς εἶναι <br class="lb"/>φαίη γνώρισμα τοῦ μηδέποτε Ἐρασίστρατον κεχρῆσθαι τῷ
                        <br class="lb"/>βοηθήματι; τί γὰρ οὖν δύσκολον, ἡνίκα ἔγραφεν ἐν τῇ τῶν <br class="lb"/>πυρετῶν
                        θεραπείᾳ κατὰ λέξιν ὧδε· περὶ μὲν οὖν τὰς ἀρχὰς <br class="lb"/>τῶν ἀῤῥωστιῶν καὶ τὰς
                        τῶν φλεγμονῶν γενέσεις ἀφαιρετέον <br class="lb"/>ἂν εἴη πᾶσαν προσφορὰν ῥοφημάτων τε
                        καὶ σιτίων, ἐνταῦθα <br class="lb"/>προσγράψαι, χρηστέον δὲ φλεβοτομίᾳ; ὥσθ’ ὅλην αὐτοῦ
                        τὴν <br class="lb"/>ῥῆσιν γενέσθαι τοιάνδε· περὶ μὲν τὰς ἀρχὰς τῶν ἀῤῥωστιῶν <br class="lb"/>καὶ
                        τὰς τῶν φλεγμονῶν γενέσεις ἀφαιρετέον ἂν εἴη πᾶσαν <br class="lb"/>προσφορὰν ῥοφημάτων
                        τε καὶ σιτίων, χρηστέον δὲ φλεβοτομίᾳ. <br class="lb"/>γίνονται γὰρ ὡς τὸ πολὺ αἱ τοὺς
                        πυρετοὺς ποιοῦσαι <br class="lb"/>φλεγμοναὶ διὰ πληθώραν. διδομένων οὖν ἐν τοῖς
                        τοιούτοις <br class="lb"/>καιροῖς προσφορῶν καὶ τῆς πέψεώς τε καὶ ἀναδόσεως τὰς κατ’
                        <br class="lb"/>αὐτὰς ἐνεργείας ἀποδιδουσῶν, πληρουμένων τε τῶν ἀγγείων 
<a class="pb" href="#pb221" id="pb221">[p. 221]</a>

                        τῆς τροφῆς, ἔτι γε πλείστας τε καὶ ἰσχυρὰς συμβήσεται τὰς <br class="lb"/>φλεγμονὰς
                        γίνεσθαι. βέλτιον οὖν μήτε διδόναι σιτία καὶ <br class="lb"/>τέμνειν φλέβα. τοιαύτη μὲν
                        ἂν ἡ ῥῆσις ἐγένετο, βουληθέντος <br class="lb"/>αὐτοῦ ὥσπερ ταῖς ἀσιτίαις, οὕτω καὶ τῇ
                        φλεβοτομίᾳ χρῆσθαι. <br class="lb"/>μὴ προσγράψαντος δὲ πῶς ἄν τις πιστεύσειε ἐπαινεῖν
                        τὸν ἄνδρα <br class="lb"/>τὴν χρῆσιν τοῦ βοηθήματος; ὅτε δὲ μηδ’ ἐν ἄλλῃ τινὶ
                        πραγματείᾳ <br class="lb"/>θεραπευτικῇ φαίνεται τοῦτο ποιεῖν, ἔτι καὶ μᾶλλον <br class="lb"/>ἄν
                        τις πιστεύσειεν ὑπὸ τῆς γνώμης αὐτοῦ. τίς γὰρ ἂν δύναιτο <br class="lb"/>πεισθῆναι τὸν
                        μακρολογώτατον Ἐρασίστρατον ὀκνῆσαι προσθεῖναι <br class="lb"/>συλλαβὰς ἤτοι δ΄ ἢ έ κᾂν
                        ἅπαξ που τῶν γεγραμμένων <br class="lb"/>αὐτῶν πραγματειῶν; ἐγὼ μὲν οὖν εἰ καὶ μηδὲν
                        ἐσώζετο <br class="lb"/>Ἐρασιστράτου βιβλίον, ἀλλ’ ἤδη πάντα ἀπολώλει, καθάπερ <br class="lb"/>τὰ
                        Χρυσίππου κινδυνεύει παθεῖν, τοῦτο τοῖς μαθηταῖς ἂν <br class="lb"/>αὐτοῦ μᾶλλον
                        ἐπίστευσα περὶ τοῦ διδασκάλου λέγουσιν ἢ <br class="lb"/>τοῖς μήτ’ <span class="milestone">418</span>Ἐρασίστρατον αὐτὸν ἰδοῦσι, ποτὲ μήτε
                        <br class="lb"/>μαθητὴν αὐτοῦ, μήτε τῶν ὡς ἐκείνου φοιτησάντων ἢ τῶν <br class="lb"/>τούτοις
                        συγγενομένων. ἀλλὰ μετὰ τοσαύτας ἐτῶν γενεὰς ﻿
<a class="pb" href="#pb222" id="pb222">[p. 222]</a>
 ἀποφαινομένων
                        τολμηρῶς ὑπὲρ ὧν οὔτ’ εἶδον οὔτε ἰδόντος <br class="lb"/>τινὸς ἤκουσαν οὔτε ἀνέγνωσαν
                        Ἐρασίστρατον γράψαντα <br class="lb"/>οὐδ’ ἄχρι τεττάρων ἢ πέντε συλλαβῶν, ὡς ἔφην. τὸ
                        μὲν <br class="lb"/>γὰρ τεμεῖν φλέβα δ΄ συλλαβῶν, φλεβοτομία δὲ αὕτη έ. τὸ <br class="lb"/>δ’ εἰς
                        τὴν ῥῆσιν αὐτοῦ παραγραφὲν ὀλίγον ἔμπροσθεν ὑπ’ <br class="lb"/>ἐμοῦ, τὸ, χρηστέον δὲ
                        φλεβοτομίᾳ, διὰ θ΄ λέγεται συλλαβῶν. <br class="lb"/>παυσάσθωσαν οὖν ἤδη λωβώμενοι τοῖς
                        γε μανθάνουσι τὴν <br class="lb"/>τέχνην καὶ τοῖς νοσοῦσιν αὐτοῖς οἱ λέγοντες
                        Ἐρασίστρατον <br class="lb"/>κεχρῆσθαι μὲν τῆ φλεβοτομίᾳ, λόγον δ’ οὐδένα πεποιῆσθαι
                        <br class="lb"/>περὶ αὐτῆς, ὡς παραδήλου πᾶσιν οὔσης μᾶλλον ἢ τῆς τῶν
                        <br class="lb"/>καταπλασμάτων τε καὶ λαχάνων ἑψήσεως. εἰ γὰρ διὰ τοῦτο
                        <br class="lb"/>φλεβοτομήσουσιν οἱ μανθάνοντες τὴν τέχνην, διότι καθάπερ <br class="lb"/>ἐν ταῖς
                        ἀσιτίαις αἱ φλέβες κενούμεναι λύουσι τὰς φλεγμονὰς, <br class="lb"/>οὕτω καὶ αἱ
                        φλεβοτομίαι πάντας ἑξῆς φλεβοτομήσουσιν <br class="lb"/>ὅσους Ἐρασίστρατος ἀσιτεῖν
                        κελεύει. καὶ τοῦτο μὲν ἔτι <br class="lb"/>σμικρὸν. </p>
                </section>
                <section id="body-1-6" class="div textpart chapter level3">
                  <p class="p autofirst">Τὸ δὲ μήτε περὶ τοῦ μέτρου φλεβοτομίας <br class="lb"/>μήτε περὶ τῶν τμηθησομένων φλεβῶν
                        ἀκούσαντάς τι τοὺς 
<a class="pb" href="#pb223" id="pb223">[p. 223]</a>
 νέους ἐπὶ <span class="milestone">13</span>βοηθήματος παραγίνεσθαι, μεγίστην οἴσει <br class="lb"/>βλάβην τοῖς κάμνουσιν, ὥσπερ
                        ἔφην εὐθὺς κατ’ ἀρχάς. ἄμεινον <br class="lb"/>οὖν αὐτοῖς μηδ’ ὅλως ἐπιχειρεῖν
                        φλεβοτομεῖν ἢ χωρὶς <br class="lb"/>τοῦ διορισθέντος περὶ τῶν εἰρημένων ἐπὶ βοήθημα
                        παραγίνεσθαι. <br class="lb"/>πλείονες γὰρ οὕτως ἀπώλλοντο τῶν ἔμπροσθεν εἴτ’
                        <br class="lb"/>ἀπολλυμένων διὰ τοὺς μὴ φλεβοτομοῦντας. οἱ μέν γε τότε <br class="lb"/>πρεσβῦται
                        μηδ’ ὅλως φλεβοτομοῦντες ἄλλοις ἐχρῶντο κενωτικοῖς <br class="lb"/>βοηθήμασι ἐν
                        μακροτέρῳ χρόνῳ ταυτὸν τῇ φλεβοτομίᾳ <br class="lb"/>δυναμένοις ἐργάζεσθαι, πλὴν εἴ που
                        διὰ τὸ κύριον τοῦ πάσχοντος <br class="lb"/>μέρος ἢ τὴν τοῦ πλήθους ὑπερβολὴν ἔφθασεν
                        ἀποθανεῖν <br class="lb"/>ὁ κάμνων. οἱ δὲ νῦν οἰόμενοι δεῖσθαι πᾶσαν ἀρχὴν <br class="lb"/>πυρετοῦ
                        φλεβοτομίας οὐ σμικρὰ λυμαίνονται τοῖς νοσοῦσιν. <br class="lb"/>οὕτως γὰρ πεπείκασιν
                        ἑαυτοὺς περὶ τοῦ βοηθήματος, ὡς εἰ καὶ <br class="lb"/>πρὸς Ἐρασιστράτου ἐγέγραπτο καθ’
                        ὃν ἐγὼ μικρὸν ἔμπροσθεν <br class="lb"/>ἐδήλωσα τρόπον, ἐνθεὶς αὐτὰς τῇ ῥήσει τὰς θ’
                        συλλαβὰς ὡς <br class="lb"/>γενέσθαι τὴν λέξιν τοιαύτην, ἄνωθεν γὰρ αὐτῆς ἄμεινον
                        μνημονεῦσαι. <br class="lb"/>περὶ μὲν οὖν τὰς ἀρχὰς τῶν ἀῤῥωστῶν καὶ τὰς τῶν
                        <br class="lb"/>φλεγμονῶν γενέσεις ἀφαιρετέον ἂν εἴη πᾶσαν προσφορὰν ῥοφημάτων 
<a class="pb" href="#pb224" id="pb224">[p. 224]</a>
 τε καὶ σιτίων. χρηστέον δὲ φλεβοτομίᾳ. τοιαύτην γὰρ οἱ
                        <br class="lb"/>νῦν εἶναι βούλονται τὴν Ἐρασιστράτου γνώμην οὐκ ἐπ’ ἀγαθῷ <br class="lb"/>τῶν
                        καμνόντων, ἑτέρων μὲν ὑπαρχόντων καιρῶν καὶ σκοπῶν <br class="lb"/>ἀσιτίας, ἑτέρων δὲ
                        φλεβοτομίας, οὓς ἐγὼ κατὰ τήνδε τὴν πραγματείαν <br class="lb"/>ἐρῶ πάντας ἐν τῇ
                        προσήκῃ τάξει. νυνὶ μὲν γὰρ ὥσπερ <br class="lb"/>εἰ τοῖς πρεσβύταις ἔμπροσθεν
                        πεπεισμένοι κενῆς ὑπήρξαντο <br class="lb"/>παλινῳδίας, οὕτω κᾀμοὶ παλινῳδητέον ἐστὶ
                        ἐπενεκτέον τε <br class="lb"/>καὶ τοὺς νῦν ἀλόγως φλεβοτομοῦντας ἐπὶ τὸ μηδ’ ὅλως
                        φλεβοτομεῖν. <br class="lb"/>ὡς γὰρ ὁ Πλάτων ἔλεγεν, ἧττον εἰκός ἐστι σφάλλεσθαι
                        <br class="lb"/>τοὺς μηδ’ ὅλως ἐγχειροῦντας οἷς οὐκ ἴσασιν τῶν πραττόντων <br class="lb"/>ἃ μὴ
                        γινώσκουσιν, ὅπερ οἱ νῦν ποιοῦσιν ἀναπεπεικότες <br class="lb"/>ἑαυτοὺς, οὕτω γὰρ
                        ῥᾷστον εὑρεῖν πρῶτον μὲν οὓς χρὴ <br class="lb"/>φλεβοτομεῖν, εἶθ’ <span class="milestone">419</span>ἕκαστον τῶν ἄλλων. ὧν ἐν ἅπαντι <br class="lb"/>νοσήματι
                        κατὰ τὴν ἀρχὴν ὡς ἀσιτίαν, οὕτω καὶ φλεβοτομίαν <br class="lb"/>παραλαμβάνουσι. μᾶλλον
                        δ’, εἰ χρὴ τἀληθὲς εἰπεῖν, ὑπηλλάχασι <br class="lb"/>τὴν Ἐρασιστράτου γνώμην.
                        φλεβοτομοῦσι γὰρ καὶ <br class="lb"/>τρέφουσιν εὐθέως τοὺς φλεβοτομηθέντας, ἐκείνου τὸ
                        φλεβοτομεῖν <br class="lb"/>ἀπαγορεύοντος, τὸ δὲ μὴ τρέφειν συμβουλεύοντος. 
<a class="pb" href="#pb225" id="pb225">[p. 225]</a>
 ἐπεὶ τοίνυν τὴν ἀλήθειαν οὗτοι τιμῶσιν, οὐκ Ἐρασίστρατον,
                        <br class="lb"/>ἐπιδεικτέον αὐτοῖς ἐστὶν ὡς ὁ γεγραμμένος ὑπ’ αὐτοῦ λόγος <br class="lb"/>ἐν τῷ
                        περὶ αἵματος ἀναγωγῆς οὐκ ἔστιν ἴδιος ἐκείνου τοῦ <br class="lb"/>πάθους, ἀλλὰ κοινὸς
                        ἁπάσης φλεγμονῆς. ἔχει γοῦν ἡ ῥῆσις <br class="lb"/>οὕτως· ἐχόμενος γὰρ τούτων περὶ τὴν
                        ἀναγωγὴν ἢ περὶ τὴν <br class="lb"/>φλεγμονὴν κίνδυνος, ἐν ᾧ προσφέρειν μὲν οὐ ῥᾴδιον,
                        φλεβοτομηθέντι <br class="lb"/>δὲ καὶ πολὺν χρόνον ἀσιτήσαντι κίνδυνος ἐκλυθῆναι.
                        <br class="lb"/>οὕτως ὁ λόγος ἔχει πτύουσιν αἷμα. διὰ τοῦτο κωλύει <br class="lb"/>φλεβοτομεῖσθαι
                        τοὺς κάμνοντας. ἀλλ’ ὅτι φλεγμονὴν ὑπείληφεν <br class="lb"/>αὐτὸς ἀκολουθήσειν, ἐν ᾗ
                        φησὶ προσφέρειν μὲν οὐ ῥᾴδιον, <br class="lb"/>ὅπερ ἐστὶν διδόναι σιτία, φλεβοτομηθέντι
                        δὲ καὶ πολὺν χρόνον <br class="lb"/>ἀσιτήσαντι κίνδυνος καταλυθῆναι τὴν δύναμιν. οὐδὲ
                        <br class="lb"/>ἐνταῦθ’ ἴδιον αἵματος ἀναγωγῆς ἐστι, δι’ ὃ φυλάξαιτ’ ἄν τις <br class="lb"/>τὴν
                        φλεβοτομίαν, ἀλλὰ ἄμφω κοινὰ καὶ πρὸς τοὺς πυρετοὺς, <br class="lb"/>τό τε μὴ δοῦναι
                        σιτία διὰ τὰς φλεγμονὰς, τό τε τοῦτο πραττόντων <br class="lb"/>ἐπὶ φλεβοτομίας
                        κίνδυνος καταλυθῆναι τὴν δύναμιν. <br class="lb"/>εἰ δὲ προσέχοις τὸν νοῦν
                        ἐπιμελέστερον, ὁ πρὸς Ἐρασιτράτου 
<a class="pb" href="#pb226" id="pb226">[p. 226]</a>
 λόγος εἰρημένος ἀπαγορεύειν
                        σοι δόξει τὴν φλεβοτομίαν ἐπὶ <br class="lb"/>τῶν πυρεττόντων μᾶλλον ἢ τῶν αἷμα
                        πτυόντων. ἐν ἀρχῇ <br class="lb"/>μὲν γὰρ τῆς ἀναγωγῆς τοῦ αἵματος οὐδέποτε φλεγμαίνει
                        τὸ <br class="lb"/>ἐῤῥωγὸς ἀγγεῖον. αἱ δὲ ἀρχαὶ τῶν πυρετῶν ἐξ ἀνάγκης ἔχουσι <br class="lb"/>κατὰ
                        τὸν Ἐρασίστρατον ἀρχὴν φλεγμονῆς. εἴπερ οὖν, ὡς <br class="lb"/>αὐτὸς ἐκεῖνος βούλεται,
                        τοῖς ἐναργῶς φαινομένοις χρηστέον <br class="lb"/>ἐστὶ εἰς τὴν τῶν ἀδήλων πίστιν, ὅρα
                        πολλὰ τῶν τραυμάτων <br class="lb"/>κολλησθῆναι φθάνοντα, πρὶν φλεβοτομηθῆναι. δυνατὸν
                        οὖν ἐστὶ <br class="lb"/>καὶ τὴν ἐῤῥωγυῖαν φλέβα μηδ’ ὅλως φλεγμῆναι φθασάντων ἡμῶν,
                        <br class="lb"/>τἄλλα πρᾶξαι προσηκόντως, ἐκκενῶσαί τε τοῦ μέλλοντος ἐργάζεσθαι
                        <br class="lb"/>τὴν φλεγμονὴν αἵματος, ὁπόσον ἂν βουληθῶμεν. εἴπερ <br class="lb"/>οὖν ἐν ᾧ χρόνῳ
                        φλεγμαίνει τὰ φλεγμαίνοντά φησιν Ἐρασίστρατος <br class="lb"/>ἀναγκαῖον εἶναι τὰς
                        ἀσιτίας παραλαμβάνεσθαι καὶ <br class="lb"/>διὰ τοῦτο φοβεῖται προκαταλῦσαι τὴν δύναμιν
                        τῇ φλεβοτομίᾳ, <br class="lb"/>πολὺ μᾶλλον αὐτὴν ἐπὶ τῶν πυρεσσόντων εὐλαβεῖσθαι
                        προσήκει <br class="lb"/>τῶν ἀναγόντων αἷμα. τούτων μὲν γὰρ ἐγχωρεῖ πρὸ τού
                        <br class="lb"/>φλεγμῆναι συμφῦναι τὴν ἐῤῥωγυῖνα φλέβα, καὶ μᾶλλον ὅταν ﻿
<a class="pb" href="#pb227" id="pb227">[p. 227]</a>

                        κενωθῶσι. τοῖς πυρέσσουσι δ’ ἀναγκαῖόν ἐστι φλεγμαίνειν <br class="lb"/>ἤδη τι μόριον.
                        ὅτι δὲ ἐγχωρεῖ συμφῦναι τὸ ἀγγεῖον ἄνευ <br class="lb"/>τοῦ φλεγμῆναι πάρεστι μέν τινι
                        κᾀπὶ τῶν ἄλλων ἁπάντων <br class="lb"/>τραυμάτων πεισθῆναι. πολλάκις οἴδαμεν ἐπὶ τῶν
                        μονομαχούντων <br class="lb"/>ὅλον ἀναπτυγέντα μηρὸν ἢ βραχίονα κολληθέντα <br class="lb"/>πρὶν
                        φλεγμῆναι, καὶ μᾶλλόν γε ὅτε, ὡς Ἱπποκράτης <br class="lb"/>ἔφη, δαψιλὲς αἷμα παραχρῆμα
                        συμβῇ ῥυῆναι. πολλάκις δὲ <br class="lb"/>καὶ σύντρησιν εἰς τὰ κενὰ καλούμενα τοῦ
                        θώρακος ἐντὸς <br class="lb"/>τῆς τρίτης ἡμέρας ἐθεασάμεθα κολληθεῖσαν. ἀλλὰ καὶ
                        <br class="lb"/>πρώην τις ἐν παλαίστρᾳ πληγεὶς σφοδρῶς ἀνέβηξεν αἵματος <br class="lb"/>αὐτίκα
                        κοτύλας ὡς δύο, φλεβοτομηθεὶς δὲ παραχρῆμα <br class="lb"/>καὶ τῶν ἄλλων ὡς ἐχρῆν
                        γενομένων, οὔτε ἔβηξεν ἔτι <br class="lb"/>τελέως καὶ ὑγιής ἐστι, κᾀκ τούτων <span class="milestone">420</span>οἶμαί τινα συνορᾷν <br class="lb"/>ὡς ἐπὶ τῶν ἤδη
                        φλεγμαίνειν ἠργμένων ἀπέχεσθαι χρὴ <br class="lb"/>μᾶλλον, εἴ τις Ἐρασιστράτῳ πείθοιτο
                        φλεβοτομίας, ἤπερ <br class="lb"/>ἐφ’ ὧν οὐδέπω φλεγμαίνει. </p>
                </section>
                <a class="pb" href="#pb228" id="pb228">[p. 228]</a>
                <section id="body-1-7" class="div textpart chapter level3">
                  <p class="p autofirst">Δῆλον δ’ οὐδὲν ἧττον τοῦδε καὶ ὅτι τὰς <br class="lb"/>φλεβοτομίας ὁ Ἐρασίστρατος οὔτε
                        σὺν ταῖς ἀσιτίαις οὔτε <br class="lb"/>πρὸς αὐτῶν παραλαμβάνει. ἀλλὰ γὰρ εἰς τοσοῦτον
                        ἥκουσι <br class="lb"/>τινὲς φιλονεικίας ἢ ἀνοίας ὥσθ’ ὅταν ἀκούσωσι τῶν τοιούτων
                        <br class="lb"/>λόγων, λύειν μὲν αὐτοὺς οὐδ’ ὅλως ἐγχωροῦσι. ὥσπερ <br class="lb"/>δὲ μηδενὸς
                        εἰρημένου λόγων ἀρχὴν ἰδίαν ποιοῦνται τὴν λέξιν <br class="lb"/>ἐκείνην μόνην
                        προχειριζόμενοι, καθ’ ἣν ὁ Ἐρασίστρατός φησιν· <br class="lb"/>ἀκόλουθόν ἐστι μηδὲν
                        προσφέρειν κατὰ τοὺς τῆς φλεγμονῆς <br class="lb"/>καιρούς. κενούμεναι γὰρ αἱ φλέβες
                        ῥᾷον παραδέξονται τὸ <br class="lb"/>παρεμπεπτωκὸς αἷμα εἰς τὴν ἀρτηρίαν. τούτου δὲ
                        συμβαίνοντος <br class="lb"/>ἧττον φλεγμοναὶ ἔσονται. κᾄπειτ’ ἐπ’ αὐτῇ λέγουσιν
                        <br class="lb"/>αὐτὸ πρόδηλον εἶναι τὴν ἐκ τῆς φλεβοτομίας χρείαν. ὅπου <br class="lb"/>γὰρ καὶ
                        αὐτὴν τὴν ἀσιτίαν ὡς κενωτικὸν βοήθημα παραλαμβάνει, <br class="lb"/>πολὺ δήπου μᾶλλόν,
                        φασὶν, ἐπὶ τὴν φλεβοτομίαν ἀφίξεται, <br class="lb"/>πρὸς οὓς ἐάν τις εἴπῃ δι’ ὧν
                        λέγουσιν οὐ τομίαν τὸν <br class="lb"/>Ἐρασίστρατον ἐπιδεικνύειν αὐτοὺς, ἀλλὰ τὸ τῆς
                        εἰρημένης <br class="lb"/>ἐπὶ τῆς ἀσιτίας ἀκόλουθον εἶναι τῷ καὶ τῇ φλεβοτομίᾳ χρῆσθαι
                            
<a class="pb" href="#pb229" id="pb229">[p. 229]</a>
 καταγελῶντες, εἶτα σὺ μὲν, φασὶ, γινώσκεις τὸ ἀκόλουθον,
                        <br class="lb"/>Ἐρασίστρατος δ’ οὐκ ἐγίνωσκεν; ἀγύμναστος ἦν δηλαδὴ <br class="lb"/>τὸν λογισμὸν,
                        ὃν γεγύμνασαι σὺ μᾶλλον ἐκείνου, καὶ εἴπερ <br class="lb"/>ἔζη, συνεβουλεύσαμεν ἂν αὐτῷ
                        παρὰ σὲ φοιτᾷν, ἵν’ ἐθισθῇ <br class="lb"/>γινώσκειν ἀκόλουθόν τε καὶ μαχόμενον. ἔπειτ’
                        ἐντεῦθεν <br class="lb"/>ἐκτραπόμενοι συνείρουσι τοὺς ἀσελγεῖς εἰς ὕβριν τῶν
                        προσδιαλεγομένων, <br class="lb"/>οὕτω πολλοὺς ἐφεξῆς ὡς μηκέτ’ ἂν ἐπιτρέπειν
                        <br class="lb"/>φθέγξασθαι μηδενὶ, καὶ τοῦτ’ αὐτοῖς ἐστὶ τὸ τέλος τῆς συνουσίας.
                        <br class="lb"/>ἀλλ’ ἡμῖν γε νῦν <span class="milestone">14</span>οὐχ ὡς ἄν τις
                        ἀμείψαιτο τὸν <br class="lb"/>ὑπαρξάμενον λοιδορεῖσθαι ζητοῦμεν, ἀλλὰ πρῶτον μὲν εἰ
                        Ἐρασίστρατος <br class="lb"/>ἐχρήσατο φλεβοτομίᾳ, δεύτερον δὲ περὶ τῆς δυνάμεως
                        <br class="lb"/>τοῦ βοηθήματος. ἑκατέρου δ’ αὐτῶν ἀποδείξεις εἰσὶν <br class="lb"/>ἴδιαι· τοῦ μὲν
                        μὴ χρῆσθαι φλεβοτομίᾳ τὸν ἄνδρα τά τε <br class="lb"/>συγγράμματα αὐτοῦ καὶ τῶν μαθητῶν
                        οἱ ἀξιοπιστόταται καὶ <br class="lb"/>τοῦ Χρυσίππου διδασκαλεῖον ἅπαν, τῆς δὲ τῶν
                        βοηθημάτων 
<a class="pb" href="#pb230" id="pb230">[p. 230]</a>
 δυνάμεως οὐκ ἔτι ταῦτα, προτάσεις δέ τινες ἀληθεῖς
                        ἅμα <br class="lb"/>τοῖς οἰκείοις συμπεράσμασι. εἰ δὲ ἐάσας τις ταῦτα πάντα τὴν
                        <br class="lb"/>ἀκολουθίαν μόνην ἐπικελεύεσθαι βούλοιτο, κινδυνεύσει τὰ <br class="lb"/>σαφῶς ὑπ’
                        Ἐρασιστράτου γεγραμμένα, μηδ’ ὅλως οἴεσθαι <br class="lb"/>γεγράφθαι. πρόσχες γοῦν μοι
                        τὸν νοῦν ἐντεῦθεν ἀρξάμενος, <br class="lb"/>ἐν ᾧ περὶ αἵματος ἀναγωγῆς αὐτὸς ἐπαινῶν
                        Χρύσιππον, <br class="lb"/>ὡς καλῶς ἀντὶ τῆς φλεβοτομίας τοῖς διαδέσμοις τῶν κώλων <br class="lb"/>
                        <span class="milestone">421</span>χρώμενον ἔγραψεν αὐτοῖς ὀνόμασι ταυτί· τὸ
                        δὲ αὐτὸ <br class="lb"/>τοῦτο βούλονται ποιεῖν καὶ φλεβοτομοῦντες τοὺς ἀνάγοντας
                        <br class="lb"/>αἷμα. ἀλλὰ πολὺ βέλτιον ὁ Χρύσιππος οὐ μόνον τὸ <br class="lb"/>παρὸν ἐπιβλέπων,
                        ἀλλὰ καὶ τοῦ ἐπιφερομένου κινδύνου <br class="lb"/>φροντίζων, ἐχόμενον περὶ τὴν
                        ἀναγωγὴν ὃ περὶ τὴν φλεγμονὴν <br class="lb"/>κίνδυνος, ἐν ᾧ προσφέρειν μὲν οὐ ῥᾴδιον,
                        φλεβοτομηθέντι <br class="lb"/>δὲ καὶ πολὺν χρόνον ἀσιτήσαντι κίνδυνος ἐκλυθῆναι.
                        <br class="lb"/>οὐκ ἔτι προσέθηκεν ἐνταῦθα τὴν αἰτίαν δι’ ἣν ἐν <br class="lb"/>τοῖς τῆς φλεγμονῆς
                        καιροῖς ἀσιτίαν ἀξιοῖ. λέλεκτο γὰρ <br class="lb"/>αὐτῷ περὶ τοῦδε κατ’ ἐκείνην τὴν
                        ῥῆσιν ἐν ᾗ φησίν· 
<a class="pb" href="#pb231" id="pb231">[p. 231]</a>
 ἀκόλουθον δὲ καὶ τὸ μηδὲν προσφέρειν τοῖς
                        τετραυματισμένοις <br class="lb"/>ὑπὸ τοὺς τῆς φλεγμονῆς καιρούς· στερνούμεναι γὰρ
                        <br class="lb"/>αἱ φλέβες τῆς τροφῆς ῥᾷον παραδέξονται τὸ παρεμπεπτωκὸς <br class="lb"/>αἷμα εἰς
                        τὰς ἀρτηρίας. τούτου δὲ συμβαίνοντος <br class="lb"/>ἧττον αἱ φλεγμοναὶ ἔσονται. ὥστε
                        τὴν ἀσιτίαν ἐν τοῖς τῆς <br class="lb"/>φλεγμονῆς καιροῖς διὰ τοῦτο ἐπαινεῖ, διότι
                        κενοῖ τὰς φλέβας. <br class="lb"/>ἀλλὰ ἐὰν ἑνώσεις τοὺς εἰρημένους δύο λόγους, εἷς
                        <br class="lb"/>ἔσται τοιοῦτος. ὀρθῶς ὁ Χρύσιππος οὐκ ἐφλεβοτόμει τοὺς <br class="lb"/>ἀνάγοντας
                        αἷμα διὰ τὸ χρῄζειν αὐτοὺς ὀλίγον ὕστερον <br class="lb"/>κενωτικοῦ βοηθήματος τῆς
                        ἀσιτίας. οὕτως δ’ αὐτὸς πάλιν <br class="lb"/>ὁ λόγος, κἂν διὰ συντομωτέρων λεχθῇ,
                        τοιοῦτός τις ἔσται. <br class="lb"/>οὔκουν χρὴ κενοῦν τοὺς ἀνάγοντας αἷμα διὰ τὸ μικρὸν
                        <br class="lb"/>ὕστερον ἐν τοῖς τῆς φλεγμονῆς καιροῖς κενώσεως χρῄζειν. <br class="lb"/>ἔτι δὲ
                        σαφέστερον οὕτως ἂν ῥηθείη. πρὸ τοῦ καιροῦ τῆς <br class="lb"/>φλεγμονῆς οὐ δεῖ
                        κενοῦσθαι τὰς φλέβας, ὅτι κενουμένων <br class="lb"/>αὐτῶν αἱ φλεγμοναὶ παύονται. καὶ
                        μὴν πρόδηλός γε ὁ λόγος <br class="lb"/>οὗτος ἐναντιοῦται πρὸς ἑαυτῶν. πλὴν οὖν εἴ τις
                        αὐτῷ ﻿
<a class="pb" href="#pb232" id="pb232">[p. 232]</a>
 βοηθῶν ἰταμῶς δύο ταῦτα εἰσηγοῖτο, τό τε βέλτιον εἶναι
                        <br class="lb"/>κενοῦν τὸ σῶμα κατὰ τὸν τῆς φλεγμονῆς καιρὸν οὐ πρόσθεν, <br class="lb"/>ἀσιτίαν
                        τε μᾶλλον ἢ φλεβοτομίαν, ἀλλ’ ἐᾷν. ταῦτα <br class="lb"/>λέγοντα οὔτε ἀποδεδεῖχθαι τὸ
                        προκείμενον φήσομεν οὔθ’ <br class="lb"/>ὁμολογούμενον ὑπάρχον ἑαυτῷ. διαφέρεται γοῦν
                        τοὺς. <br class="lb"/>λόγους τὰ μέρη μὴ σώζοντα τὴν ἀκόλουθον. ἐναργῶς γὰρ
                        <br class="lb"/>φαίνεται πᾶσιν ἀνθρώποις. ὅσοι γὰρ ἔχουσιν νοῦν τε καὶ <br class="lb"/>σμικρὸν
                        ὥστε σκοπεῖν ὡς θεμένῳ, τὸ παρεμπεπτωκὸς εἰς <br class="lb"/>τὰς ἀρτηρίας αἷμα διὰ τοῦ
                        κενῶσαι τὰς φλέβας εἰς τὴν <br class="lb"/>οἰκείαν ἐπανάγειν χώραν, ὅτι τάχιστα τοῦτ’
                        εἶναι πρακτέον. <br class="lb"/>ἐναργὲς δὲ καὶ ὅτι βοηθήματι κενωτικῷ χρηστέον
                        <br class="lb"/>ἐλαχίστῳ τε χρόνῳ τὴν κένωσιν ἣν ποιήσασθαι δυναμένων <br class="lb"/>καὶ χωρὶς
                        τοῦ κακῶσαι τὸ σῶμα. δέδεικται γὰρ ὀλίγον <br class="lb"/>ἔμπροσθεν ὅσα βλάπτουσιν αἱ
                        ἀσιτίαι πολλάκις τοὺς κάμνοντας. <br class="lb"/>ἐξεῖναι γοῦν τινὶ λέγειν οὑτωσὶ,
                        γελοιοτάτους ἐγὼ <br class="lb"/>νομίζω τοὺς ὑπολαμβάνοντας Ἐρασίστρατον ἐπὶ τῶν
                        ἀναγόντων <br class="lb"/>αἷμα χρῆσθαι φλεβοτομίᾳ. ὅπου γὰρ ἀσιτίαν ὡς <br class="lb"/>κενωτικὸν
                        ἐπαινεῖ βοήθημα, πολὺ δήπου μᾶλλον αὐτὴν 
<a class="pb" href="#pb233" id="pb233">[p. 233]</a>
 ἐπαινέσει τὴν
                        φλεβοτομίαν. ὅπου δὲ κατὰ τὸν τῆς φλεγμονῆς <br class="lb"/>καιρὸν ἡγεῖται δεῖν ἔτι
                        κενοῦν, εὔδηλον ὅτι μᾶλλον <br class="lb"/>ἀρχομένης αὐτῆς ἢ μελλούσης ἐπαινέσει τὴν
                        κένωσιν. οὐ <br class="lb"/>γὰρ οὕτω γ’ ἦν ἀμαθὴς Ἐρασίστρατος, ὅτι θᾶττον πολὺ <br class="lb"/>ἐκ
                        τῶν ἀρτηριῶν εἰς τὰς φλέβας ἐπανάξει τὸ αἷμα κατὰ <br class="lb"/>τὴν ἀρχὴν τῆς
                        παρεμπτώσεως, οὔτε σφηνούμενον ἤδη σφοδρῶς, <br class="lb"/>οὔτ’ ἐξικμασμένον ὑπὸ τῆς
                        πυρετώδους θερμότητος, <br class="lb"/>διὰ τοῦτο παχὺ γεγενημένον. ὁ ταῦτα λέγων ἄρ’
                        οὐκ εἶναι <br class="lb"/>γελοῖον ἑαυτὸν <span class="milestone">422</span>ἀποφαίνων
                        οὐκ ἐκείνοις οἷς ἐγκαλεῖ. <br class="lb"/>γεγραφότος γὰρ αὐτοῦ τοῦ Ἐρασιστράτου μὴ
                        χρῆσθαι φλεβοτομίᾳ, <br class="lb"/>διότι φυλάττειν ἄμεινον ἐστὶν ἐν τῷ τῆς φλεγμονῆς
                        <br class="lb"/>παραληφθήσεσθαι. </p>
                </section>
                <section id="body-1-8" class="div textpart chapter level3">
                  <p class="p autofirst">Ἴσχειν ἀνίατον ἢ πάντως γε δυσίατον, οἷα <br class="lb"/>καὶ ταῖς αἱμοῤῥοΐσιν
                        ἐπιγίνεται. λεγόντων δ’ ἡμῶν ὡς οἱ <br class="lb"/>τῶν κώλων δεσμοὶ τὸ πλῆθος εἰς
                        ἑαυτοὺς ἀγαγεῖν εἰσὶν <br class="lb"/>ἱκανοὶ χωρὶς τῆς φλεβοτομίας, ἀδύνατον ἔφασκεν
                        εἶναι <br class="lb"/>γενέσθαι τοῦτο κατὰ τὰς πληθώρας, ἐφ’ ὧν αὐτὸς ὁ 
<a class="pb" href="#pb234" id="pb234">[p. 234]</a>

                        Ἐρασίστρατος ἔφη παραπίμπρασθαι βραχίονάς τε καὶ χεῖρας <br class="lb"/>καὶ κνήμας,
                        τοῦτο γάρ τοι τὸ παραπίμπρασθαι γίνεσθαι διὰ <br class="lb"/>πλῆθος τοῦ αἵματος
                        τεινομένων τῶν ἀγγείων. πῶς οὖν ἔτι <br class="lb"/>δυνατὸν εἰς αὐτὰς μεταστῆσαι τὸ
                        κατὰ βάθος, ὁπότε φαίνεται <br class="lb"/>καὶ τὸ χωρὶς ἐκείνου κινδυνεύειν ἤδη
                        ῥαγῆναι; καὶ μὴν <br class="lb"/>Ἐρασίστρατον γεγράφαμεν ἐπαινεῖν Χρύσιππον, οὐ μετὰ
                        τοῦ <br class="lb"/>διωρίσθαι τὸν λόγον, ὡς νῦν ποιήσω, γράψας, ἀλλ’ ἁπλῶς
                        <br class="lb"/>ἀποφηνάμενος. ἔχει γὰρ ἡ λέξις ὧδε. ἀποδέσεις δὲ ποιεῖσθαι <br class="lb"/>ἐρίοις
                        παρ’ αὐτὰ τὰς μασχάλας καὶ τοὺς βουβῶνας. ἀποδέσεις <br class="lb"/>ἔφη ποιεῖσθαι,
                        μηδὲν ἔτι προσθεὶς τῷ λόγῳ πότερον ἐπὶ μὲν <br class="lb"/>τῶν πληθωρικῶν οὐδὲν μὲν
                        ἀνήσει τὸ βοήθημα, τοὺς δὲ <br class="lb"/>ἄλλους ὠφελήσει, ἀλλ’ ἁπλῶς ἀποφηνάμενος ἵν’
                        ἐπὶ πάντων <br class="lb"/>σκοπῶμεν. τί γὰρ, ἔφη, προσέθηκεν ἐπὶ πάντων ἀκούσωμεν
                        <br class="lb"/>οὑτωσί πως γράψας· ἀποδέσεις ποιεῖσθαι, ἐρειδέων ἐπὶ πάντων· <br class="lb"/>ἀλλ’
                        ἁπλῶς εἶπεν, ἀποδέσεις ποιεῖσθαι ἐρίοις παρά τε <br class="lb"/>τὰς μασχάλας καὶ τοὺς
                        βουβῶνας, ὡς ἡμῶν δυναμένων νοεῖν <br class="lb"/>ἐπ’ ἐκείνων εἰρῆσθαι τὸν λόγον, ἐφ’
                        ὧν ἐστὶ δυνατὸν εἰς τὰ 
<a class="pb" href="#pb235" id="pb235">[p. 235]</a>
 κῶλα μεταχθῆναι τοῦ αἵματος. ὡς ἐφ’ ὧν
                        ἀδύνατον, οὐδὲ <br class="lb"/>ἐπιχειρητέον ἐστὶ τοῖς τῶν κώλων δεσμοῖς. τί δή ποτ’
                        οὖν, <br class="lb"/>ἔφαμεν, οὐκ αὐτὸ τοῦτο ἔγραψεν ὁ Ἐρασίστρατος ὡς σὺ νῦν
                        <br class="lb"/>εἶπες; ὡς ἐπὶ μὲν τῶν οὕτω πληθωρικῶν, ἐν οἷς παραπίμπρανται
                        <br class="lb"/>βραχίονές τε καὶ κνήμαις καὶ πήχεις, αἵματος ἀφαιρεῖν <br class="lb"/>προσήκει,
                        τῶν δ’ ἄλλων διαδεῖν τὰ κῶλα; ὅτι, ἔφην, <br class="lb"/>ἀνθρώποις ἔγραψεν οὐ κοινοῖς
                        δυναμένοις τὰ ἀκόλουθα γνῶναι <br class="lb"/>καὶ πρᾶξαι ταῦτα, καὶ μηδὲ ἐπιχειρεῖν
                        ὅλως ἀδυνάτοις. <br class="lb"/>μὴ δεῖν κελεύεις οὖν ἡμᾶς, ἔφαμεν, ὅταν μέν ποτε
                        πληθωρικὴ <br class="lb"/>διάθεσις ᾖ κατὰ τὸ σῶμα, κᾂν Ἐρασίστρατος μὴ γράψῃ
                        φλεβοτομίαν. <br class="lb"/>ἐναργὲς γάρ ἐστι τοῦτο καὶ φαίνεσθαι σαφῶς <br class="lb"/>ἅπασι καὶ
                        διὰ τοῦτο μηδ’ ὑπ’ Ἐρασιστράτου γεγράφθαι, τὰς <br class="lb"/>ἄλλας διαθέσεις
                            <span class="milestone">15</span>ὅσαι χωρὶς πληθώρας εἰσὶν Ἐρασίστρατος
                        <br class="lb"/>ἔγραψεν ἰᾶσθαι. τὸν δὲ πνεύσαντα πρὸς ταῦτα πρώτης <br class="lb"/>μὲν ἐπακοῦσαι
                        τῆς ἐκ τοῦ τρίτου περὶ πυρετῶν ἠξίωσα ῥήσεως. <br class="lb"/>ἐφεξῆς δὲ καὶ τῆς ἐκ τοῦ
                        προτέρου τῶν ὑγιεινῶν. ἔστι <br class="lb"/>δὲ ἡμῖν ἐκ τοῦ τρίτου τῶν πυρετῶν ἥδε· περὶ
                        μὲν οὖν τὰς 
<a class="pb" href="#pb236" id="pb236">[p. 236]</a>
 ἀρχὰς τῶν ἀῤῥωστιῶν καὶ τὰς τῶν φλεγμονῶν
                            γενέ<span class="milestone">423</span>σεις <br class="lb"/>ἀφαιρετέον ἂν εἴη πᾶσαν
                        προσφορὰν ῥοφημάτων τε καὶ <br class="lb"/>σιτίων. γίγνονται γὰρ ὡς τὸ πολὺ αἱ τοὺς
                        πυρετοὺς ποιοῦσαι <br class="lb"/>τῶν φλεγμονῶν διὰ πληθώρας. διδομένων οὖν ἐν τοῖς
                        <br class="lb"/>τοιούτοις καιροῖς προσφορῶν καὶ πέψεως καὶ ἀναδόσεως, τὰς <br class="lb"/>κατ’
                        αὐτὰς ἐνεργείας ἀποδιδουσῶν πληρουμένων ἀγγείων τῆς <br class="lb"/>τροφῆς, ἐπιπλέον τε
                        καὶ ἰσχυροτέρας συμβήσεται τὰς φλεγμονὰς <br class="lb"/>γίνεσθαι. ἐν τούτῳ τῷ λόγῳ
                        σαφῶς ὁ Ἐρασίστρατος <br class="lb"/>ἔγραψέ τε τὸ τῆς πληθώρας ὄνομα καὶ θεραπείαν
                        αὐτῆς διδάσκων <br class="lb"/>ἀσιτίας μὲν ἐμνημόνευσε, φλεβοτομίαν δὲ ἐσιώπησε.
                        <br class="lb"/>ὥστε καὶ τετράκις ἐψεύσω βέλτιστε, πρὸς τὸν Ἐρασιστράτειον <br class="lb"/>ἔφην,
                        ἐπειδὴ φαίνεται καὶ θεραπείας πληθώρας ὁ Ἐρασίστρατος <br class="lb"/>γράψας. οὕτω δὲ
                        κᾀν τῷ προτέρῳ τῶν ὑγιεινῶν <br class="lb"/>μετὰ τοῦ προειπεῖν ὅπερ ἄν τις γνωρίζοι
                        πληθώρας ἐφεξῆς <br class="lb"/>ἰάματα γράφων, πάντων μᾶλλον ἢ φλεβοτομίας
                        ἐμνημόνευσεν. <br class="lb"/>ἔχει δὲ ἡ ῥῆσις ὧδε· μεγίστην δὲ ἔχειν τισὶν εἰς ὑγείας
                        φυλακὴν, <br class="lb"/>ὡς ἔμπροσθεν συμβαλλόμενον τὸ γνῶναί τε καὶ φυλάξεσθαι 
<a class="pb" href="#pb237" id="pb237">[p. 237]</a>
 δύνασθαι τὴν κατὰ πληθώραν διάθεσιν. δι’ ὧν μὴ <br class="lb"/>δεῖ
                        μάλιστα μὲν ἀρχομένης αὐτῆς διαλύειν· εἰ δὲ μὴ, προσελθούσης <br class="lb"/>πρὸ τοῦ
                        ἀρχὴν ἀῤῥωστίαν ποιῆσαι. πλείους δὲ <br class="lb"/>τρόποι τοῦ διαλύειν τὴν τοιαύτην
                        διάθεσιν εἰσὶν καὶ οὐχ <br class="lb"/>οἱ αὐτοὶ πᾶσιν ἁρμόζουσιν, περὶ ὧν ἂν ἐφεξῆς εἴη
                        τοῦ <br class="lb"/>λέγειν. τοῖς μὲν οὖν εἰθισμένοις διαπονεῖν τῶν σωμάτων
                        <br class="lb"/>κράτιστον ἂν εἴη, τοὺς συνήθους πόνους μικρῷ πλείους <br class="lb"/>ποιοῦνται
                        διαλύειν πειρᾶσθαι τὴν τοιαύτην διάθεσιν, μετὰ <br class="lb"/>δὲ τὰ γυμνάσια ἱδρῶτάς
                        τε ἐν βαλανείῳ ἐκκρίνειν ἢ διὰ <br class="lb"/>πυριάσεως ἐξηράνθαι σύνηθες καὶ λουτρῷ
                        πλείονι χρῆσθαι, <br class="lb"/>καὶ μετὰ ταῦτα πάντα ἐν ἡσυχίᾳ πλείονι γίνεσθαι πλείω
                        <br class="lb"/>χρόνον μηδὲν προσφερόμενον. οὗτος γὰρ καιρὸς μάλιστα <br class="lb"/>συναιρεῖ τὴν
                        πληθώραν ὁ ἀπὸ τῶν γυμνασίων καὶ τοῦ <br class="lb"/>λουτροῦ, ἐὰν μηδενὸς
                        προσενεγκάμενός τις ἡσυχάζει πλέον <br class="lb"/>χρόνον μετὰ ταῦτα, ἄριστον μὲν
                        ἀφαιρεῖσθαι, τὸ δὲ δεῖπνον <br class="lb"/>ἔλασσον λαμβάνειν καὶ ὄγκους ἀτρόφους εἷναι
                        τοὺς <br class="lb"/>προσφερομένους. εἴη δ’ ἂν τοιαῦτα λαχάνων τε γένη ﻿
<a class="pb" href="#pb238" id="pb238">[p. 238]</a>

                        ὠμῶν καὶ ἑφθῶν καὶ κολοκύνται καὶ συκιοὶ, πέπονές τε οἱ <br class="lb"/>ἁπαλοὶ καὶ σῦκα
                        χλωρὰ καὶ τῶν ὀσπρίων τινὰ μετὰ λαχάνων <br class="lb"/>ἑψόμενα, ἄρτος τε μὴ
                        πεπονημένος. ἅπαντα γὰρ τὰ <br class="lb"/>τοιαῦτα τὴν μὲν κοιλίαν εὐέκκριτον ποιοῦσι,
                        τὰ δὲ ἀναδιδόμενα <br class="lb"/>ἀπ’ αὐτῶν οὐδὲ πολλὰ οὐδὲ ἰσχυρά ἐστι. κρεῶν καὶ
                        <br class="lb"/>ἰχθύων καὶ τῶν ἑψημάτων τῶν μετὰ γάλακτος χόνδρου τε <br class="lb"/>καὶ ἀμύλου
                        καὶ πάντων τῶν τοιούτων, ἀφεκτέον ἐν τῷ <br class="lb"/>εἰρημένῳ καιρῷ ἢ ὀλίγοις
                        παντάπασι. χρῆσθαι δὲ τῇ ἀγωγῇ <br class="lb"/>τῆς ἐπιμελείας ταύτης, ὡς ἂν ἀσφαλῶς
                        καθαιρεθῇ ἡ γενομένη <br class="lb"/>πληθώρα. οἷς δὲ μὴ σύνηθες τὸ μὴ διαπονεῖν τῷ
                        <br class="lb"/>σώματι οὐκ ἐπιτήδειον γυμνάσια πλείω ἐμβάλλειν. ταῦτα <br class="lb"/>γὰρ ὁμοίως
                        τοῖς πλείστοις ἀσφαλεῖς ποιεῖται τὰς κενώσεις. <br class="lb"/>χρήσιμον δὲ πᾶσι κοινὸν
                        ὅσοι τυγχάνουσιν εὐεμεῖς ὄντες, <br class="lb"/>τοὺς ἀπὸ τοῦ δείπνου ἐμέτους ποιεῖσθαι,
                        ἐὰν μὴ πρός τι <br class="lb"/>ἄλλο ἀνάρμοστοι ὦσι, μὴ πολὺν χρόνον διαλείποντας ἀπὸ
                        <br class="lb"/>τῆς προσφορᾶς, ἵνα μετέωρά τε τὰ σιτία λαμβάνονται <br class="lb"/>πρὸς τὸ ἐμεῖν
                        καὶ μὴ πολὺ πρὸ τοῦ ἐμεῖν τὰ ἀναδιδόμενα 
<a class="pb" href="#pb239" id="pb239">[p. 239]</a>
 ἀπ’ αὐτῶν. τῇ δὲ
                        ὑστεραίᾳ ἀριστᾷν τε καὶ ἱδρῶτας καὶ <br class="lb"/>λουτρὰ ποιεῖσθαι. κενωθέντος δὲ τοῦ
                        σώματος καὶ τῆς <br class="lb"/>πληθώρας ἀποκατάστασιν λαβούσης, συντόμως ἐπὶ τὰ
                        εἰθισμένα <br class="lb"/>ἐπαναγαγεῖν. ἔν τε οὖν τούτῳ τῷ λόγῳ πάντα σαφῶς <br class="lb"/>ὁ
                        Ἐρασίστρατος ἐδήλωσεν· ἄλλοις μὲν τοῖς βοηθήμασιν <br class="lb"/>
                        <span class="milestone">424</span>ἑαυτὸν χρώμενον ἐπὶ τῆς πληθωρικῆς
                        διαθέσεως, οὐ <br class="lb"/>χρώμενον, φλεβοτομίᾳ καὶ πάλιν ἐν τοῖς κατωτέρω τοῦ
                        <br class="lb"/>συγγράμματος, ἔνθα φησίν· ἐννοεῖν δὲ χρὴ καὶ τὰ τοιαῦτα <br class="lb"/>διότι οὐ
                        πάντες ἄνθρωποι ἐπὶ ταῦτα φέρονται πάθη, <br class="lb"/>ἀλλὰ γενομένου περὶ πλείους
                        τοῦ αὐτοῦ συμπτώματος, <br class="lb"/>λέγω δὲ πληθώρας, οἷς πᾶσιν ἐπὶ τοὺς τόπους
                        εἴθισται ἡ <br class="lb"/>ὁρμὴ γίγνεσθαι, ἀλλὰ τοῖς μὲν ἐπὶ τὸ ἧπαρ, ἐνίοις δὲ ἐπὶ
                        <br class="lb"/>τὴν κοιλίαν, ἄλλοις δὲ εἰς ἐπιληπτικὰ πάθη, τοῖς δὲ ἐπὶ <br class="lb"/>τὰ ἄρθρα.
                        ἕκαστον οὖν δεῖ συνθρωτὰ εἰθισμένα ἑαυτῷ <br class="lb"/>συμβαίνειν τὴν ἁρμόζουσαν
                        φυλακὴν γιγνομένοις πάθεσι <br class="lb"/>ποιεῖσθαι. οὐ γὰρ ὡσαύτως φυλακτέον τῷ
                        εἰθισμένῳ εἰς <br class="lb"/>ἐπιληπτὸν φέρεσθαι καὶ τῷ εἰς αἱμοπτυικὰ, ἀλλὰ τῷ μὲν 
<a class="pb" href="#pb240" id="pb240">[p. 240]</a>
 εἰς πόνους ἀφειδῶς δοτέον, τῷ δὲ φυλακτέον τὰ ἐπιπονώτερα
                        <br class="lb"/>γυμνάσια. κίνδυνος γὰρ ἂν ἦν ἐν τῷ διαπονεῖν ἀρχὴν <br class="lb"/>ῥήξεως
                        γενέσθαι. ὁμοίως τῷ μὲν εἰς ἐπιληπτικὰ φερομένῳ <br class="lb"/>ἀφειδῶς αὐτὸν διδόναι
                        εἰς ἀσιτίαν τε καὶ ὀλιγοσιτίαν. τὰ <br class="lb"/>δὲ πλείω λουτρὰ καὶ μεταβολὴν
                        ἰσχυρὰν ποιοῦντα φυλακτέον. <br class="lb"/>τῷ δὲ ἐπὶ νεφριτικὰ πάθη φερομένῳ σιτία μὲν
                        <br class="lb"/>ἐλαφρὰ ποιεῖν, λουτροῖς δὲ ἀφειδῶς χρῆσθαι, τό τε πινόμενον <br class="lb"/>οὐκ
                        ἐπιτήδειον συστέλλειν, ἵνα μὴ δριμέων τῶν <br class="lb"/>οὔρων γινομένων, ἀναδάκνονται
                        οἱ τόποι δι’ ὧν φέρεται <br class="lb"/>ἡ ἔκκρισις, ἐργῶδές τε καὶ τὸ διαπονεῖν πλείω
                        τοῖς τοιούτοις. <br class="lb"/>οἷς δὲ ἐπὶ σπλῆνα ἢ τὸ ἧπαρ εἴθισται φέρεσθαι,
                        <br class="lb"/>κόπους τε καὶ ψυχρολουσίαν εὐλαβητέον, ἀσιτίαις τε <br class="lb"/>καὶ
                        ὀλιγοποσίαις καὶ λουτροῖς τὸ ἐπίπαν τὴν φυλακὴν <br class="lb"/>ποιεῖσθαι. </p>
                </section>
                <section id="body-1-9" class="div textpart chapter level3">
                  <p class="p autofirst">Ἐν τούτοις πάλιν ὁ Ἐρασίστρατος ἐναργῶς <br class="lb"/>ἐνεδείξατο τὴν αὐτοῦ γνώμην. ἄγε
                        τοὺς ἐκ πληθώρας <br class="lb"/>ἤτοι γ’ αἷμα πτύσειν μέλλοντας, ἢ τοῖς ἐπιληπτικοῖς
                        ἁλώσεσθαι 
<a class="pb" href="#pb241" id="pb241">[p. 241]</a>
 πάθεσι, οὔτε διὰ τῶν ἰσχυρῶς καθαιρόντων φαρμάκων
                        <br class="lb"/>ἐπεχείρησε κενοῦν, ἀλλ’ οὐδὲ διὰ πλήθους τρίψεως <br class="lb"/>ἀσθενεστέρου μὲν
                        ἢ κατ’ αὐτὰ βοηθήματος, ἰσχυροτέρου δὲ <br class="lb"/>οὐ σμικρῷ μόνης τῆς ἀσιτίας.
                        πλήθει γοῦν τρίψεως ἐνίους <br class="lb"/>τῶν τοιούτων ἐκενώσαμεν ὑπὸ μαλακείας ψυχῆς,
                        οὔτε καθαῖρον <br class="lb"/>φάρμακον ὑπομένοντας λαβεῖν οὔτε ἐπιτρέποντας τέμνειν
                        <br class="lb"/>τὴν φλέβα. καὶ εἴπερ ἦν ἱκανὸν ἐπὶ πάντων τὸ βοήθημα <br class="lb"/>τοῦτο, τάχα
                        ἄν τις ἀντὶ φλεβοτομίας αὐτῷ χρῆσθαι διηνεκῶς <br class="lb"/>ἐδύνατο. νῦν δὲ ἐστὶν ὅτε
                        μικρότερον εὑρίσκεται τῆς κατὰ <br class="lb"/>τὸ σῶμα πληθώρας καὶ μάλιστ’ ἀηθῶν
                        τρίβεσθαι κοπώδεσιν <br class="lb"/>αὐτίκα διαθέσεσιν ἁλισκομένων, ἢν ἐπιπλέον
                        τριφθῶσιν. ἔνιοι <br class="lb"/>δὲ πυκνὸν καὶ σκληρὸν ἔχουσι τὸ δέρμα, κᾂν πλείστη
                        τρίψις <br class="lb"/>προσαχθῇ, κένωσις βραχυτάτη γίνεται. εἰ δέ τις ἰατρὸς ἐπιμελῶς
                        <br class="lb"/>ὁμιλήσει τοῖς ἔργοις τῆς τέχνης αὐτῇ τῇ πείρᾳ διδαχθεὶς, <br class="lb"/>οἶδεν
                        ὅπως ἐπικαλεῖται παροξυσμὸν ἐπιληπτικὸν ἡ τοῦ στομάχου <br class="lb"/>κένωσις. ἔγνω δὲ
                        καὶ τοὺς ἐπὶ κακοπραγίᾳ μόνῃ <br class="lb"/>στομάχου ταῖς ἐπιληψίαις <span class="milestone">425</span>ἁλισκομένους, ὧν ἔνιοι 
<a class="pb" href="#pb242" id="pb242">[p. 242]</a>
 βλάπτονται
                        μεγάλως ὑπὸ τῆς ἀσιτίας, ὥσπερ γε καὶ Διόδωρος <br class="lb"/>ὁ γραμματικός. οὗτος γὰρ
                        εἴ ποτε κατά τινα περίστασιν <br class="lb"/>γραμμάτων ἐπιπλέον ἄσιτος διετέλεσεν,
                        ἐπιληπτικὸς <br class="lb"/>ἐσπᾶτο. καὶ τοίνυν ἐπενοήσαμεν αὐτῷ βοηθήματι περὶ
                        <br class="lb"/>τρίτην ὥραν ἢ τετάρτην ἄρτον προσλαμβάνειν ἐξ οἴνου <br class="lb"/>κεκραμένου.
                        καὶ τούτῳ χρώμενος ἐτῶν ἤδη πολλῶν ὑγίαινε, <br class="lb"/>μόνου φροντίζων ἑνὸς τοῦ
                        πέπτειν ὅτι κάλλιστα τὴν ἐπὶ <br class="lb"/>τῷ δείπνῳ τροφήν. καὶ ποτὲ διά τινα χρείαν
                        πολιτικὴν <br class="lb"/>
                        <span class="milestone">16</span>ἀναγκασθεὶς ἐπὶ τῆς ἀγορᾶς ἕως μεσημβρίας
                        ἄσιτος <br class="lb"/>διατρῖψαι, καταπεσὼν ἐσπάσθη. οὗτος μὲν οὖν, ὡς ἔφην, <br class="lb"/>ἐπὶ
                        τῷ στομάχῳ κακοπραγοῦντι ταῖς ἐπιληψίαις ἡλίσκετο. <br class="lb"/>τοὺς δὲ ἄλλους εἰ
                        καὶ μὴ μόνους, ἀλλ’ ὅταν ἐπιτηδείως <br class="lb"/>ἔχῃ, συμπαροξύνει τε κἀξέλκει διὰ
                        ταχέων ὁ στομαχὸς <br class="lb"/>βλαβεὶς εὔδηλον. ἔστι δ’ ὅτε τὸ στόμα τῆς γαστρὸς
                        ὀνομάζεται <br class="lb"/>στόμαχος ὑπὸ τῶν ἰατρῶν. ἐν ταύταις ταῖς διαθέσεσι <br class="lb"/>καὶ
                        πολλοῖς γε ἤδη πρὸ ἡμῶν ἐγνώσθησαν αἱ τοιαῦται <br class="lb"/>διαθέσεις ὑπὲρ ὧν
                        ἑτέρωθι κάλλιον εἰπεῖν. ἐν δὲ τῷ 
<a class="pb" href="#pb243" id="pb243">[p. 243]</a>
 παρόντι μέχρι τοσούτου
                        λελέχθαι, μετρίως δηλούντων ἡμῶν <br class="lb"/>ὅτι πολλοὶ τῶν ἐπιλήπτων ὑπὸ τῶν
                        μακροτέρων ἀσιτιῶν <br class="lb"/>κακούμενοι τὸν στόμαχον ἐξ αὐτοῦ τούτου
                        παροξύνονται. <br class="lb"/>ὑποκείσθω τοίνυν ὁ μὲν ἄνθρωπος εἶναι πληθωρικὸς
                        <br class="lb"/>οὕτως ὡς παραπεπρῆσθαι βραχίονάς τε καὶ τὰ περὶ μηροὺς <br class="lb"/>καὶ κνήμας,
                        ἡ δ’ ὥρα τοῦ ἔτους ἔαρ εἰσβαλὸν, οὐδὲ γὰρ <br class="lb"/>οὐδὲ αὐτὴ σπάνιος ὑπόθεσις,
                        ἀλλ’ ἡμεῖς μὲν καὶ πάνυ <br class="lb"/>πολλάκις ἐθεασάμεθα διακειμένους οὕτως
                        ἀνθρώπους ἐν <br class="lb"/>ἐκείνῳ τῷ καιρῷ. προσυποκείσθω δὲ καὶ τρίψεων εἶναι καὶ
                        <br class="lb"/>γυμνασίων ἀήθης ὁ τοιοῦτος, ὑπό τε τῆς ἀσιτίας κακούμενος, <br class="lb"/>εἶτα
                        ζητῶμεν ὅπως αὐτὸν κενώσωμεν. ἆρά γε λουτροῖς <br class="lb"/>πλείοσιν ἢ γυμνασίοις ἢ
                        τοῖς ἀπὸ δείπνων ἐμέτοις <br class="lb"/>ἢ ἀσιτίαις; ταῦτα γάρ ἐστιν Ἐρασιστράτῳ
                        πλήθους ἰάματα. <br class="lb"/>γυμνάσια μὲν οὖν οὐδὲ αὐτὸς ἀξιοῖ χρῆσθαι τοὺς ἀήθεις.
                        <br class="lb"/>λουτρῶν δὲ εἴργει πάντας ἁλῶναι πάθεσιν ἐπιληπτικοῖς. <br class="lb"/>εἴρξει δ’,
                        οἶμαι, καὶ τῶν ἐμέτων αὐτοὺς ἐναργῶς πληρούντων <br class="lb"/>κεφαλὴν. ἡ δ’ ἀσιτία
                        μόνη τῶν οὕτω πεπληρωμένων ﻿
<a class="pb" href="#pb244" id="pb244">[p. 244]</a>
 ὡς τάσεως σφόδρα αἰσθάνεσθαι κατὰ
                        τὰ σκέλη καὶ τὰς <br class="lb"/>χεῖρας οὐχ ἱκανὴ κενοῦν αὐτάρκως μετὰ τοῦ καὶ βλάπτειν
                        <br class="lb"/>ἰσχυρῶς, εἰ τὸν στόμαχον ἔχοιεν εὐπαθῆ. πῶς οὖν αὐτὸν <br class="lb"/>κενώσομεν;
                        ἆρά γε μόναις τρίψεσιν, ὧν οὐδ’ ὅλως ἐμνημόνευσεν <br class="lb"/>Ἐρασίστρατος; ἀλλὰ
                        τοῖς ἀήθεσιν οὐχ οἷόν τε τρίψιν <br class="lb"/>τοσαύτην προσφέρειν ὡς αὐτάρκως
                        κενῶσαι· ἢ διαδήσωμεν <br class="lb"/>αὐτὸν ἐρίοις; ὅπερ οὐδὲ ὅλως εἶπεν ὁ Ἐρασίστρατος
                        <br class="lb"/>ἐνταῦθα, καίτοι γε ἐν τῷ περὶ αἵματος ἀναγωγῆς εἶπεν. <br class="lb"/>ὑποκείσθω
                        δ’, ὡς εἴρηκεν, ἐκ περιουσίας ἡ σκέψις γένηται. <br class="lb"/>ἀλλ’ εἴρηται καὶ
                        πρόσθεν ὡς ἀνιαρόν τε ἀλλὰ καὶ ἀδύνατον <br class="lb"/>εἶναι τὸ βοήθημα τοῦτο, τοὺς
                        εἰς τοσοῦτο πληθώρας <br class="lb"/>ἥκοντας ὡς εἰς τὰ κῶλα πιπρᾶσθαι νομίζειν. οὐδὲ
                        ἐκεῖνο <br class="lb"/>δυνατὸν εἰπεῖν, ὅπερ ἐν τῷ περὶ αἵματος ἀναγωγῆς ὁ Ἐρασίστρατος
                        <br class="lb"/>ἔγραψεν, ὡς ἐχόμενός τε περὶ τὴν ἀναγωγὴν <br class="lb"/>ὁ κατὰ τὴν φλεγμονὴν
                        κίνδυνος ἐστίν. ἐν ᾧ τῶν ἀσιτιῶν <br class="lb"/>ἀναγκάζει, ὡς παραλαμβανομένων οὐ χρὴ
                        τῇ φλεβοτομίᾳ <br class="lb"/>
                        <span class="milestone">426</span>προσκαταλελύσθαι τὴν δύναμιν. οὐδεμία γὰρ
                        ἀνάγκη 
<a class="pb" href="#pb245" id="pb245">[p. 245]</a>
 φλεγμονὴν ἀκολουθῆσαι τῇ πληθώρᾳ φθασάντων αὐτὴν
                        <br class="lb"/>κενῶσαι. ἀλλά τοι καὶ τούτου τοῦ πιθανοῦ μὲν οὐ μὴν <br class="lb"/>ἀληθοῦς κατὰ
                        τὴν τῶν ὑγιεινῶν πραγμάτων ἐκποδῶν ὄντος, <br class="lb"/>ὅμως ὁ Ἐρασίστρατος οὐκ
                        ἐτόλμησεν ἐκκενῶσαι διὰ φλεβοτομίας, <br class="lb"/>τὸ μέλλον ἤτοι γ’ ἐπιληψίαν ἢ
                        αἵματος ἀναγωγὴν <br class="lb"/>ἐργάζεσθαι πλῆθος. οὕτως ἄρα προκείμενόν ἐστιν αὐτὸ
                        <br class="lb"/>διαφυλάττειν ἀεὶ τὸ τοῦ Χρυσίππου καὶ μὴ φλεβοτομίᾳ <br class="lb"/>χρῆσθαι, μήτε
                        τινι τῶν ἰσχυρῶς καθαιρόντων φαρμάκων. <br class="lb"/>ἐνῆν γοῦν καὶ διὰ φλεβοτομίας,
                        ἀλλὰ καὶ διὰ καθάρσεώς <br class="lb"/>γέ τινος ἐκκενῶσαι τὸ πλῆθος. οὐ μήν γε ὁ
                        Ἐρασίστρατος <br class="lb"/>ἔγραψεν ὑπὲρ αὐτῶν, ὥσπερ γε οὐδὲ ἐν τοῖς περὶ παραλύσεως
                        <br class="lb"/>ἢ περὶ ποδάγρας. αἰτιᾶται μὲν γὰρ κἀκεῖ τὴν <br class="lb"/>πληθώραν, οὔτε δὲ
                        φλεβοτομίας οὐδέ τινι τῶν δραστηρίων <br class="lb"/>χρῆται καθαρτικῶν φαρμάκων. ἔτι δὲ
                        ἐναργέστερον ἐδήλωσε <br class="lb"/>τὴν ἑαυτοῦ γνώμην ἐν τῷ περὶ αἵματος ἀναγωγῆς, ἐν
                        <br class="lb"/>ἐκείνῳ τῷ μέρει τοῦ γράμματος ἔνθα φασὶν ἐνίους τῶν 
<a class="pb" href="#pb246" id="pb246">[p. 246]</a>

                        ἀνθρώπων εἰς κίνδυνον ἥκειν αἵματος ἀναγωγῆς ἐπισχεθείσης <br class="lb"/>αὐτοῖς
                        συνήθους ἐκκρίσεως. μεμνημένος γὰρ ἅμα ταῖς <br class="lb"/>ἄλλαις ἐπισχέσεσι καὶ τῆς
                        τῶν ἄλλων αἱμοῤῥοΐδων ἀφαιρέσεως, <br class="lb"/>οὐχ ἁπλῶς εἶπεν ὅτι κενοῦν χρὴ τοὺς
                        τοιούτους, <br class="lb"/>ἀλλὰ κατ’ εἶδος ἔγραψε τὰ κενωτικὰ βοηθήματα, καθάπερ
                        <br class="lb"/>ἐν τοῖς ἄλλοις βιβλίοις, οὕτω κἀνταῦθα τὰ δοκοῦντα <br class="lb"/>αὐτῷ πάντα
                        χωρὶς τῆς φλεβοτομίας. ἔχει δὲ ἡ ῥῆσις ὧδε· <br class="lb"/>τοῖς μὲν οὖν νῦν ἐνεστῶσιν
                        οἷς ἔκκλυσις αἵματος πλείων <br class="lb"/>εἴθισται γίγνεσθαι, ἐκκρίσεις ἁρμόττοιεν ἂν
                        οὐρήσεών τε <br class="lb"/>καὶ ἱδρώτων. ἁρμόζει δὲ καὶ συστολὴ τῶν προσφερομένων
                        <br class="lb"/>καὶ περιπάτων πλῆθος ἐπιπέδων μὴ ταχέων. ἐν τούτοις <br class="lb"/>πάλιν ἱδρῶσιν
                        καὶ οὔροις καὶ ἀσιτίαις καὶ περιπάτοις ἐκκενῶν <br class="lb"/>τὸ πλῆθος, οὐ χρῆται
                        φλεβοτομίᾳ. καὶ μὴν εἰ μήτε <br class="lb"/>πρὶν γενέσθαι τὴν φλεγμονὴν μήτε γενομένης
                        ἢ ὑποπτευομένοις <br class="lb"/>ἔσεσθαι παραλαμβάνειν φλεβοτομίαν ὡσαύτως <br class="lb"/>ἐδήλωσε
                        δι’ ἑνὸς τούτου βιβλίου, περιττὸν ἦν κατ’ ἄλλην <br class="lb"/>πραγμάτων αὐτὸν
                        μνημονεύειν φλεβοτομίας, ἐν ᾗ φλεγμονὴν 
<a class="pb" href="#pb247" id="pb247">[p. 247]</a>
 ἤτοι γεγενημένην ἤδη
                        θεραπεύει, καθάπερ ἐν τῇ περὶ τῶν <br class="lb"/>πυρετῶν, ἢ μέλλουσαν, ἢ
                        ὑποπτευομένην, ἢ ἀρχομένην ὡς <br class="lb"/>ἐν ταῖς ἄλλαις. ἀλλ’ οὐδὲν τούτων ὁρῶντες
                        ἔνιοι τῶν <br class="lb"/>Ἐρασιστρατείων εἴπερ φασὶ ὡς κενωτικοῦ τε βοηθήματος
                        <br class="lb"/>χρῆται τῇ φλεβοτομίᾳ. καὶ γὰρ Ἐρασιστράτου σαφῶς εἰρηκότος <br class="lb"/>αὐτὸ τὸ
                        ἐναντιώτατον. ἐπειδὴ γάρ φησι κατὰ τὸν <br class="lb"/>φλεγμονῆς καιρὸν οὐκέτι ῥᾴδιον
                        προσφέρειν σιτία τούτῳ <br class="lb"/>μὴ χρῆσθαι φλεβοτομίᾳ μελλούσης ἔσεσθαι
                        φλεγμονῆς. ὁ <br class="lb"/>τοίνυν λόγος οὗτος ἄντικρυς ἐνδείκνυται φυλάττεσθαι
                        φλεβοτομίαν, <br class="lb"/>ἐφ’ ὧν μέλλομεν ἀσιτίαν συμβουλεύειν. οὐκ <br class="lb"/>οὖν
                        ἐνδέχεται καθ’ ἕνα καὶ τὸν αὐτὸν ἄῤῥωστον ἄμφω <br class="lb"/>παραλαμβάνειν τὰ
                        βοηθήματα, τὴν ἀσιτίαν καὶ τὴν φλεβοτομίαν. <br class="lb"/>ὥστε εὔδηλον εἴποθ’ εὕροι
                        Ἐρασίστρατος συμβουλεύοντος <br class="lb"/>τὴν ἀσιτίαν μὴ χρῆσθαι τηνικαῦτα
                        φλεβοτομίᾳ, <br class="lb"/>διὰ τοῦτο γοῦν οὐδὲ ἐμνημόνευσεν, ὡς ἔφην, ἔτι τοῦ
                        <br class="lb"/>βοηθήματος ἐν ταῖς ἄλλαις πραγματείαις. ἐν ἁπάσαις γὰρ <br class="lb"/>αὐταῖς, ὡς
                        δέδεικται, συμβουλεύων ἀσιτίαν ἀναιρεῖ δηλονότι 
<a class="pb" href="#pb248" id="pb248">[p. 248]</a>
 τὴν
                        φλεβοτομίαν οὐκ ὀρθῶς μὲν πράττων, ὥσπερ καὶ <br class="lb"/>καθ’ ἑκατὸν ἡμῖν πρότερον,
                        ὡς ἔφην, ἐδείχθη γράμμα, <br class="lb"/>μικρότερον ἁμαρτανόντων τῶν <span class="milestone">427</span>οἰομένων ἅπαντας <br class="lb"/>ὅσοι χρῄζουσιν ἀσιτίας,
                        εὐθὺς τούτους δεῖσθαι φλεβοτομίᾳ. <br class="lb"/>ἐγὼ γὰρ ἐπιδείξω κατὰ τὸν ἑξῆς λόγον
                        οὐ μόνον <br class="lb"/>ἅπαντας οὐ δεομένους φλεβοτομίας, ἀλλ’ οὐδὲ τοὺς πληθωρικοὺς
                        <br class="lb"/>αὐτοὺς, ἐὰν μὴ πρότερον αὐτό τε τὸ πλῆθος <br class="lb"/>ὁποῖόν τι τὴν φύσιν ἐστὶ
                        διορίσεται καὶ μετὰ τοῦτο τὴν <br class="lb"/>ἕξιν τοῦ κάμνοντος ἡλικίαν τε καὶ ὥραν
                        καὶ χώραν καὶ <br class="lb"/>κατάστασιν, ὅσα τε προηγεῖται καὶ ὅσα πάρεστι τῷ κάμνοντι
                        <br class="lb"/>συμπτώματα. καθ’ ἕκαστον γὰρ τούτων ἐπειδείξω <br class="lb"/>πολλοὺς μὴ φέροντας
                        ἀβλαβῶς τὴν φλεβοτομίαν. ὥσπερ <br class="lb"/>αὖθις πάλιν ἑτέρους ἐπειδείξω χωρὶς
                        πληθώρας δεομένους <br class="lb"/>φλεβοτομίας. ἐπειδὰν δὲ ταῦτα διορίσωμαι, τόν τε
                        καιρὸν <br class="lb"/>ἐρῶ τῆς φλεβοτομίας καὶ τὸ μέτρον, ἔτι τε πρὸ τούτων <br class="lb"/>τὴν ἐν
                        τοῖς τμηθησομένοις φλεψὶ διαφοράν. εἰρήσεται δὲ 
<a class="pb" href="#pb249" id="pb249">[p. 249]</a>
 καὶ περὶ τοῦ
                        πλεονάκις ἢ ἅπαξ ἀφαιρεῖν. ἐπί τε τούτων <br class="lb"/>οὐδὲν ἧττον ὥς τινες ἐν ἦρι
                        φλεβοτομεῖν ἢ καθαίρειν ἔτι <br class="lb"/>ὑγιαίνοντας προσήκει. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De venae sectione adversus Erasistrateos Romae degentes</a>
          </header>
          <ul class="tree">
            <li>
              <a href="#body-1">De venae sectione adversus Erasistrateos Romae degentes</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
