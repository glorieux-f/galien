<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:17"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg012">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg012.1st1K-grc1.xml">De ossibus ad tirones</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg012.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">2</span>, <span class="biblScope">732-778</span>, <span class="date">1821</span></span>. </span>
                <a href="https://hdl.handle.net/2027/chi.17443628">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb732" id="pb732">[p. 732]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΟΣΤΩΝ ΤΟΙΣ <br class="lb"/>ΕΙΣΑΓΟΜΕΝΟΙΣ.</h3>
                  <h3 class="head textpart">ΠΡΟΟΙΜΙΟΝ.<a class="bookmark" href="#body-1-1"> §</a></h3>
                  <p class="p autofirst">Τῶν ὀστῶν ἕκαστον οἷόν τέ ἐστιν αὐτὸ καθ’ ἑαυτὸ καὶ <br class="lb"/>ὡς ἔχει τῆς πρὸς
                        ἄλληλα συντάξεως, ἐπίστασθαί φημι χρῆναι <br class="lb"/>τὸν ἰατρὸν, εἴπερ γε ὀρθῶς
                        μέλλει τά τε κατάγματα <br class="lb"/>αὐτῶν καὶ τὰ ἐξαρθρήματα ἰᾶσθαι. δῆλον γὰρ δὴ,
                        ὡς <br class="lb"/>ἐν ἅπασι τοῖς ἐν ἰατρικῇ σκοπὸν ἔχειν δεῖ τὸ κατὰ φύσιν. <br class="lb"/>ὅστις
                        δὲ τοῦτο ἀγνοεῖ, οὔτε ὅπη τὰ πεπονθότα τῆς φύσεως <br class="lb"/>ἐξίσταται, οὔτε ὡς
                        χρὴ αὐτὰ ἐπανάγειν εἰς τὸ κατὰ φύσιν, 
<a class="pb" href="#pb733" id="pb733">[p. 733]</a>
 εἴσεται· ὥστε οὐδὲ
                        γνωρίζειν τὰς νόσους, οὐδ’ ἰᾶσθαι ὀρθῶς <br class="lb"/>δυνήσεται. ἔστι μὲν δὴ τὰ ὀστᾶ
                        σκληρότατά τε καὶ <br class="lb"/>ξηρότατα τοῦ ζώου μόρια, καὶ, ὡς ἂν εἴποι τις,
                        γεωδέστατα. <br class="lb"/>ὑποβέβληται δὲ καὶ οἷον ὑπερήρεισται τῇ λοιπῇ τοῦ σώματος
                        <br class="lb"/>οὐσίᾳ, καθάπερ τινὰ θεμέλια· πάντα γὰρ ἐπὶ τοῖς <br class="lb"/>ὀστοῖς πέφυκέ τε
                        καὶ ἐστήρικται. εἰσὶ δὲ ἐν αὐτοῖς τὰ μὲν <br class="lb"/>μεγάλα, κοιλίας μεγάλας
                        ἔχοντα, μυελοῦ πλήρη· τὰ δὲ <br class="lb"/>σμικρά τε καὶ στερεά ἐστι, καὶ ἀμύελα, καὶ
                        οὐδεμίαν αἰσθητὴν <br class="lb"/>ἔχει κοιλότητα. τῶν δὲ μεγάλων τοῖς πλείστοις
                        <br class="lb"/>ἐπιφύσεις εἰσὶ κατὰ τὸ πέρας ἑτέρων ὀστῶν, οἷον βραχίονι <br class="lb"/>μὲν ἄνω,
                        πήχει δὲ κάτω, κερκίδι δὲ καὶ μηρῷ, καὶ κνήμῃ, <br class="lb"/>καὶ περόνῃ κατ’ ἄμφω.
                        γένυς δὲ ἡ κάτω μυελὸν μὲν ἔχει, <br class="lb"/>ἐπίφυσιν δὲ οὐκ ἔχει, ἀλλὰ τῶν περάτων
                        αὐτῆς τὸ μὲν <br class="lb"/>κάτω κατὰ σύμφυσιν ἥνωται, τὸ δὲ ἄνω δύο ἀποφύσεις
                        <br class="lb"/>ἔχει, τὴν μὲν κορώνην, τὴν δὲ αὐχένα μόνον. διαφέρει γὰρ <br class="lb"/>ἀπόφυσις
                        ἐπιφύσεως, ὅτι ἡ μὲν ἐπίφυσις ἑτέρου πρὸς ἕτερόν <br class="lb"/>ἐστιν ἕνωσις, ἡ δὲ
                        ἀπόφυσίς ἐστι τοῦ σύμπαντος ὀστοῦ 
<a class="pb" href="#pb734" id="pb734">[p. 734]</a>
 μέρος. χρὴ δὲ ἴσως καὶ περὶ
                        τῶν ἄλλων ὀνομάτων, οἷς <br class="lb"/>χρησόμεθα κατὰ τὸν λόγον, ἤδη διελθεῖν, ὅπως μὴ
                        μεταξὺ <br class="lb"/>τῆς διηγήσεως χρωμένων αὐτοῖς ἢ ἀσαφὲς γένηται τὸ
                        <br class="lb"/>λεγόμενον, ἢ τὸ συνεχὲς τῆς διδασκαλίας διακόπτηται, τὸ <br class="lb"/>
                        <span class="milestone">10</span>παραπίπτον ἀεὶ σαφηνίζειν προαιρουμένων
                        ἡμῶν. ἄριστον <br class="lb"/>δέ μοι δοκεῖ, ἐνθένδε ποθὲν ἄρξασθαι. τῶν ἐν τοῖς
                        ἀνθρώποις <br class="lb"/>ὀστῶν ἁπάντων συνημμένων ἀλλήλοις ἡ μὲν ὅλη <br class="lb"/>σύνταξις
                        ὀνομάζεται σκελετός· ὥστε τινὲς ἤδη καὶ τὰς βίβλους <br class="lb"/>αὑτῶν, ἐν αἷς περὶ
                        ὀστῶν διελέχθησαν, οὕτως ἐπέγραψαν <br class="lb"/>Περὶ σκελετοῦ. ἔστι δὲ ὁ τρόπος τῆς
                        συνθέσεως αὐτῶν <br class="lb"/>διττὸς κατὰ γένος, ὁ μὲν ἕτερος κατὰ ἄρθρον, ὁ δὲ
                        ἕτερος <br class="lb"/>κατὰ σύμφυσιν. εἴδη δὲ ἑκατέρου καὶ διαφοραὶ πλείους εἰσί.
                        <br class="lb"/>τὸ μὲν οὖν ἄρθρον ἐστὶ σύνταξις ὀστῶν φυσική· ἡ δὲ σύμφυσις <br class="lb"/>ἕνωσις
                        ὀστῶν φυσική. πρόσκειται δὲ ἑκατέρῳ τῶν ὅρων τὸ <br class="lb"/>φυσικὴ, ὅτι καὶ τὰ
                        παραρθρήσαντα ἢ ἐξαρθρήσαντα παράκειται <br class="lb"/>μὲν ἀλλήλοις. ἀλλ’ οὐ φύσει,
                        καὶ ὅσα κατεαγέντα συνέφυσε <br class="lb"/>πῶρον, ἑνοῦται μὲν, ἀλλ’ οὐ φύσει.
                        Ἱπποκράτης δὲ καὶ 
<a class="pb" href="#pb735" id="pb735">[p. 735]</a>
 θατέρου τῶν συνταττομένων ὀστῶν τὸ πέρας
                        ἄρθρον ὀνομάζει <br class="lb"/>πολλάκις, οὐ μὴν ὁπότερόν γε ἔτυχεν, ἀλλὰ τὸ
                        <br class="lb"/>περιφερές τε καὶ τῇ κοιλότητι τοῦ πλησιάζοντος ἐμβεβηκός. <br class="lb"/>διαφοραὶ
                        δὲ τοῦ μὲν ἄρθρου δύο εἰσὶ, διάρθρωσίς τε καὶ <br class="lb"/>συνάρθρωσις· ἀλλήλων δὲ
                        διαλλάττουσι τῷ τῆς κινήσεως <br class="lb"/>ποσῷ. ἡ μὲν γὰρ διάρθρωσις ὀστῶν ἐστι
                        σύνταξις ἐναργῆ <br class="lb"/>τὴν πρὸς ἄλληλα κίνησιν ἐχόντων, ἡ δὲ συνάρθρωσις
                        <br class="lb"/>ὀστῶν μὲν καὶ αὐτὴ σύνθεσίς ἐστιν, οὐ μὴν ἐναργῆ γε τὴν <br class="lb"/>κίνησιν
                        οὐδὲ μεγάλην, ἀλλ’ ἀμυδράν τε καὶ δυσφώρατον <br class="lb"/>ἐχόντων. ὅτι δὲ οὐδὲν
                        διαφέρει, σύνταξιν ὀστῶν, ἢ σύνθεσιν, <br class="lb"/>ἢ ὁμιλίαν εἰπεῖν, ἄντικρυς δῆλον.
                        εἴδη δέ ἐστι <br class="lb"/>τῆς μὲν διαρθρώσεως τρία· καλεῖται δὲ ὑπὸ τῶν νεωτέρων
                        <br class="lb"/>ἰατρῶν τὸ μὲν ἐνάρθρωσις, τὸ δὲ ἀρθρωδία, τὸ δὲ γίγγλυμος. <br class="lb"/>ταῦτα
                        μὲν οὖν τὰ εἰρημένα ὀνόματα τοῖς παλαιοῖς ἰατροῖς οὐ <br class="lb"/>πάνυ τι συνήθη· τὸ
                        δὲ ἐνηρθρῶσθαι, καὶ τὸ ἀρθρωδῶς, <br class="lb"/>καὶ τὸ γιγγλυμοειδῶς ἀλλήλοις
                        συμβάλλειν, ἔτι τε πρὸς τούτοις <br class="lb"/>καὶ τὸ ἀρθρῶδες, καὶ τὸ γιγγλυμοειδὲς
                        εὑρεῖν ἐστι καὶ 
<a class="pb" href="#pb736" id="pb736">[p. 736]</a>
 παρ’ ἐκείνοις γεγραμμένα. καὶ οὐδὲν ἴσως
                        ἄτοπον ὀνοματοποιεῖν <br class="lb"/>ἕνεκα σαφοῦς διδασκαλίας, ἀπὸ τῶν ἤδη κειμένων
                        <br class="lb"/>παράγοντας. ἐνάρθρωσις μὲν οὖν ἐστιν, ὅταν ἡ ὑποδεχομένη <br class="lb"/>κοιλότης
                        βάθος ἱκανὸν ἔχῃ, καὶ ἡ ἐγκαταβαίνουσα <br class="lb"/>κεφαλὴ προμήκης ὑπάρχῃ. ἀρθρωδία
                        δέ ἐστιν, ὅταν ἥ τε <br class="lb"/>κοιλότης ἐπιπόλαιος ᾖ, καὶ ἡ κεφαλὴ ταπεινή. καλῶ
                        δὲ <br class="lb"/>προμήκη καὶ ταπεινὴν κεφαλὴν ἐπὶ τοὺς αὐχένας ἀναφέρων
                        <br class="lb"/>ἑκατέραν, ἐφ’ οἷς πεφύκασιν. οἱ δὲ αὐχένες ἀποφύσεις <br class="lb"/>εἰσὶ τῶν
                        ὀστῶν ἰσχναὶ, τελευτῶσι δὲ εἰς παχύτερόν τε καὶ <br class="lb"/>περιφερὲς πέρας, ὃ δὴ
                        καλεῖται κεφαλή. ὅταν δὲ εἰς ὀξὺ <br class="lb"/>τελευτήσῃ πέρας ἡ ἀπόφυσις, οὐκέτι
                        αὐχὴν, ἀλλὰ κορώνη <br class="lb"/>καλεῖται· διαφέρει δὲ οὐδὲν, οὐδ’ εἰ κορωνὸν εἴποις.
                        καὶ <br class="lb"/>τῶν ὑποδεχομένων δὲ τὰς κεφαλὰς κοιλοτήτων ἡ μὲν βαθυτέρα
                        <br class="lb"/>κοτύλη καλεῖται, καὶ σύνηθες ἅπασι τοῖς ἰατροῖς <br class="lb"/>τοὔνομα, ἡ δὲ
                        ἐπιπολῆς ὑπ’ ἐνίων ὠνόμασται γλήνη. <br class="lb"/>τὸ δὲ τρίτον εἶδος τῆς διαρθρώσεως,
                        ὃ δὴ γίγγλυμον <br class="lb"/>ἔφαμεν ὀνομάζεσθαι, τῶν συνταττομένων ἀλλήλοις ὀστῶν
                            ﻿
<a class="pb" href="#pb737" id="pb737">[p. 737]</a>
 ἀντεμβαινόντων γίνεται, καθάπερ ἐπὶ τῶν σπονδύλων ἔχει,
                        <br class="lb"/>καὶ τῆς τοῦ πήχεως πρὸς τὸν βραχίονα διαρθρώσεως. διαφορά <br class="lb"/>τίς ἐστι
                        καὶ ἐν τούτοις, ἐπὶ μὲν τῶν σπονδύλων τοῦ <br class="lb"/>μέσου τὴν ἀντέμβασιν ἑκατέρῳ
                        τῶν πέριξ, ἐπὶ δὲ βραχίονός <br class="lb"/>τε καὶ πήχεως εἰς ἀλλήλους ποιουμένων. τῆς
                        δὲ συναρθρώσεως <br class="lb"/>καὶ αὐτῆς ἐστιν εἴδη τρία, ῥαφὴ, καὶ γόμφωσις, <br class="lb"/>καὶ
                        ἁρμονία. ῥαφὴ μὲν ἡ ὁμοία τοῖς ἐῤῥαμμένοις σύνθεσις, <br class="lb"/>ὡς ἐπὶ τῆς κεφαλῆς
                        ὀστῶν ἔχει. σαφηνίζειν δὲ αὐτὴν <br class="lb"/>βουληθέντες, οἱ μὲν πριονοειδῆ
                            <span class="milestone">11</span>σύνταξιν ἀφορίζονται, <br class="lb"/>οἱ δὲ εἰς
                        ὄνυχα σύμπηξιν· δηλοῦντες, οἶμαι, καὶ ἀναμιμνήσκοντες <br class="lb"/>ἡμᾶς, οἱ μὲν τῆς
                        τῶν πριόνων εἰς ἀλλήλους ἀντεμβάσεως, <br class="lb"/>ὅταν ἐκ θατέρου κυρτότητες εἰς
                        τὰς τοῦ πλησιάζοντος <br class="lb"/>ἀντεμβαίνωσι κοιλότητας, οἱ δὲ τῆς τῶν λεγομένων
                        <br class="lb"/>εἰς ὄνυχα συμπήγνυσθαι· γίνεται δὲ αὕτη, τῶν κυρτοτήτων, <br class="lb"/>ὄνυχι τὸ
                        σχῆμα παραπλησίων, εἰς ἐπιτηδείους ὑποδέξασθαι <br class="lb"/>κοιλότητας ἐμβαινουσῶν.
                        ἡ δὲ ἁρμονία συνάρθρωσίς ἐστι <br class="lb"/>κατὰ γραμμὴν ἁπλῆν. ἔχει δὲ οὕτω πρὸς
                        ἄλληλα καὶ τῶν <br class="lb"/>τῆς ἄνω γένυος ὀστῶν ἔνια, καὶ τῶν τῆς κεφαλῆς πρὸς 
<a class="pb" href="#pb738" id="pb738">[p. 738]</a>
 ταῦτα. ἡ δὲ γόμφωσις συνάρθρωσίς ἐστι κατ’ ἔμπηξιν.
                        <br class="lb"/>ἐπαμφοτερίζει δέ πως ἤδη τοῦτο καὶ πλησίον ἐστὶ τῆς συμφύσεως,
                        <br class="lb"/>ὥσθ’, ὅταν ἀκριβῶς ἐγγομφωθῇ τι, μηδὲ βραχυτάτην <br class="lb"/>αὐτῷ κίνησιν
                        ἀπολείπεσθαι, καθάπερ ἐπὶ τῶν ὀδόντων <br class="lb"/>ἔχει. ἀλλ’ ὅτι γε οὐ συμπεφύκασιν
                        οὗτοι τοῖς φατνίοις, οἱ <br class="lb"/>ἐξαιρούμενοί τε καὶ αὐτομάτως ἐκπίπτοντες
                        δηλοῦσιν. ἐπεὶ <br class="lb"/>δὲ περί τε τῶν διαφορῶν καὶ τῶν εἰδῶν ἁπάντων τῶν κατὰ
                        <br class="lb"/>τὸ ἄρθρον εἴπομεν, ἐφεξῆς ἂν εἴη καιρὸς περὶ τῆς συμφύσεως <br class="lb"/>εἰπεῖν.
                        εἰσὶ δὲ καὶ ταύτης δύο μὲν αἱ πρῶται διαφοραί. <br class="lb"/>τὰ μὲν γὰρ ἀλλήλοις, τὰ
                        δὲ δι’ ἄλλων συμφύεται· <br class="lb"/>ἀλλήλοις μὲν τὰ χαυνότερά τε καὶ μαλακώτερα,
                        δι’ ἄλλων <br class="lb"/>δὲ τὰ ξηρότερά τε καὶ πυκνότερα. ταύτης δ’ αὐτῆς τῆς <br class="lb"/>δι’
                        ἄλλων συμφύσεως τρεῖς εἰσιν αἱ πᾶσαι διαφοραί. ὀνόματα <br class="lb"/>δ’ αὐτῶν οὐκ
                        ἔστι παλαιά. τῷ μέντοι βουλομένῳ <br class="lb"/>τοῖς νεωτέρων χρήσασθαι καλεῖν ἔξεστι
                        συγχόνδρωσιν μὲν <br class="lb"/>τὴν διὰ χόνδρου σύμφυσιν, συννεύρωσιν δὲ τὴν διὰ
                        νεύρου, <br class="lb"/>συσσάρκωσιν δὲ τὴν διὰ σαρκός. ἐπεὶ δὲ καὶ τοῦ τῶν 
<a class="pb" href="#pb739" id="pb739">[p. 739]</a>
 νεύρων ὀνόματος ἐμνημονεύσαμεν, καλῶς ἂν ἔχοι καὶ περὶ. <br class="lb"/>τούτων
                        διορίζεσθαι. τρία τοίνυν εἶναι τῶν νεύρων ἔφασαν <br class="lb"/>γένη· κωλύει δὲ οὐδὲν
                        ἢ διαφορὰς ἢ εἴδη προσαγορεύειν <br class="lb"/>αὐτά. καλοῦσι δὲ τὰ μέν τινα
                        προαιρετικὰ, τὰ ἐξ ἐγκεφάλου <br class="lb"/>καὶ νωτιαίου πεφυκότα· τὰ δέ τινα
                        συνδετικά· <br class="lb"/>τούτων δὲ ἡ γένεσις ἐκ τῶν ὀστῶν. ἡ τρίτη δὲ αὐτῶν διαφορὰ
                        <br class="lb"/>καλεῖται μὲν τένων, ἐκφύεται δὲ ἐκ μυός. ἵνα δὲ οὖν <br class="lb"/>μηδ’ ἐνταῦθά
                        τις ἀσάφεια γένηται διὰ τὴν ὁμωνυμίαν, ὅσα <br class="lb"/>μὲν ἐξ ἐγκεφάλου καὶ
                        νωτιαίου φύεται, νεῦρα ταῦτα προσαγορεύομεν <br class="lb"/>προαιρετικά· ὅσα δὲ ἐκ
                        μυῶν, τένοντας· ὅσα δὲ <br class="lb"/>ἐξ ὀστῶν, συνδέσμους. ἐπὶ ταύτῃ τῶν ὀνομάτων τῇ
                        συνθήκῃ <br class="lb"/>καιρὸς ἂν εἴη λέγειν ἤδη περὶ τῶν ὀστῶν ἰδίᾳ καθ’ <br class="lb"/>ἕκαστον,
                        ἀρξαμένους ἀπὸ τοῦ κρανίου. καλοῦσι γὰρ οὕτω <br class="lb"/>τὸ τῇς κεφαλῆς ὀστοῦν.
                    </p>
                </section>
                <section id="body-1-2" class="div textpart chapter level3">
                  <p class="p autofirst">Εἴρηται μὲν ἤδη καὶ πρόσθεν, ὅτι τε <br class="lb"/>κράνιον ὀνομάζεται τὸ τῆς κεφαλῆς
                        ὀστοῦν, ὅτι τε ῥαφαί <br class="lb"/>τινες ὑπάρχουσι κατ’ αὐτό. πόσαι δέ εἰσιν αὗται
                        καὶ τίνες, <br class="lb"/>ὁποῖόν τε τὸ εἶδος ἑκάστης αὐτῶν, οὐδέπω μὲν εἴρηται 
<a class="pb" href="#pb740" id="pb740">[p. 740]</a>
 πρόσθεν, εἰρήσεται δὲ ἐν τῷδε. καὶ πρῶτόν γε, ὅτι παρὰ <br class="lb"/>τὸ
                        σχῆμα τῆς κεφαλῆς ἥ τε θέσις αὐτῶν ὑπαλλάττεται <br class="lb"/>καὶ τὸ πλῆθος. ἔστι γὰρ
                        τὸ μὲν κατὰ φύσιν αὐτῆς σχῆμα <br class="lb"/>προμήκει μάλιστα σφαίρᾳ προσεοικός·
                        ἕτερον δὲ τὸ καλούμενον <br class="lb"/>φοξόν. τὸ μὲν οὖν κατὰ φύσιν, εἴς τε τὸ πρόσω
                        <br class="lb"/>καὶ εἰς τοὐπίσω προπετέστερον ὑπάρχον, τρεῖς ἔχει τὰς πάσας <br class="lb"/>ἐν
                        αὑτῷ ῥαφάς· δύο μὲν γὰρ ἐγκαρσίας, <span class="milestone">12</span>ὧν ἡ
                        <br class="lb"/>μὲν ἑτέρα τέτακται κατ’ ἰνίον, ἡ δὲ ἑτέρα κατὰ τὸ βρέγμα· <br class="lb"/>τρίτην
                        δ’ ἄλλην ἐπ’ αὐταῖς κατὰ τὸ μῆκος τῆς κεφαλῆς <br class="lb"/>ἀπὸ μέσης τῆς ὄπισθεν ἐπὶ
                        μέσην τὴν ἐμπροσθὲν ἐκτεταμένην. <br class="lb"/>ὀνομάζουσι δὲ τὴν μὲν ἐν τοῖς πρόσω
                        στεφανιαίαν, <br class="lb"/>ἐπειδὴ κατὰ τοῦτο μάλιστα τὸ μέρος τῆς κεφαλῆς <br class="lb"/>οἱ
                        στέφανοι περιτίθενται, τὴν δὲ ὄπισθεν λαμβδοειδῆ, <br class="lb"/>διότι τὸ σύμπαν αὐτῆς
                        σχῆμα τῷ Λ γράμματι προσέοικεν. <br class="lb"/>αὐτὸ δὲ τὸ τῶν ῥαφῶν σχῆμα τῷ Η μάλιστα
                        ὡμοίωται γράμματι. <br class="lb"/>αἱ μὲν δὴ τοῦ κατὰ φύσιν σχηματισμοῦ τοῦ κρανίου
                        <br class="lb"/>ῥαφαὶ τὸν εἰρημένον ἔχουσι τρόπον· αἱ δὲ τοῦ φοξοῦ κατὰ <br class="lb"/>ταῦτα
                        διάκεινται. τῆς μὲν ὄπισθεν ἀπολλυμένης ἐξοχῆς, 
<a class="pb" href="#pb741" id="pb741">[p. 741]</a>
 καὶ ἡ
                        λαμβδοειδὴς ῥαφὴ συναπόλλυται· τῆς δ’ ἔμπροσθεν, <br class="lb"/>ἡ στεφανιαία. καὶ
                        γίγνεται καθ’ ἑκάτερον αὐτῶν τὸ τῶν <br class="lb"/>σωζομένων ῥαφῶν σχῆμα τῷ Τ γράμματι
                        παραπλήσιον. <br class="lb"/>ἀμφοτέρων δ’ ἀπολλυμένων τῶν ἐξοχῶν, αἱ σωζόμεναι δύο
                        <br class="lb"/>ῥαφαὶ πρὸς ὀρθὰς γωνίας ἀλλήλας τέμνουσιν εἰς ὁμοιότητα <br class="lb"/>τῷ Χ
                        γράμματι. τέτακται δὲ ἡ μὲν ἐγκαρσία κατὰ <br class="lb"/>μέσην μάλιστα τὴν κεφαλὴν, ἡ
                        δ’ ἑτέρα κατὰ τὸ μῆκος, <br class="lb"/>ὄπισθεν πρόσω φερομένη, καθάπερ ἐπὶ τῶν ἄλλων
                        <br class="lb"/>ἁπάντων κρανίων. ἀεὶ μὲν γὰρ αὐτὴ διαφυλάττεται· μεταπίπτουσι <br class="lb"/>δὲ
                        αἱ λοιπαὶ, τῷ τῆς ὅλης κεφαλῆς σχήματι <br class="lb"/>συναλλοιούμεναι. καὶ μὲν δὴ καὶ
                        δύο ἕτεραι τῇδε παράλληλοι <br class="lb"/>γραμμαὶ κατὰ τὸ μῆκός εἰσι τῆς κεφαλῆς,
                        ὄπισθεν <br class="lb"/>πρόσω φερόμεναι τῶν ὤτων ὑπεράνω. γεννῶνται δὲ καὶ <br class="lb"/>αἵδε,
                        δυοῖν ἀλλήλοις ὁμιλούντων, οὐ κατὰ ῥαφὴν, <br class="lb"/>ὥσπερ τὰ πρόσθεν εἰρημένα.
                        κατὰ βραχὺ γὰρ ἀπολεπτυνόμενον <br class="lb"/>εἰς λεπίδα τὸ κατιὸν ἀπὸ τοῦ βρέγματος
                        ὀστοῦν <br class="lb"/>ὑποβέβληται τῷ κάτωθεν ἀπὸ τῶν ὤτων ἀνιόντι. καὶ διὰ <br class="lb"/>τοῦτό
                        τινες οὐδὲ ῥαφὰς ὠνόμασαν ἁπλῶς αὐτὰς, ἀλλ’ ἤτοι ﻿
<a class="pb" href="#pb742" id="pb742">[p. 742]</a>
 λεπιδοειδεῖς
                        ῥαφὰς, ἢ λεπιδοειδῆ προσκολλήματα. καὶ ἡμῖν <br class="lb"/>δὲ σαφοῦς ἕνεκα διδασκαλίας
                        αἱ κατὰ τὰ ὦτα λεπιδοειδεῖς <br class="lb"/>καλείσθωσαν ῥαφαί. ὡς εἶναι πέντε μὲν ἰδίας
                        ῥαφὰς <br class="lb"/>τῆς κεφαλῆς, τὴν λαμβδοειδῆ, τὴν στεφανιαίαν, τὴν κατὰ <br class="lb"/>τὸ
                        μῆκος εὐθεῖαν, τὰς παραλλήλους αὐτῇ δύο, τὰς ἐν τοῖς <br class="lb"/>λεπιδοειδέσιν·
                        ἄλλας δὲ κοινὰς δύο, πρός τε τὴν ἄνω γένυν <br class="lb"/>καὶ πρὸς τὸ μέσον ἀμφοτέρων
                        ὀστοῦν, ὃ τινὲς μὲν τῇ <br class="lb"/>κεφαλῇ προσνέμουσι, τινὲς δὲ τῆς ἄνω γένυος
                        εἶναί φασιν. <br class="lb"/>ὁποῖον δέ τι τὴν ἰδέαν ἐστὶ τοῦτο, καὶ τὸ μέγεθος πηλίκον,
                        <br class="lb"/>ἐν τίνι τε μάλιστα τόπῳ κείμενον, ἤδη σοι δίειμι. <br class="lb"/>τῶν πλευρῶν τῆς
                        λαμβδοειδοῦς ῥαφῆς τὰ κάτω πέρατα <br class="lb"/>προσεπεκτείνεται μέχρι τῆς βάσεως τῆς
                        κεφαλῆς, μεταξὺ τῶν <br class="lb"/>τε λιθοειδῶν ὀστῶν κατιόντα καὶ τῆς πρὸς τὸν πρῶτον
                        <br class="lb"/>σπόνδυλον διαρθρώσεως. ἐνταῦθα δὲ ἐπιζεύγνυσιν αὐτὰ <br class="lb"/>γραμμή τις
                        βραχεῖα, θέσιν ἐγκαρσίαν ἔχουσα. ταύτην μοι <br class="lb"/>πρῶτον νόει κοινὴν τῆς τε
                        κεφαλῆς καὶ τοῦ προκειμένου <br class="lb"/>κατὰ τὴν διήγησιν ὀστοῦ. ἀναφερομένη γὰρ
                        ἑκατέρωθεν <br class="lb"/>ἐπὶ τὰς κατὰ τοὺς κροτάφους κοιλότητας εἰς ταὐτὸ ἀφικνεῖται
                            
<a class="pb" href="#pb743" id="pb743">[p. 743]</a>
 τοῖς καθήκουσιν ἐνταῦθα πέρασι τῆς στεφανιαίας <br class="lb"/>ῥαφῆς.
                        εἶτ’ ἐντεῦθεν αὖθις ἐπιστραφεῖσα πρὸς τὸ κάτω <br class="lb"/>καὶ παρενεχθεῖσα εἰς τοὺς
                        ἐσχάτους ὀδόντας ἀφικνεῖται <br class="lb"/>πρὸς τὰ τῆς ὑπερώας, ἔνδον ἑαυτῆς
                        συνάπτουσα τὸ περιοριζόμενον <br class="lb"/>ὑπὸ τῆς προειρημένης ῥαφῆς ὀστοῦν, ὃ ὥσπερ
                        τις <br class="lb"/>σφὴν ἔγκειται μεταξὺ τῆς κεφαλῆς καὶ τῆς ἄνω γένυος. <br class="lb"/>ὅσον μὲν
                        οὖν αὐτῆς ἐπὶ τὰ πέρατα τῆς στεφανιαίας ἀναφέρεται, <br class="lb"/>κοινὸν τοῦτο πρὸς
                        τὴν κεφαλήν ἐστιν· ὅσον δ’ ἑκατέρωσε <br class="lb"/>κατέρχεται πρὸς τὴν ὑπερώαν, ὁ
                        πρὸς τὴν ἄνω γένυν <br class="lb"/>ὅρος ὑπάρχει τοῦ σφηνοειδοῦς ὀστοῦ· καλείσθω γὰρ
                        οὕτω <br class="lb"/>σαφοῦς διδασκαλίας ἕνεκεν. κατὰ τοῦτο τὸ ὀστοῦν αἱ πτερυγώδεις
                        <br class="lb"/>εἰσὶν ἀποφύσεις ἅμα ταῖς ἑκατέρωθεν αὐτῶν κοιλότησιν. <br class="lb"/>ἡ δ’ ἑτέρα
                        ῥαφὴ τῆς κεφαλῆς, <span class="milestone">13</span>ἡ πρὸς τὴν <br class="lb"/>ἄνω
                        γένυν αὐτὴν ὁρίζουσα, τὴν ἀρχὴν μὲν ἐκ τῶν κατὰ τοὺς <br class="lb"/>κροτάφους ἔχει
                        κοιλοτήτων, ἵνα περ εἰς ταὐτὸ ἥκειν ἐλέχθη <br class="lb"/>τοῖς τῆς στεφανιαίας πέρασιν
                        ἡ κοινὴ κεφαλῆς καὶ τοῦ <br class="lb"/>σφηνοειδοῦς ὀστοῦ ῥαφή. προέρχεται δ’ ἐντεῦθεν
                        ἐπὶ τὰς <br class="lb"/>χώρας τῶν ὀφθαλμῶν, καὶ διὰ μέσων αὐτῶν ἐνεχθεῖσα 
<a class="pb" href="#pb744" id="pb744">[p. 744]</a>

                        κατὰ τὸ μεσόφρυον ἑαυτῇ συνάπτει. καὶ δὴ καὶ τούτων <br class="lb"/>οὕτως ἐχόντων, ἓξ
                        ὀστᾶ γίγνεται τῆς ὅλης κεφαλῆς τὰ <br class="lb"/>πάντα χωρὶς τοῦ σφηνοειδοῦς· δύο μὲν
                        κατὰ τὸ βρέγμα, <br class="lb"/>κοινὴν ἔχοντα ῥαφὴν, τὴν κατὰ τὸ μῆκος εὐθεῖαν· ἄλλα
                        <br class="lb"/>δὲ δύο τούτων κάτωθεν, ἓν καθ’ ἑκάτερον οὖς· καὶ πέμπτον <br class="lb"/>ἐπὶ
                        τούτοις, τὸ κατ’ ἰνίον· καὶ ἕκτον, τὸ κατὰ μέτωπον. <br class="lb"/>ὁρίζουσι δὲ τὰ μὲν
                        τοῦ βρέγματος ὄπισθεν μὲν <br class="lb"/>αἱ πλευραὶ τῆς λαμβδοειδοῦς ῥαφῆς, ἔμπροσθεν
                        δὲ ἡ στεφανιαία, <br class="lb"/>κάτωθεν δὲ αἱ λεπιδοειδεῖς, ἄνωθεν δὲ ἡ κατὰ <br class="lb"/>τὸ
                        μῆκος εὐθεῖα· τὰ δ’ ἐφεξῆς τῶνδε καθ’ ἑκάτερον οὖς <br class="lb"/>ἄνωθεν μὲν αἱ
                        λεπιδοειδεῖς ἀφορίζουσιν, ὄπισθεν δὲ αἱ <br class="lb"/>προσαυξήσεις τῶν πλευρῶν τῆς
                        λαμβδοειδοῦς, ἔμπροσθεν δὲ <br class="lb"/>ἡ κοινὴ τῆς τε κεφαλῆς καὶ τοῦ σφηνοειδοῦς.
                        ἔστι δὲ τὰ <br class="lb"/>μὲν τοῦ βρέγματος ὀστᾶ τετράπλευρα, ταυτὶ δὲ τὰ νῦν εἰρημένα
                        <br class="lb"/>τρίπλευρα. τὸ δὲ πέμπτον ὀστοῦν τῆς κεφαλῆς, τὸ <br class="lb"/>κατ’ ἰνίον,
                        ὁρίζεται μὲν ὑπὸ τῆς λαμβδοειδοῦς ῥαφῆς ἅμα <br class="lb"/>ταῖς προσαυξήσεσι καὶ τῆς
                        ῥηθείσης ἐπιζευγνύναι ταύτας <br class="lb"/>ῥαφῆς· περιέχει δὲ ἐν ἑαυτῷ τὸ μέγιστον
                        τῶν τῆς κεφαλῆς 
<a class="pb" href="#pb745" id="pb745">[p. 745]</a>
 τρημάτων, τὸ κατὰ τὸν πρῶτον σπόνδυλον. λοιπὸν
                        δὲ τὸ <br class="lb"/>κατὰ τὸ μέτωπον ὀστοῦν ἥ τε στεφανιαία περιορίζει ῥαφὴ <br class="lb"/>καὶ ἡ
                        κοινὴ τῆς κεφαλῆς πρὸς τὴν ἄνω γένυν. καὶ δὴ καὶ <br class="lb"/>τῶν εἰρημένων ἓξ ὀστῶν
                        τὰ μὲν τοῦ βρέγματος χαυνότατά <br class="lb"/>τε καὶ ἀσθενέστατα τετύχηκεν ὄντα,
                        πυκνότατον δὲ καὶ <br class="lb"/>ἰσχυρότατον τὸ κατ’ ἰνίον, μέσον δὲ ἀμφοῖν τὸ κατὰ
                        μέτωπον. <br class="lb"/>ἑκάτερον δὲ τῶν λοιπῶν τῶν κατὰ τὰ ὦτα πολυειδὲς <br class="lb"/>ὑπάρχει.
                        τὸ μὲν γάρ τι μέρος αὐτῶν ὀνομάζεται λιθοειδὲς, <br class="lb"/>ὥσπερ οὖν καὶ ἔστιν·
                        ὁρίζεται δὲ τοῦτο τοῖς ἐπεκτεινομένοις <br class="lb"/>πέρασι τῆς λαμβδοειδοῦς ῥαφῆς.
                        ἐν τούτῳ καὶ <br class="lb"/>ἡ στυλοειδὴς ἀπόφυσίς ἐστιν, ἣν ἐγὼ βελονοειδῆ τε καὶ
                        <br class="lb"/>γραφοειδῆ καλῶ, καὶ ἡ τὸν ἀκουστικὸν περιέχουσα πόρον. <br class="lb"/>ἕτερον δὲ
                        μέρος ἐφεξῆς τοῦδε τὸ κατὰ τὰς ἐκφύσεις ἐστὶ, <br class="lb"/>τήν τε μαστοειδῆ
                        καλουμένην καὶ προσέτι τὴν τοῦ ζυγώματος. <br class="lb"/>καὶ τρίτον ἐπὶ τῷδε τὸ κατὰ
                        τὸν κρόταφον. περὶ <br class="lb"/>δὲ τῶν τρημάτων τῆς κεφαλῆς ἐν ταῖς τῶν ἀγγείων καὶ
                        <br class="lb"/>νεύρων ἀνατομαῖς εἰρήσεται. καὶ γὰρ γέγονεν ἐκείνων ἕνεκα, 
<a class="pb" href="#pb746" id="pb746">[p. 746]</a>
 καὶ διέρχεται καθ’ ἕκαστον αὐτῶν ἢ ἀρτηρία τις, ἢ φλὲψ, <br class="lb"/>ἢ νεῦρον, ἤ
                        τινα τούτων, ἢ πάντα. </p>
                </section>
                <section id="body-1-3" class="div textpart chapter level3">
                  <p class="p autofirst">Τοῦ κροταφίτου μυὸς ὀστοῦν προβέβληται, <br class="lb"/>λοξὴν κατὰ μέσον ἑαυτοῦ περιέχον
                        ῥαφὴν, ὥστ’ εἶναι συνεχῆ <br class="lb"/>τὴν μὲν ὄπισθεν ἅπασαν μοῖραν αὐτοῦ τῷ κατὰ τὸ
                        <br class="lb"/>οὖς ὀστῷ τῆς κεφαλῆς, τὴν δὲ ἔμπροσθεν τῷ κατὰ τὸν <br class="lb"/>μικρὸν κανθὸν
                        πέρατι τῆς ὀφρύος. ὀνομάζεται δὲ ὅλον τὸ <br class="lb"/>ὀστοῦν τοῦτο ζύγωμα. </p>
                </section>
                <section id="body-1-4" class="div textpart chapter level3">
                  <p class="p autofirst">Περὶ μὲν οὖν τῶν ἀφοριζουσῶν ῥαφῶν τὴν <br class="lb"/>ἄνω γένυν ἀπό τε τῆς κεφαλῆς καὶ
                        τοῦ σφηνοειδοῦς ὀστοῦ <br class="lb"/>προείρηται· <span class="milestone">14</span>περὶ δὲ τῶν κατ’ αὐτὴν τὴν γένυν ἐν τῷδε <br class="lb"/>λεχθήσεται. πρότερον ἴσως
                        ἄμεινόν ἐστι διηγήσασθαι τὸ <br class="lb"/>τῆς ῥαφῆς ὄνομα, πῶς ἅπασι λέλεκται τοῖς
                        νεωτέροις ἀνατομικοῖς. <br class="lb"/>εἰώθασι γὰρ καὶ τὰς καθ’ ἁρμονίαν συνθέσεις
                        ὀνομάζειν <br class="lb"/>ῥαφὰς, καὶ τοῦτ’ εἰκότως πεπόνθασιν. οὐ γάρ ἐστιν <br class="lb"/>εὑρεῖν
                        ἐπὶ πάντων ὁμοίως τῶν κρανίων τὴν πριονοειδῆ σύνθεσιν <br class="lb"/>ἠκριβωμένην ἐν
                        ἁπάσαις ταῖς ῥαφαῖς, ἀλλ’ ἐπὶ τῆς ﻿
<a class="pb" href="#pb747" id="pb747">[p. 747]</a>
 αὐτῆς ἐνίοτε συντάξεως τῶν
                        ὀστῶν ἐν ἑτέρῳ μὲν κρανίῳ <br class="lb"/>ῥαφήν ἐστιν ἰδεῖν, ἐν ἑτέρῳ δ’ ἁρμονίαν.
                        ἡμεῖς μέντοι <br class="lb"/>πολλάκις ἐκκόψαντες ἔνια τῶν τοιούτων ὀστῶν ἀντεμβαίνοντα
                        <br class="lb"/>κατὰ τὸ βάθος ἀλλήλοις εὕρομεν, ὡς εἶναι ῥαφῇ <br class="lb"/>μᾶλλον, οὐχ ἁρμονίᾳ
                        τὴν σύνθεσιν αὐτῶν ὁμοίαν. ὥστε <br class="lb"/>καὶ διὰ τοῦτο ῥαφὰς ὀνομάζειν οὐκ ἄν
                        τις ὀκνήσειεν ἁπάσας <br class="lb"/>αὐτάς. ἔστι δὲ πρώτη μὲν ἡ τῆς τοῦ ζυγώματος
                        ἐκφύσεως <br class="lb"/>ὑποκάτω. τελευτᾷ δ’ αὐτῆς τὸ μὲν ἕτερον μέρος <br class="lb"/>ὀπίσω
                        φερόμενον εἰς τὴν ὑπ’ αὐτῷ τῷ ζυγώματι κοιλότητα, <br class="lb"/>συνάπτον ἐνταῦθα τῇ
                        κοινῇ πρὸς τὸ σφηνοειδὲς ὀστοῦν ῥαφῇ· <br class="lb"/>τὸ δὲ ἕτερον, ὄρθιον ἅμα καὶ
                        λοξὸν ἀναφερόμενον ἐπὶ τὰς χώρας <br class="lb"/>τῶν ὀφθαλμῶν, εἰς μέσην ἔρχεται τὴν
                        κάτωθεν ἴτυν αὐτῶν, <br class="lb"/>κᾄπειτ’ ἐνταῦθα τριχῇ σχισθὲν, ἑνὶ μὲν τῶν μερῶν
                        παρὰ τὸν <br class="lb"/>μέγαν κανθὸν ἔξωθεν ἐπὶ τὸ μεσόφρυον ἀνέρχεται, ἑτέρῳ <br class="lb"/>δ’,
                        ἐφεξῆς αὐτοῦ κειμένῳ, διὰ τῆς κοιλότητος ὑπὸ τὸν αὐτὸν <br class="lb"/>κανθὸν ἐπὶ τὴν
                        κοινὴν ἀφικνεῖται ῥαφὴν τῆς κεφαλῆς· <br class="lb"/>ὥστε περιλαμβάνεσθαι καὶ τὸν
                        κανθὸν μὲν αὐτὸν, καὶ τὸ <br class="lb"/>φυσικὸν δὲ τρῆμα τὸ ὑποκείμενον αὐτῷ, μέγιστον
                        ὑπάρχον 
<a class="pb" href="#pb748" id="pb748">[p. 748]</a>
 ἁπάντων τῶν τῇδε τρημάτων, ὑπὸ τῶν εἰρημένων δύο
                        ῥαφῶν. <br class="lb"/>ἡ δὲ τρίτη μοῖρα τῆς εἰρημένης σχίσεως, ὑπερβαίνουσα <br class="lb"/>τὸν
                        κάτωθεν ἄμβωνα τῆς χώρας τοῦ ὀφθαλμοῦ, πρὸς <br class="lb"/>τὸ βάθος ἔσω φέρεται,
                        κᾀνταῦθα συνάπτει τῇ κοινῇ ῥαφῇ <br class="lb"/>τῆς κεφαλῆς. ὡς γίγνεσθαι τρία καθ’
                        ἑκάτερον μέρος ἐξ <br class="lb"/>ἀριστερῶν τε καὶ δεξιῶν ὀστᾶ τῆς ἄνω γένυος οἷς
                        συντέτακται <br class="lb"/>τῇ κεφαλῇ. μέγιστον μὲν οὖν αὐτῶν ἐστι τὸ κατὰ <br class="lb"/>τὸ
                        ζύγωμα· καὶ γὰρ καὶ τοῦ κροτάφου τι συνεπιλαμβάνει, <br class="lb"/>καὶ τῆς ὀφρύος, καὶ
                        τῆς χώρας τῶν ὀφθαλμῶν, καὶ τὸν <br class="lb"/>μικρὸν κανθὸν ὅλον ἐν ἑαυτῷ
                        περιλαμβάνει, μέχρι τοῦ καλουμένου <br class="lb"/>μήλου καθῆκον. ἑξῆς δ’ αὐτῷ καὶ
                        θέσει καὶ <br class="lb"/>μεγέθει τὸ κατ’ αὐτόν ἐστι τὸν ὀφθαλμὸν, ἐν ᾧ περιέχεται
                        <br class="lb"/>τὰ πρὸς τὴν ἄνω γένυν ἀφικνούμενα νεῦρα. σμικρότατον <br class="lb"/>δ’ ἁπάντων
                        ὑπάρχει τὸ περὶ τὸν μέγαν κανθόν. ἔνιοι <br class="lb"/>δὲ τῶν ἀνατομικῶν ἓν εἶναι
                        γράφουσι τὰ τρία ταῦτα, τὰς <br class="lb"/>εἰς τὴν ῥίζαν τῶν ὀφθαλμῶν ἀποσχιζομένας
                        δύο ῥαφὰς ἢ <br class="lb"/>μηδόλως εἰδότες, ἢ παραλείποντες ἑκόντες, ὡς μικρά. ὑπὸ
                        <br class="lb"/>δὲ τούτοις ἅπασι καθ’ ἑκάτερον μέρος ἓν ὀστοῦν ἐστι, τοῖς 
<a class="pb" href="#pb749" id="pb749">[p. 749]</a>

                        εἰρημένοις τρισὶν ὑποτεταγμένον, ἀξιόλογον τῷ μεγέθει. <br class="lb"/>καὶ γὰρ καὶ τὸ
                        μῆλον ὀνομαζόμενον τούτου μόριόν ἐστι, <br class="lb"/>καὶ τὰ τῶν ὀδόντων ἁπάντων
                        φάτνια πλὴν τῶν τομέων. <br class="lb"/>ὁρίζουσι δ’ αὐτὰ ῥαφαὶ τέσσαρες· ἄνωθεν μὲν, ἣν
                        ὀλίγον <br class="lb"/>ἔμπροσθεν εἴπομεν ἀπὸ τοῦ ζυγώματος ἐπὶ τὸ μεσόφρυον
                        <br class="lb"/>ἀναφέρεσθαι· κάτωθεν δὲ ἡ κατὰ μέσον τὸν οὐρανίσκον <br class="lb"/>εὐθεῖα· δύο δὲ
                        λοιπαὶ ταύτας ἐπιζευγνύουσιν, ἥ τε ἀπὸ τοῦ <br class="lb"/>μεσοφρύου μὲν ἀρχομένη, παρὰ
                        δὲ τὴν ῥῖνα φερομένη καὶ <br class="lb"/>μεταξὺ τοῦ τε κυνόδοντος ὀνομαζομένου καὶ τῶν
                        τομέων <br class="lb"/>διεκπίπτουσα, καὶ ἄλλη, μέρος μέν τι αὐτῶν ἔχουσα τῇ <br class="lb"/>κοινῇ
                        τοῦ σφηνοειδοῦς, ὅσον ἐν κύκλῳ περιθεῖ τὸν ἔσχατον <br class="lb"/>ὀδόντα, τὸ λοιπὸν δὲ
                        ἴδιον, ἄχρι τοῦ συνάψαι τῇ κατὰ <br class="lb"/>τὸν οὐρανίσκον εὐθείᾳ ῥαφῇ. τούτοις δὲ
                        τοῖς ὀστοῖς, μεγίστοις <br class="lb"/>οὖσιν, ὡς εἴρηται, δύο ἕτερα παράκειται μικρὰ,
                        <br class="lb"/>καθ’ ἃ καὶ συντέτρηται πρὸς ὑπερῴαν ἡ ῥίς. <span class="milestone">15</span>ὅροι δ’ <br class="lb"/>αὐτῶν εἰσι ἥ τ’ ἰδία μοῖρα τῆς προειρημένης ῥαφῆς,
                        ἥ <br class="lb"/>τ’ ἐγκαρσία τοῦ σφηνοειδοῦς ὀστοῦ, ἡ μεταξὺ τῶν ἐσχάτων <br class="lb"/>ὀδόντων.
                        αὗται μὲν οὖν τῶν περιεχόντων αὐτὰ χωρίζουσιν, 
<a class="pb" href="#pb750" id="pb750">[p. 750]</a>
 ἀλλήλων δὲ κατὰ
                        τὴν εὐθεῖαν τὴν ἐν οὐρανίσκῳ ῥαφὴν <br class="lb"/>διώρισται. </p>
                </section>
                <section id="body-1-5" class="div textpart chapter level3">
                  <p class="p autofirst">Καὶ μὴν καὶ τὰ τῆς ῥινὸς ὀστᾶ δύο ἐστὶν, <br class="lb"/>ἀφοριζόμενα ταῖς ἀπὸ τοῦ
                        μεσοφρύου καθηκούσαις ῥαφαῖς, <br class="lb"/>ἃς ἄρτι τριττὰς τὰς πάσας ἠρίθμησα κατὰ
                        τὴν τῶν μεγίστων <br class="lb"/>ὀστῶν διήγησιν. ἔστι δὲ καὶ κατ’ αὐτὴν τὴν ῥῖνα
                        <br class="lb"/>τρίτη τις ἄλλη παρ’ αὐτὰς ῥαφὴ, κοινὴ τῶν ἰδίων αὐτῆς <br class="lb"/>ὀστῶν, ἀπὸ
                        τοῦ μεσοφρύου μὲν ἀρχομένη, φερομένη δ’ εὐθεῖα <br class="lb"/>δι’ ὅλης αὐτῆς. τὸ κάτω
                        δὲ τῶν ὀστῶν τούτων πέρας <br class="lb"/>ἐπίφυσιν ἔχει χονδρωδῶν σωμάτων λεπτῶν, ἃ
                        καλεῖται πτερύγια. <br class="lb"/>λοιπὸν δ’ ἐστὶν ἓν ὀστοῦν ἐπὶ τῷ πέρατι τῆς γένυος,
                        <br class="lb"/>ἐν ᾧ τῶν τομέων ὀδόντων αἱ ῥίζαι τε καὶ τὰ φάτνια <br class="lb"/>περιέχονται.
                        φαίνεται δὲ ὡς τὰ πολλὰ μὲν ἁπλοῦν τοῦτο <br class="lb"/>δι’ ἀκρίβειαν ἁρμονίας τῶν
                        συντιθέντων αὐτό. ποτὲ μὲν <br class="lb"/>δὴ καὶ σαφῶς ἐν τοῖς ἐπιπλεῖον ἐξηρασμένοις
                        σκελετοῖς ἡ <br class="lb"/>ῥαφὴ φαίνεται, κατ’ εὐθεῖαν τεταμένη τῇ δι’ ὅλου τοῦ
                        <br class="lb"/>οὐρανίσκου φερομένῃ. δῆλον οὖν ἤδη γέγονεν, ὡς εὐλόγως 
<a class="pb" href="#pb751" id="pb751">[p. 751]</a>

                        διαπεφώνηται τὸ πλῆθος τῶν ὀστῶν τῆς ἄνω γένυος. ἔνιοι <br class="lb"/>μὲν γὰρ οὐχ ἓξ,
                        ἀλλὰ δύο τὰ πρῶτα πάντων ἀριθμοῦσι, <br class="lb"/>τὰ κατ’ αὐτοὺς τοὺς ὀφθαλμοὺς
                        ἔνδον, τὰ σμικρὰ παραλιπόντες. <br class="lb"/>ἔνιοι δὲ καὶ τὰς κάτω συντρήσεις τῆς
                        ῥινὸς τοῖς <br class="lb"/>μεγάλοις προσνέμουσιν. εἰσὶ δὲ καὶ οἳ χωρίζουσι μὲν ἐκείνων,
                        <br class="lb"/>ἓν δὲ ἄμφω ποιοῦσιν αὐτά. καὶ δὴ καὶ τὸ κατ’ <br class="lb"/>ἄκραν τὴν γένυν, ὡς
                        εἴρηται, τινὲς μὲν ἁπλοῦν εἶναί φασιν, <br class="lb"/>ἔνιοι δὲ ἐκ δυοῖν συγκεῖσθαι.
                        καὶ πρὸ τούτων ἁπάντων τὸ <br class="lb"/>σφηνοειδὲς οἱ πλεῖστοι συναριθμοῦσι τοῖς τῆς
                        ἄνω γένυος <br class="lb"/>ὀστοῖς. ὥστε, εἰ μὲν τὰ πλεῖστά τις ἀποφαίνεσθαι βούλοιτο,
                        <br class="lb"/>πέντε καὶ δέκα καθ’ ὅλην εἶναι τὴν ἄνω γένυν, εἰ δὲ εἰς <br class="lb"/>ἐλάχιστον
                        ἀριθμὸν συστέλλοι, μὴ πλείω τῶν ὀκτώ. καὶ δὴ <br class="lb"/>καταλέξω πάντα ἐφεξῆς, ἀπὸ
                        προτέρας ἀρξάμενος τῆς εἰς τὰ <br class="lb"/>πέντε καὶ δέκα διαιρέσεως. ἓξ μὲν ἔσται
                        τὰ πρῶτα ῥηθέντα, <br class="lb"/>περιεχόμενα δὲ ὑπὸ τῆς κοινῆς τῇ κεφαλῇ ῥαφῆς,
                        <br class="lb"/>καὶ τῆς μὲν ἀπὸ τῶν κροτάφων ὑπὸ τὸ ζύγωμα καὶ τὰ <br class="lb"/>κάτω βλέφαρα τῶν
                        ὀφθαλμῶν ἐπὶ τὸ μεσόφρυον ἀναφερομένης. <br class="lb"/>δύο δ’ ἐφεξῆς αὐτῶν τὰ μεγάλα,
                        καθ’ ἃ καὶ τὰ μῆλα ﻿
<a class="pb" href="#pb752" id="pb752">[p. 752]</a>
 καὶ τοὺς ὀδόντας ὀλίγου δεῖν ἅπαντας
                        ἔφαμεν ἐγκεῖσθαι. <br class="lb"/>καὶ δύο ἄλλα, τὰ κατὰ τὰς τῆς ῥινὸς συντρήσεις. εἶτα
                        <br class="lb"/>πρὸς τούτοις ἄλλα δύο, τὰ τῆς ῥινὸς αὐτῆς. εἶτ’ ἐπ’ αὐτοῖς <br class="lb"/>ἄλλα
                        δύο κατ’ ἄκραν τὴν γένυν, ἐν οἷς οἱ τομεῖς ὀδόντες. <br class="lb"/>καὶ πρὸ τούτων
                        ἁπάντων τὸ σφηνοειδὲς, ἀζυγὲς ὂν ἐν ἅπασι <br class="lb"/>μόνον. ἡ δ’ εἰς ὀκτὼ τὰ πάντα
                        τῆς ἄνω γένυος ὀστᾶ <br class="lb"/>διαίρεσις ᾧδε ἔχει. τὰ μὲν ἕξ τὰ πρῶτα δύο
                        ἀριθμεῖται· <br class="lb"/>τὸ δὲ κατ’ ἄκραν τὴν γένυν ἓν, ὥσπερ καὶ τὸ κατὰ τὰς
                        <br class="lb"/>συντρήσεις τῆς ῥινός· αὐτῆς δὲ τῆς ῥινὸς ἴδια δύο· καὶ <br class="lb"/>λοιπὰ δύο
                        τὰ μέγιστα τῶν ἐν ὅλῃ τῇ γένυϊ, τὰ κατὰ τὰ <br class="lb"/>μῆλά τε καὶ τοὺς ὀδόντας,
                        ὀλίγου δεῖν, ἅπαντας, ὡς ἔμπροσθεν <br class="lb"/>εἴρηται· καὶ τὸ σφηνοειδὲς, ἀζυγὲς
                        ὂν ἐν ἅπασι <br class="lb"/>μόνον. </p>
                </section>
                <section id="body-1-6" class="div textpart chapter level3">
                  <p class="p autofirst">Ἐν τοῖς ὀστοῖς ἀριθμητέον ἐστὶ καὶ τοὺς <br class="lb"/>ὀδόντας, εἰ καί τισι τῶν
                        σοφιστῶν οὐ δοκεῖ. καίτοιγε δίκαιοι <br class="lb"/>ἦσαν, εἰ μὴ τοῦτο καλεῖν <span class="milestone">16</span>αὐτοὺς ἐπιτρέπουσιν <br class="lb"/>ἡμῖν, ἑτέραν δοῦναι
                        προσηγορίαν αὐτοῖς. ὅτι μὲν γὰρ <br class="lb"/>οὔτε χόνδρους, οὔτε ἀρτηρίας, οὔτε
                        φλέβας, οὔτε νεῦρα 
<a class="pb" href="#pb753" id="pb753">[p. 753]</a>
 προσῆκεν ὀνομάζειν αὐτοὺς, ἄντικρυς δῆλον·
                        πολὺ δὲ δὴ <br class="lb"/>μᾶλλον, οὔτε πιμελὰς, ἢ τρίχας, ἢ σάρκας, ἢ ἀδένας,
                        <br class="lb"/>οὐδ’ ἄλλο οὐδὲν ἁπλῶς τῶν κατὰ τὸ σῶμα μορίων. εἴπερ <br class="lb"/>οὖν μήτ’ ἐν
                        τῇ τῶν φλεβῶν ἀνατομῇ, μήτ’ ἐν τῇ τῶν ἀρτηριῶν, <br class="lb"/>μήτ’ ἐν τῇ τῶν νεύρων,
                        ἢ μυῶν, ἢ σπλάγχνων <br class="lb"/>ἐροῦμεν ὑπὲρ αὐτῶν, ἀλλὰ μηδὲ ἐν τῇ νῦν ἐνεστώσῃ τῇ
                        <br class="lb"/>περὶ ὀστῶν, οὐδ’ ὅλως ἐροῦμεν οὐδέποτε περὶ αὐτῶν. τοῖς <br class="lb"/>μὲν δὴ
                        σοφισταῖς μακρὰν χαίρειν ῥητέον. ὀδόντες δ’ ἑκκαίδεκα <br class="lb"/>ὑπάρχουσι καθ’
                        ἑκατέραν τὴν γένυν, ἔμπροσθεν μὲν <br class="lb"/>τέσσαρες, οἱ τομεῖς ὀνομαζόμενοι,
                        μονόῤῥιζοι πάντες· ἐφεξῆς <br class="lb"/>δὲ αὐτῶν ἑκατέρωθέν εἰσιν οἱ κυνόδοντες,
                        μονόῤῥιζοι <br class="lb"/>καὶ αὐτοί· εἶθ’ οἱ γόμφιοι τούτων ἑξῆς ἑκατέρωθεν πέντε,
                        <br class="lb"/>τρίῤῥιζοι μὲν οἱ ἐν τῇ ἄνω γένυϊ, δυοῖν δὲ ῥιζῶν οἱ ἐν τῇ <br class="lb"/>κάτω.
                        πλὴν πολλάκις εὑρίσκονται τετράῤῥιζοι μέν τινες <br class="lb"/>τῶν ἄνω, τρίῤῥιζοι δὲ
                        τῶν κάτω, καὶ μάλιστα οἱ πρῶτοι <br class="lb"/>πάντων ἔσωθεν δύο, σπανιώτερον δὲ ὁ
                        τρίτος. τισὶ δὲ οὐ <br class="lb"/>πέντε καθ’ ἑκάτερον, ἀλλὰ τέσσαρες ἢ ἓξ ἔφυσαν οἱ
                        γόμφιοι. <br class="lb"/>καλοῦνται δὲ οὐχ οὕτω μόνον, ἀλλὰ καὶ μύλαι θηλυκῶς, 
<a class="pb" href="#pb754" id="pb754">[p. 754]</a>
 ἐκ μεταφορᾶς, οἶμαι, τοὔνομα λαβόντες, ὅτι τρίβομεν <br class="lb"/>ἐν
                        αὐτοῖς καὶ λειοῦμεν τὰ σιτία, καθάπερ ταῖς μύλαις <br class="lb"/>τοὺς Δημητρίους
                        καρπούς. ἀλλὰ καὶ οἱ κυνόδοντες, <br class="lb"/>ὁμοιότατοι τοῖς τῶν κυνῶν ὑπάρχοντες,
                        ἀπ’ ἐκείνων ὠνομάσθησαν. <br class="lb"/>οἱ δὲ τομεῖς ἀπὸ τοῦ τέμνειν αὐτοὺς, ὥσπερ
                        <br class="lb"/>σμίλῃ, ὅσα δύναται τέμνεσθαι σιτία. δύναται δὲ δηλονότι <br class="lb"/>τὰ μαλακὰ,
                        πρὸς ἃ δὴ γεγόνασιν ὑπὸ τῆς φύσεως, ὥσπερ <br class="lb"/>καὶ πρὸς τὰ σκληρὰ τοὺς
                        κυνόδοντας ἐποίησεν, οὐ τέμνειν, <br class="lb"/>ἀλλὰ θλᾷν ἱκανῶς. γεγόμφωνται δ’
                        ἅπαντες ἐν τοῖς τῶν <br class="lb"/>φατνίων βοθρίοις. φάτνια μὲν γὰρ αὐτὰ τὰ περιέχοντα
                        αὐτοὺς <br class="lb"/>ὀστᾶ, βόθρια δὲ αἱ κοιλότητες, ἐν αἷς ἐμπεπήγασιν,
                        <br class="lb"/>ὀνομάζονται. μετειλήφασι δὲ τῶν ἀπὸ ἐγκεφάλου νεύρων <br class="lb"/>τῶν μαλακῶν
                        ὀδόντες μόνοι τῶν ἄλλων ὀστῶν, ὅθεν περ <br class="lb"/>καὶ σαφῶς αἰσθάνονται μόνοι.
                    </p>
                </section>
                <section id="body-1-7" class="div textpart chapter level3">
                  <p class="p autofirst">Οὐδὲ τὸ τῆς κάτω γένυος ὀστοῦν ἐστιν <br class="lb"/>ἁπλοῦν, ὡς ἄν τῳ δόξειεν. ἑψόμενον
                        γὰρ καὶ τοῦτο διαλύεται <br class="lb"/>κατ’ ἄκρον τὸ γένειον, ὡς φαίνεσθαι σαφῶς, ὅτι
                        <br class="lb"/>συνεπεφύκει. τὸ δὲ ἀντεινόμενον ὡς ἐπὶ τὴν κεφαλὴν αὐτοῦ 
<a class="pb" href="#pb755" id="pb755">[p. 755]</a>

                        μέρος εἰς δύο τελευτᾷ πέρατα. καὶ τούτων τῶν περάτων <br class="lb"/>τῷ μὲν ὀξέϊ τὸν ἐκ
                        τοῦ κροταφίτου μυὸς καθήκοντα δέχεται <br class="lb"/>τένοντα· τῷ δὲ ἑτέρῳ διαρθροῦται
                        πρὸς τὸ τῆς κεφαλῆς <br class="lb"/>ὀστοῦν ὑπὸ τὴν ἀπόφυσιν τὴν μαστοειδῆ, κονδυλώδει
                        τινὶ <br class="lb"/>περιφερείᾳ κατὰ τῆς ἐνταῦθα γληνοειδοῦς κοιλότητος
                        <br class="lb"/>ἐπιβεβηκός. </p>
                </section>
                <section id="body-1-8" class="div textpart chapter level3">
                  <p class="p autofirst">Τῆς ὅλης ῥάχεως οἱ σπόνδυλοι τέσσαρες <br class="lb"/>ἐπὶ τοῖς εἴκοσιν ὑπάρχουσι. παρὰ
                        φύσιν γὰρ ἤδη τὸ πλέον <br class="lb"/>καὶ τοὔλαττον, ὥσπερ καὶ αἱ φοξαὶ κεφαλαί.
                        διαιρεῖται δὲ <br class="lb"/>ἡ σύμπασα σύνταξις αὐτῶν εἰς τράχηλόν τε καὶ νῶτον, καὶ
                        <br class="lb"/>ὀσφὺν, καὶ ἱερὸν ὀστοῦν. ὁ μὲν οὖν τράχηλος ἔζευκται τῇ <br class="lb"/>κεφαλῇ· ὁ
                        δὲ νῶτος ἐφεξῆς τούτῳ τέτακται, τηλικοῦτος <br class="lb"/>ὑπάρχων τὸ μῆκος, ἡλίκος περ
                            <span class="milestone">17</span>ἂν ᾖ καὶ ὁ θώραξ. <br class="lb"/>ὅσον δὲ
                        ὑπόλοιπον κάτω, τοῦτο ὀσφὺς ὀνομάζεται. κατὰ <br class="lb"/>δὲ τὸ πέρας αὑτοῦ τὸ
                        καλούμενον ἱερὸν ὀστοῦν ἔχει· ἔνιοι <br class="lb"/>δὲ πλατὺ προσαγορεύουσιν αὐτό.
                        σπόνδυλοι δὲ κατὰ μὲν <br class="lb"/>τὸν τράχηλον ἑπτὰ τὸν ἀριθμὸν ὑπάρχουσι, κατὰ δὲ
                        τὸν <br class="lb"/>νῶτον δώδεκα, κατὰ δὲ τὸν ὀσφὺν πέντε. περὶ πρώτων 
<a class="pb" href="#pb756" id="pb756">[p. 756]</a>

                        οὖν εἰρήσεται τῶν κατὰ τὸν αὐχένα. διαφέρει γὰρ οὐδὲν, <br class="lb"/>ἢ τράχηλον, ἢ
                        αὐχένα προσαγορεύειν αὐτόν. </p>
                </section>
                <section id="body-1-9" class="div textpart chapter level3">
                  <p class="p autofirst">Τῶν κατὰ τὸν αὐχένα σπονδύλων οἱ πρῶτοι <br class="lb"/>μὲν δύο διήρθρωνται πάντῃ· τῶν
                        δὲ ἄλλων τῶν πέντε <br class="lb"/>τὸ πρόσω μέρος ἰσχυρὸς συμφύει δεσμός. οὐ γὰρ δὴ διὰ
                        <br class="lb"/>χόνδρου γε συμφύονται, καθάπερ οἴονταί τινες· ἀλλ’ ὁ τὰς <br class="lb"/>τοῦ
                        νωτιαίου δύο μήνιγγας ἔξωθεν περιλαμβάνων χιτὼν, <br class="lb"/>εἰς τὴν μεταξὺ χώραν
                        αὐτῶν παρεμπίπτων, κοινὸς ἀμφοτέρων <br class="lb"/>γίνεται δεσμός. οὕτω δὲ καὶ κατὰ
                        πάντας ἔχει τοὺς <br class="lb"/>σπονδύλους πλὴν τῶν πρώτων δυοῖν, ὡς εἰρήσεται. διττῶν
                        <br class="lb"/>δὲ οὐσῶν κινήσεων τῆς κεφαλῆς, τῆς μὲν ἐπινευόντων τε καὶ
                        <br class="lb"/>ἀνανευόντων, τῆς δὲ ἐν τῷ περιάγειν ἐφ’ ἑκάτερα, τὴν μὲν <br class="lb"/>προτέραν
                        ἡ τοῦ δευτέρου σπονδύλου πυρηνοειδὴς ἀπόφυσις <br class="lb"/>ἐργάζεται μάλιστα, τὴν δὲ
                        ἑτέραν ἡ τοῦ πρώτου πρὸς τὰ <br class="lb"/>κορωνὰ τῆς κεφαλῆς διάρθρωσις. ἀλλ’ αὗται
                        μὲν διὰ τῶν <br class="lb"/>πλαγίων γίγνονται μερῶν τοῦ τε πρώτου σπονδύλου καὶ
                        <br class="lb"/>αὐτῆς τῆς κεφαλῆς· ἡ δὲ πυρηνοειδὴς ἀπόφυσις ἀνάντης ﻿
<a class="pb" href="#pb757" id="pb757">[p. 757]</a>
 μέν
                        ἐστιν, ἀπὸ δὲ τῶν προσθίων ἀρχομένη μερῶν τοῦ δευτέρου <br class="lb"/>σπονδύλου
                        συνδεῖται τῇ κεφαλῇ διά τινος εὐρώστου <br class="lb"/>τε ἅμα καὶ στρογγύλου συνδέσμου.
                        καὶ δὴ καὶ χώραν ἐπιτήδειον <br class="lb"/>ὁ πρῶτος σπόνδυλος αὐτῇ παρέχει, καθ’ ἣν
                        ἀσφαλῶς <br class="lb"/>στηρίζεται, καί τις ἕτερος ἐγκάρσιος δεσμὸς, ἐν αὐτῷ <br class="lb"/>τῷ
                        πρώτῳ σπονδύλῳ γενόμενος, ἔσωθεν ἐπιβέβληται κατ’ <br class="lb"/>αὐτῆς. ἔνιοι μὲν
                        ταύτην ὀδοντοειδῆ καλοῦσιν ἀπόφυσιν· <br class="lb"/>Ἱπποκράτης δὲ καὶ ὅλον τὸν
                        δεύτερον σπόνδυλον ὀδόντα <br class="lb"/>προσηγόρευσεν ἀπ’ αὐτῆς. ἔχει δὲ καὶ ἄλλας ὁ
                        πρῶτος <br class="lb"/>σπόνδυλος δύο κοιλότητας ἐπιπολαίας γληνοειδεῖς ἐν τοῖς
                        <br class="lb"/>κάτω μέρεσιν αὑτοῦ, παραπλησίας ταῖς ἄνωθεν. εἰσὶ δὲ εἰκότως <br class="lb"/>αἱ
                        μὲν ἄνωθεν μείζους, ὡς ἂν τῇ κεφαλῇ διαρθρούμεναι, <br class="lb"/>μικρότεραι δὲ αἱ
                        κάτωθεν, αἷς περιβέβληκε τὸν δεύτερον <br class="lb"/>σπόνδυλον. ἔστι δὲ ὁ μὲν πρῶτος
                        εὐρύτατός τε ἅμα καὶ <br class="lb"/>ἰσχνότατος, ὁ δὲ ἐφεξῆς αὐτοῦ στενώτερος μὲν, ἀλλ’
                        ὅμως <br class="lb"/>εὐρωστότερος. οὕτω δὲ καὶ οἱ ἄλλοι πάντες οἱ μετ’ αὐτόν. <br class="lb"/>ἐφ’
                        ὅσον γὰρ ὁ νωτιαῖος, εἰς τὰς τῶν νεύρων ἀποφύσεις καταναλισκόμενος,
                        <br class="lb"/>ἰσχνότερος ἑαυτοῦ γίνεται, ἐπὶ τοσοῦτο καὶ 
<a class="pb" href="#pb758" id="pb758">[p. 758]</a>
 αἱ τῶν
                        κατωτέρω σπονδύλων εὐρύτητες ἐλαττοῦνται· ἑκάστη <br class="lb"/>γὰρ ἴση τῷ πάχει τοῦ
                        περιεχομένου καθ’ ἑαυτὴν ὑπάρχει <br class="lb"/>νωτιαίου. τουτὶ μὲν οὖν κοινὸν ἅπασι
                        τοῖς σπονδύλοις <br class="lb"/>ἐστὶν, ὥσπερ γε καὶ αἱ εἰς τὸ πλάγιον ἀποφύσεις, ἔτι τε
                        <br class="lb"/>πρὸς ταύταις ἀνάντεις τε καὶ κατάντεις ἀποφύσεις, καθ’ <br class="lb"/>ἃς πρὸς
                        ἀλλήλους διαρθροῦνται· τῶν δὲ ἄλλων τὰ μὲν <br class="lb"/>πλεῖστα κοινὰ, διαφέροντα δὲ
                        ὀλίγα, περὶ ὧν ἐφεξῆς ἐρῶ. <br class="lb"/>τὴν ὀπίσθιον ἀπόφυσιν, ἣν ἄκανθαν
                        ὀνομάζουσιν, ἅπαντες <br class="lb"/>ἔχουσι πλὴν τοῦ πρώτου σπονδύλου· τούτῳ δὲ ἐν τοῖς
                        <br class="lb"/>ἔμπροσθέν ἐστιν ἀπόφυσις μικρὰ μόνῳ. τῶν δὲ ἄλλων <br class="lb"/>ἁπάντων τὰς
                        πλαγίας ἀποφύσεις ἀεὶ διατετρημένας ἔχουσιν <br class="lb"/>οἱ κατὰ τὸν τράχηλον μόνοι
                        πλὴν τοῦ ἑβδόμου, ὅσπερ δὴ <br class="lb"/>καὶ ἔσχατος αὐτῶν ὑπάρχει· σπανίως δ’ ἄν
                        ποθ’ εὕροις <br class="lb"/>καὶ τούτῳ διατετρημένας. τὰς δὲ αὐτὰς ἀποφύσεις ἀτρέμα
                        <br class="lb"/>πως δι<span class="milestone">18</span>σχιδεῖς οἱ κατὰ τὸν τράχηλον
                        ἔχουσι μόνοι πλὴν <br class="lb"/>τῶν πρώτων δυοῖν· ἁπλαῖ γὰρ τούτοις εἰσί. τῷ δὲ ἕκτῳ
                        <br class="lb"/>διτταὶ σαφῶς εἰσι καὶ μέγισται τῶν ἄλλων ἁπασῶν, ὥσπερ <br class="lb"/>γε καὶ
                        αὐτός ἐστι μέγιστος· καὶ ἡ ἑτέρα δὲ αὐτῶν ἡ ἔνδον 
<a class="pb" href="#pb759" id="pb759">[p. 759]</a>
 ἱκανῶς
                        πλατεῖα. πρόμηκες δὲ ἑκάστου τὸ πρόσθιον μέρος, <br class="lb"/>ᾧ καὶ συμφύονται πρὸς
                        ἀλλήλους, τοῖς ἐν τῷ τραχήλῳ μάλιστά <br class="lb"/>ἐστι πλὴν τοῦ πρώτου. τοῖς δὲ
                        ἐκφυομένοις τοῦ <br class="lb"/>νωτιαίου νεύροις καὶ κατὰ τὰς συμβολὰς τῶν σπονδύλων
                        <br class="lb"/>διεκπίπτουσιν ἑκάτερος τῶν τοῦ τραχήλου σπονδύλων ἴσον <br class="lb"/>πως
                        συντελεῖ τῷ πρώτῳ· τῶν δὲ ἄλλων ἁπάντων ὁ ὑπερκείμενος <br class="lb"/>ἤτοι τὸ
                        πλεῖστον, ἢ τὸ σύμπαν. </p>
                </section>
                <section id="body-1-10" class="div textpart chapter level3">
                  <p class="p autofirst">Ὅτι μὲν δώδεκα τὸν ἀριθμόν εἰσι τοῦ <br class="lb"/>θώρακος σπόνδυλοι, πρόσθεν εἴρηται,
                        πλὴν εἰ σπάνιόν <br class="lb"/>τινι λείπων εἷς ἢ περιττεύων εὑρεθήσεται. καὶ τούτων δὲ
                        <br class="lb"/>αὐτῶν τὸ περιττεύειν τοῦ λείπειν σπανιώτερον, ἅπασι δ’ <br class="lb"/>αὐτοῖς αἱ
                        τῆς ἀκάνθης ἀποφύσεις μέγισται τυγχάνουσιν οὖσαι <br class="lb"/>μέχρι τοῦ δεκάτου.
                        μεγάλαι δὲ οὐχ ἥκιστά εἰσι καὶ <br class="lb"/>αἱ κατὰ τὸ πλάγιον, αἷς διαρθροῦνται
                        πρὸς τὰς πλευράς. <br class="lb"/>αὐτὸ δὲ αὐτῶν τὸ σῶμα κατὰ μὲν τὸν πρῶτον ἀτρέμα
                        <br class="lb"/>πως ὑπάρχει πρόμηκες εἰς τὰ κάτω, παύεται δὲ ἐν τοῖς <br class="lb"/>ἐφεξῆς κατὰ
                        βραχύ. καὶ μὲν δὴ καὶ τὴν ἄκανθαν ἄχρι μὲν <br class="lb"/>τοῦ δεκάτου σπονδύλου τοῖς
                        κατὰ τὸν τράχηλον ὁμοίως 
<a class="pb" href="#pb760" id="pb760">[p. 760]</a>
 ἔχουσιν ἄνωθεν κάτω φερομένην.
                        ἔμπαλιν δὲ ἀπὸ τοῦ <br class="lb"/>δεκάτου κάτωθεν ἄνω φέρεται ῥέπουσα, κατὰ μὲν τοὺς
                        δύο <br class="lb"/>τοὺς ἐφεξῆς αὐτοῦ ἀμυδρῶς, κατὰ δὲ τοὺς ἄλλους σαφῶς. <br class="lb"/>ταὐτὸ δὲ
                        τοῦτο πεπόνθασι καὶ αἱ κατὰ τὸ πλάγιον ἀποφύσεις, <br class="lb"/>κάτω μὲν τῶν ὑπὲρ τὸν
                        δέκατον, ἄνω δὲ τῶν μετ’ <br class="lb"/>αὐτὸν ῥέπουσαι. μόναι γὰρ αἱ κατὰ τὸν δέκατον
                        ἀῤῥεπεῖς <br class="lb"/>εἰσι. καὶ γὰρ μόνος οὗτος ὁ σπόνδυλος οὐ τὰς ἀνάντεις
                        <br class="lb"/>μόνον, ἀλλὰ καὶ τὰς κατάντεις ἀποφύσεις εἰς κονδυλώδη <br class="lb"/>πέρατα
                        τελευτώσας ἔχει, καθάπερ ὁ πρῶτος τῶν κατὰ τὸν <br class="lb"/>τράχηλον ἑκατέρας
                        γληνοειδεῖς. τῶν δὲ ἄλλων τοῖς μὲν <br class="lb"/>ὑπερκειμένοις τοῦ δεκάτου
                        κονδυλώδεις μέν εἰσιν αἱ ἀνάντεις, <br class="lb"/>γληνοειδεῖς δὲ αἱ κατάντεις, τοῖς δὲ
                        ὑποτεταγμένοις <br class="lb"/>ἀνάπαλιν. </p>
                </section>
                <section id="body-1-11" class="div textpart chapter level3">
                  <p class="p autofirst">Περὶ τῶν κατὰ τὸν ὀσφὺν σπονδύλων τὰ <br class="lb"/>μὲν ἄλλα σχεδὸν ἤδη προείρηται. καὶ
                        γὰρ ὅτι πέντε, καὶ <br class="lb"/>ὅτι μέγιστοι μὲν οὗτοι τῶν ἄλλων εἰσὶ καὶ παχύτατοι,
                        τὸ <br class="lb"/>δὲ ἔνδον ἑκάστου τρῆμα στενὸν, ὥσπερ γε καὶ ὁ κατ’ αὐτοὺς
                        <br class="lb"/>νωτιαῖος ἰσχνός· ἀλλὰ καὶ ὅτι τὰς ἀποφύσεις ἄνω 
<a class="pb" href="#pb761" id="pb761">[p. 761]</a>
 νευούσας
                        ἔχουσι, καὶ ὅτι διὰ μόνου τοῦ προτεταγμένου τὸ <br class="lb"/>νεῦρον διεκπίπτει, καὶ
                        ὅτι τῶν ἀνάντων τε καὶ κατάντων <br class="lb"/>ἀποφύσεων, ἐν αἷς πρὸς ἀλλήλους
                        διαρθροῦνται, κονδυλώδη <br class="lb"/>μέν ἐστι τὰ τῶν ὑπερκειμένων πέρατα, γληνοειδῆ
                        δὲ <br class="lb"/>τὰ τῶν ὑποκειμένων, εἴρηται πρόσθεν. εἰ δέ τι πρόσεστιν <br class="lb"/>αὐτοῖς
                        ἴδιον ἐξαίρετον ὑπὲρ τοὺς ἄλλους, ἐν τῷδε <br class="lb"/>λεχθήσεται. τρήματα τοίνυν
                        ἄτακτα κατὰ τὸ ἔνδον μέρος <br class="lb"/>ἐν ἑκάστῳ τῶν κατὰ τὸν ὀσφὺν σπονδύλων
                        εἰσὶν, εἰς ἃ καταφύονται <br class="lb"/>φλέβες, ἅπερ ἐν μὲν τοῖς ἄλλοις ἢ οὐδ’ ὅλως,
                        <br class="lb"/>ἢ παντάπασιν ἂν ἴδοις μικρὰ, κατὰ δὲ τούτους καὶ σαφῆ <br class="lb"/>καὶ πολλὰ
                        φαίνεται. καὶ μὲν δὴ καὶ ἄλλη τίς ἐστι κατάντης <br class="lb"/>ἀπόφυσις ἐν αὐτοῖς ἐκ
                            <span class="milestone">19</span>περιττοῦ, παρὰ τὴν ἔκφυσιν <br class="lb"/>τοῦ
                        νεύρου τεταγμένη. καὶ αὕτη ποτὲ μὲν ἐν ἅπασίν <br class="lb"/>ἐστι, ποτὲ δὲ ἐν τοῖς
                        ὑστάτοις ἢ σμικρὰ παντάπασιν ἢ <br class="lb"/>οὐδ’ ὅλως ἐστίν. οἱ δὲ ὑπερκείμενοι διὰ
                        παντὸς ἔχουσιν <br class="lb"/>αὐτὴν, ὥσπερ καὶ οἱ ἔσχατοι τοῦ νώτου δύο. </p>
                </section>
                <section id="body-1-12" class="div textpart chapter level3">
                  <p class="p autofirst">[Περὶ τοῦ ἱεροῦ ὀστοῦ.] Καὶ τοῦτο τοῖς σπονδύλοις <br class="lb"/>ἀνάλογον ἔχει κατά γε
                        τὴν πρὸς τὸν ὑπερκείμενον διάρθρωσιν. ﻿
<a class="pb" href="#pb762" id="pb762">[p. 762]</a>
 ὑποδέχεται γὰρ αὐτοῦ
                        τὰς κατάντεις ἀποφύσεις, ὡς <br class="lb"/>ἐκεῖνος τὰς πρὸ αὑτοῦ. καὶ μέν γε καὶ τὴν
                        ἄκανθαν ὁμοίαν ἔχει <br class="lb"/>τοῖς ἄλλοις. αἱ δὲ εἰς τὸ πλάγιον ἀποφύσεις αὐτοῦ
                        μεγάλαι <br class="lb"/>τέ εἰσι καὶ πλατεῖαι, κᾂν τῶν ἐκτὸς μερῶν ἔχῃ τινὰ κοιλότητα
                        <br class="lb"/>γληνοειδῆ, καθ’ ἧς ἐπιβέβηκε τὰ τῶν λαγόνων ὀστᾶ. <br class="lb"/>σύγκειται δὲ ἐκ
                        τριῶν μορίων, ὥσπερ τινῶν ἰδίων σπονδύλων, <br class="lb"/>οἷς τέταρτον ἐπίκειται κατὰ
                        τὸ πέρας ὀστοῦν ἕτερον, <br class="lb"/>ὃ καλοῦσι κόκκυγα. διαλυθέντων δ’ ὑφ’ ἑψήσεως
                        ἁπάντων, <br class="lb"/>ἡ σύνταξις ὁμοία φαίνεται ταῖς κατὰ τοὺς σπονδύλους. τὰ
                        <br class="lb"/>δὲ ἀπὸ τοῦ νωτιαίου διὰ τῶν τρημάτων αὐτοῦ διεκπίπτοντα <br class="lb"/>νεῦρα κατὰ
                        μὲν τὰς συντάξεις τῶν οἷον σπονδύλων ἐν <br class="lb"/>αὐτῷ διεξέρχεται, καθάπερ καὶ
                        καθ’ ὅλην τὴν ῥάχιν· οὐ <br class="lb"/>μὴν ἐκ τῶν πλαγίων γε μερῶν, ἀλλ’ ἐκ τῶν ἔνδον
                        τε καὶ <br class="lb"/>ἔξωθεν. εἰσὶ δ’ ἅπασαι τρεῖς αὐτῶν συζυγίαι. </p>
                </section>
                <section id="body-1-13" class="div textpart chapter level3">
                  <p class="p autofirst">Ἐπὶ τῷ πέρατι τοῦ πλατέος ἕτερον ὀστοῦν <br class="lb"/>ἐστι τὸ καλούμενον κόκκυξ, ἐκ
                        τριῶν καὶ τοῦτο συγκείμενον <br class="lb"/>ἰδίων μορίων χονδρωδεστέρων, ἢ κατὰ τὸ
                        πλατὺ, καὶ μάλιστα 
<a class="pb" href="#pb763" id="pb763">[p. 763]</a>
 τὸ κατὰ τὸ πέρας ὑποκείμενον. διεξέρχεται
                        δὲ καὶ κατὰ <br class="lb"/>τὰς τούτων συντάξεις ἐκ τῶν ὀπίσω καὶ πρόσω μερῶν
                        <br class="lb"/>νεῦρα. πρώτη μὲν συζυγία, καθ’ ἃ μέρη ψαύει τοῦ πλατέος <br class="lb"/>ὀστοῦ,
                        δευτέρα δὲ κατὰ τὴν τοῦ πρώτου τῶν ἐν <br class="lb"/>ἑαυτῷ πρὸς τὸ δεύτερον σύνταξιν,
                        καὶ τρίτη κατὰ τὴν <br class="lb"/>τοῦ δευτέρου πρὸς τὸ τρίτον. ὅσον δὲ ὑπόλοιπον τοῦ
                        νωτιαίου <br class="lb"/>κατὰ τὸ πέρας αὐτοῦ τοῦ τρίτου διεξέρχεται μόνον <br class="lb"/>ἀζυγές.
                    </p>
                </section>
                <section id="body-1-14" class="div textpart chapter level3">
                  <p class="p autofirst">Στέρνον καὶ πλευραὶ καὶ τῆς ῥάχεως οἳ <br class="lb"/>κατὰ τὸν νῶτον σπόνδυλοι τὰ τοῦ
                        θώρακός ἐστιν ὀστᾶ, <br class="lb"/>δώδεκα μὲν ἑκατέρωθεν αἱ πλευραὶ, καθάπερ καὶ οἱ
                        σπόνδυλοι. <br class="lb"/>διήρθρωται γὰρ ἑκάστη πρὸς ἕνα, τὰ δὲ τοῦ στέρνου
                        <br class="lb"/>συνήρθρωται μὲν ἀλλήλοις, ἑπτὰ δ’ ἐστὶ τὸν ἀριθμὸν, <br class="lb"/>ὅσαι περ καὶ
                        αἱ πρὸς αὐτὸ διαρθρούμεναι πλευραί. τῷ <br class="lb"/>κάτῳ δ’ αὐτοῦ πέρατι τρίγωνος
                        ἐπιπέφυκε χόνδρος. ἡ μὲν <br class="lb"/>δὴ πρὸς τοὺς σπονδύλους ἑκάστης τῶν πλευρῶν
                        διάρθρωσις <br class="lb"/>ᾧδε ἔχει. τῇ ῥίζῃ τῆς πλαγίας αὐτῶν ἀποφύσεως ἐπιβέβηκεν
                        <br class="lb"/>ἡ τῆς πλευρᾶς ἀρχὴ διά τινος κονδυλώδους ἐξοχῆς. 
<a class="pb" href="#pb764" id="pb764">[p. 764]</a>
 ἡ δὲ
                        ὑποδεχομένη κοιλότης ταύτην ἐπιπολῆς τέ ἐστι καὶ <br class="lb"/>μικρὰ, καὶ ῥέπουσιν
                        ἄνω μᾶλλον αἱ ἀμφότεραι, καὶ ἡ κοιλότης <br class="lb"/>καὶ ἡ τῆς πλευρᾶς ἀρχή. τὸ δὲ
                        ἀπὸ τοῦδε καθ’ <br class="lb"/>ὅλης ἐπιχεῖται τῆς πλαγίας ἀποφύσεως ἡ πλευρὰ, κᾀπειδὰν
                        <br class="lb"/>ἤδη ᾖ κατὰ τὸ πέρας αὐτῆς ἡ διάρθρωσις, ἑτέραν ἐργάζεται <br class="lb"/>ῥέπουσαν
                        κάτω, ὡς γίνεσθαι διττὴν διάρθρωσιν <br class="lb"/>τῇ πλευρᾷ πρὸς τὸν σπόνδυλον.
                            <span class="milestone">20</span>ἡ δ’ αὖ πρὸς τὸ <br class="lb"/>στέρνον αὐτῶν
                        διάρθρωσις ἀσαφεστέρα μέν ἐστιν· οὐ μὴν <br class="lb"/>ἄδηλός γε οὐδ’ αὐτὴ τοὺς
                        περικειμένους συνδέσμους ἀφελόντι. <br class="lb"/>διαρθροῦται γὰρ ἑκάστης ἐνταῦθα τὸ
                        χονδρῶδες μέρος <br class="lb"/>εἰς κονδυλώδη τελευτώσης κεφαλὴν ἑκάστῳ τῶν κατὰ
                        <br class="lb"/>τὸ στέρνον ὀστέων, ἐπιπόλαιόν τινα κοιλότητα κεκτημένων. <br class="lb"/>βραχεῖα
                        δὲ οὕτως ἡ κίνησις αὐτῶν ἐστιν, ὡς δύνασθαι καὶ <br class="lb"/>συνάρθρωσιν
                        ὀνομάζεσθαι. πολλαχόθι δὲ καὶ ἀλλαχόθι τοῦ <br class="lb"/>σώματος ἐπαμφοτερίζουσιν αἱ
                        συνθέσεις τῶν ὀστῶν, ὡς <br class="lb"/>ἀπορεῖν, εἴτε διαρθροῦσθαι πρὸς ἀλλήλας λεκτέον
                        αὐτάς <br class="lb"/>ἐστιν, εἴτε συναρθροῦσθαι. τὸ δὲ σύμπαν σχῆμα τοῦ <br class="lb"/>μὲν
                        στέρνου ξίφει παραπλήσιον ὑπάρχει. διὸ καὶ ξιφοειδὲς 
<a class="pb" href="#pb765" id="pb765">[p. 765]</a>
 ἔνιοι
                        προσαγορεύουσιν αὐτό· τινὲς δὲ οὐχ ὅλον, ἀλλὰ τὸν <br class="lb"/>ἐπὶ πέρατι μόνον
                        αὐτοῦ χόνδρον οὕτως ὀνομάζουσι. τῶν <br class="lb"/>δὲ πλευρῶν οὐχ ἓν οὐδὲ ἁπλοῦν τὸ
                        σχῆμα. μετὰ γὰρ τὴν <br class="lb"/>πρὸς τοὺς σπονδύλους διάρθρωσιν ἐπὶ τὰ πρόσω τε ἅμα
                        <br class="lb"/>καὶ κάτω φερόμεναι καὶ μέχρι πολλοῦ τοῦτο πάσχουσαι <br class="lb"/>πάλιν
                        ἀνανεύουσιν ἄνω πρὸς τὸ στέρνον, ἀθρόην τινὰ ποιούμεναι <br class="lb"/>καμπήν. ὅθεν
                        περ ἤδη τὸ πρὸς τὸ στέρνον αὐτῶν <br class="lb"/>ἅπαν οὐκ ὀστοῦν ἐστιν, ἀλλὰ χόνδρος.
                        αἱ δὲ ὑπόλοιποι <br class="lb"/>πέντε καλοῦνται μὲν νόθαι, συμφύονται δὲ τῷ τε
                        διαφράγματι <br class="lb"/>καὶ ἀλλήλαις, εἰς ἀκριβῆ τελευτῶσαι χόνδρον. <br class="lb"/>ἡ δὲ
                        ὑστάτη μόνη κεχώρισται κατὰ τὸ πέρας αὐτῶν, καὶ <br class="lb"/>ὄντως ἐστὶ νόθη. τὸ
                        μῆκος δὲ οὐδὲ ταύταις οὔτε ταῖς <br class="lb"/>ἄλλαις πλευραῖς ἴσον ἁπάσαις ἐστὶν,
                        ἀλλ’ αἱ μὲν ἄνωθέν <br class="lb"/>τε καὶ κάτωθεν βραχύτεραι τυγχάνουσιν οὖσαι,
                        μακρότεραι <br class="lb"/>δὲ αἱ μέσαι. </p>
                </section>
                <section id="body-1-15" class="div textpart chapter level3">
                  <p class="p autofirst">Αἱ ὠμοπλάται κεῖνται μὲν ὄπισθεν τοῦ <br class="lb"/>θώρακος· συμφύονται δὲ διὰ μυῶν τῷ
                        τε κατ’ ἰνίον ὀστῷ <br class="lb"/>τῆς κεφαλῆς, καὶ τῇ τῆς ῥάχεως ἀκάνθῃ, καὶ ταῖς τοῦ
                            
<a class="pb" href="#pb766" id="pb766">[p. 766]</a>
 θώρακος πλευραῖς, καὶ τῷ προτεταγμένῳ τοῦ λάρυγγος
                        <br class="lb"/>ὀστῷ. ἀνώμαλοι δέ εἰσιν ἱκανῶς καὶ πᾶσι τοῖς μέρεσιν <br class="lb"/>ἀνόμοιαι·
                        κυρταὶ μὲν γὰρ ἔξωθεν, ἔσωθεν δὲ σιμαὶ, καὶ <br class="lb"/>λεπτὴ μὲν ἡ κάτω βάσις
                        αὐτῶν καὶ προμήκης, τὸ δὲ ἄνω <br class="lb"/>πέρας παχύ τε καὶ μικρόν. ἐπαλείφει δὲ
                        αὐτὰς πολλαχόθι <br class="lb"/>χόνδρος, καὶ πλεῖστος τὴν βάσιν. ἀφ’ ἧς ἀρχομένη τῆς
                        <br class="lb"/>ῥάχεως ταπεινὴ κατὰ μικρὸν προσαυξάνεται, μέχρι τῶν κατὰ <br class="lb"/>τὸ
                        ἀκρώμιον ἀνιοῦσα χωρίων. συναρθροῦται δ’ αὐτῇ κατὰ <br class="lb"/>τοῦτο ἡ κλείς. καί
                        τινες μὲν τῶν ἀνατομικῶν αὐτὴν τὴν <br class="lb"/>σύνταξιν αὐτῶν ὀνομάζουσιν ἀκρώμιον
                        ἁρμονίαν· ἔνιοι δὲ <br class="lb"/>τρίτον ἕτερον παρ’ ἀμφότερα τὰ συζευγνύμενά φασιν
                        ὀστοῦν <br class="lb"/>ὑπάρχειν, ἐν ἀνθρώποις μόνοις εὑρισκόμενον, ὃ κατακλεῖδά <br class="lb"/>τε
                        καὶ ἀκρώμιον προσαγορεύουσιν. ὑπὸ δὲ τοῦτο τὸ χωρίον <br class="lb"/>ἀπόφυσίς τις
                        ὑπόκειται τῇ ὠμοπλάτῃ· ὀνομάζεται <br class="lb"/>δὲ αὐχὴν ὠμοπλάτης, ᾧ κατὰ τὸ πέρας
                        εἰς κοτύλην <br class="lb"/>τινὰ τελευτῶντι τοῦ βραχίονος ἡ κεφαλὴ διαρθροῦται.
                        <br class="lb"/>ἔστι δὲ καὶ ἄλλη ταύτῃ ἔσωθεν ἀπόφυσις ὀξεῖα καὶ σμικρά. <br class="lb"/>καλοῦσι
                        δ’ αὐτὴν οἱ μὲν ἀγκυροειδῆ, οἱ δὲ κορακοειδῆ, ﻿
<a class="pb" href="#pb767" id="pb767">[p. 767]</a>
 διότι τὸ πέρας
                        αὐτῆς ἐκτὸς ἐπινένευκεν, ὥσπερ <br class="lb"/>κορώνη. </p>
                </section>
                <section id="body-1-16" class="div textpart chapter level3">
                  <p class="p autofirst">Τοῦ στέρνου τῷ ἄνω πέρατι τῶν κλειδῶν <br class="lb"/>ἑκατέρα διαρθροῦται, σηραγγώδης τε
                        οὖσα καὶ ἀνώμαλος <br class="lb"/>τό τε σχῆμα καὶ τὸ πάχος. τὸ κάτω μὲν γὰρ αὐτῶν, ὃ
                        <br class="lb"/>καὶ διαρθροῦται πρὸς τὸ στέρνον, <span class="milestone">21</span>παχύτερόν τε τῶν <br class="lb"/>ἄλλων ἐστὶ καὶ στρογγυλώτερον· ὅσον δὲ ἑξῆς τούτῳ,
                        <br class="lb"/>πολὺ μὲν ἰσχνότερον, ἔστι δὲ στρογγύλον· ἀνώμαλον δὲ τὸ <br class="lb"/>ἐπὶ τούτῳ
                        σύμπαν ἄχρι τῆς πρὸς τὴν ὠμοπλάτην συντάξεως, <br class="lb"/>ἔνθα καὶ πλατύνεταί πως
                        ἀτρέμα. συμπάσης δ’ αὐτῆς <br class="lb"/>τὰ μέσα μέρη κυρτὰ πρὸς τὸ ἐκτός ἐστι; καὶ
                        μᾶλλον <br class="lb"/>ἐν αὐτοῖς, ὅσα πρὸς τὴν ὠμοπλάτην ῥέπει. </p>
                </section>
                <section id="body-1-17" class="div textpart chapter level3">
                  <p class="p autofirst">Τὸ τοῦ βραχίονος ὀστοῦν, ἁπάντων ὀστῶν <br class="lb"/>μέγιστον ὑπάρχον πλὴν τοῦ μηροῦ,
                        διαρθροῦται κατ’ ἄμφω <br class="lb"/>τὰ πέρατα, ἄνω καὶ κάτω. κατὰ μὲν δὴ τὸν ὦμον
                        ἐπίφυσιν <br class="lb"/>ἔχει κεφαλῆς εὐμεγέθους ἐπ’ αὐχένι σμικρῷ. καί τις <br class="lb"/>ἐν
                        αὐτῷ κοιλότης ἐστὶν ὥσπερ τομὴ πλατεῖα κατὰ τὰ <br class="lb"/>πρόσω μέρη, διαιροῦσα
                        τὴν ὅλην κεφαλὴν εἰς δύο μοίρας 
<a class="pb" href="#pb768" id="pb768">[p. 768]</a>
 ὁμοίας κονδύλοις. τὸ κάτωθεν
                        δὲ πέρας εἰς κονδύλους <br class="lb"/>ἀνίσους τελευτᾷ. καὶ πρὸς μὲν τὸν ἔξωθεν αὐτῶν ἡ
                        τῆς <br class="lb"/>κερκίδος κεφαλὴ διαρθροῦται, πρὸς δὲ τὸν ἔνδον οὐδὲν <br class="lb"/>ὅλως
                        ὀστοῦν συντέτακται. καὶ διὰ τοῦτο πολὺ μείζων οὗτος <br class="lb"/>φαίνεται τοῦ ἔξω,
                        καί τοι βραχὺ μείζων ὑπάρχων. κοιλότης <br class="lb"/>δὲ ἐν τῷ κάτω πέρατι τοῦ
                        βραχίονός ἐστι, ταῖς κατὰ <br class="lb"/>τὰς τροχηλίας ἐοικυῖα, περὶ ἣν ὁ πῆχυς
                        κινεῖται. ἔνθα δ’ <br class="lb"/>ἡ κοιλότης αὕτη τελευτᾷ, κατ’ ἄμφω τὰ μέρη κοιλότης
                        <br class="lb"/>ἐστὶν ἑτέρα καθ’ ἕτερον πέρας, ἡ πρόσω τῆς ὄπισθεν ἐλάττων.
                        <br class="lb"/>ὑποδέχονται δὲ αὗται τὰς κορώνας τοῦ πήχεως, ἐν μὲν <br class="lb"/>ταῖς ἐσχάταις
                        κάμψεσιν ἡ πρόσω τὴν πρόσω, κατὰ δὲ <br class="lb"/>τὰς ἐκτάσεις ἡ ὀπίσω τὴν ὄπισθεν.
                        τὰ δὲ ἄλλα μέρη <br class="lb"/>περιφερής ἐστιν ὁ βραχίων, οὐ μὴν εὐθὺς, οὐδ’ ὅμοιος
                        <br class="lb"/>πάντῃ· κυρτὸς μὲν γὰρ εἴς τε τὸ πρόσω καὶ τὸ ἔξω, σιμὸς <br class="lb"/>δὲ ὄπισθέν
                        τε καὶ ἔνδον ἐστί. </p>
                </section>
                <section id="body-1-18" class="div textpart chapter level3">
                  <p class="p autofirst">Πῆχυς καλεῖται μὲν καὶ ὅλον τὸ μεταξὺ <br class="lb"/>βραχίονος καὶ καρποῦ, καλεῖται δὲ
                        καὶ τὸ ἕτερον ὀστοῦν <br class="lb"/>τῶν ἐν αὐτῷ τὸ μεῖζον, ὕπερ ὑποτέτακται θατέρῳ, τῇ
                            
<a class="pb" href="#pb769" id="pb769">[p. 769]</a>
 κερκίδι προσαγορευομένῃ. αὕτη μὲν οὖν κατὰ τὸ πέρας
                        <br class="lb"/>αὑτῆς τὸ ἄνω περιλαμβάνει τὸν ἔξω τοῦ βραχίονος κόνδυλον <br class="lb"/>ἐπιπολαίῳ
                        κοιλότητι. καὶ ἔστι τῆς διαρθρώσεως ταύτης <br class="lb"/>ἔργον ἐπὶ τὸ πρηνές τε καὶ
                        ὕπτιον ὅλην τὴν χεῖρα περιάγειν. <br class="lb"/>ὁ δὲ πῆχυς δύο ἀποφύσεις ἔχει δυοῖν
                        κορωνῶν, <br class="lb"/>ἐλάττονος μὲν τοῦ πρόσω, μείζονος δὲ θατέρου. τὴν κοιλότητα
                        <br class="lb"/>δὲ αὗται περιλαμβάνουσι τοῦ πήχεως τὴν σιγματοειδῆ, <br class="lb"/>καθ’ ᾗς
                        ἐπιβέβηκεν ἡ τροχιλώδης περιφέρεια τοῦ <br class="lb"/>βραχίονος, ἡ μεταξὺ τῶν κονδύλων
                        αὐτοῦ, καὶ ἔστι ταύτης <br class="lb"/>τῆς διαρθρώσεως ἔργον ἐκτείνειν τε καὶ κάμπτειν
                        ὅλην τὴν <br class="lb"/>χεῖρα. συνδεῖται δὲ καθ’ ἑκάτερον τῶν περάτων ὁ πῆχυς <br class="lb"/>τῇ
                        κερκίδι συνδέσμοις ἰσχυροῖς ἴσως· τοὐν μέσῳ δὲ πάντῃ <br class="lb"/>ἀπ’ ἀλλήλων
                        διεστήκασιν. ἔχει δὲ ἐπίφυσιν ἑκάτερον αὐτῶν <br class="lb"/>κατὰ τὰ πρὸς τῷ καρπῷ
                        μέρη, κυρτὴν μὲν ἔξωθεν, ἔσωθεν <br class="lb"/>δὲ κοίλην· πῆχυς μὲν κατὰ τὸν μικρὸν
                        δάκτυλον, <br class="lb"/>κερκὶς δὲ κατὰ τὸν μέγιστον. ἐμβαίνει δὲ τῇ κοιλότητι
                        <br class="lb"/>ταύτῃ καὶ διαρθροῦται πρὸς αὐτὴν ὁ καρπός. ἐκ περιττοῦ <br class="lb"/>δὲ τῷ πήχει
                        ὑπάρχει καὶ ἡ καλουμένη στυλοειδὴς ἀπόφυσις, 
<a class="pb" href="#pb770" id="pb770">[p. 770]</a>
 διαρθρουμένη καὶ
                        αὐτὴ πρὸς τὸν καρπόν. ἀλλὰ <br class="lb"/>ταύτης μὲν ἔργον ἡ εἰς τὰ πλάγια περιφορὰ
                        τοῦ καρποῦ, <br class="lb"/>τῆς δὲ ἑτέρας αἱ κατ’ εὐθὺ, καθ’ ἃς ἐκτείνομέν τε καὶ
                        <br class="lb"/>κάμπτομεν τὴν ἄκραν χεῖρα. </p>
                </section>
                <section id="body-1-19" class="div textpart chapter level3">
                  <p class="p autofirst"><span class="milestone">22</span>Ὀκτὼ συντίθησιν ὀστᾶ τὸν καρπὸν, <br class="lb"/>ἐπὶ
                        δύο στίχους συγκείμενα, σκληρὰ πάντα, καὶ σμικρὰ, καὶ <br class="lb"/>ἀμύελα, καὶ
                        πολυειδῆ τὸ σχῆμα. πῇ μὲν γάρ ἐστι κυρτὰ, πῇ <br class="lb"/>δὲ σιμὰ, καὶ πῇ μὲν εὐθέα,
                        πῇ δὲ περιφερῆ. συνδεῖται δὲ <br class="lb"/>πάντα δεσμοῖς νευροχονδρώδεσι,
                        συνηρθρωμένα πρὸς ἄλληλα, <br class="lb"/>καὶ οὐχ, ὥς τινες οἴονται, συμπεφυκότα, κυρτὰ
                        μὲν <br class="lb"/>ἀτρέμα τὴν ἔξωθεν ἐπιφάνειαν ὄντα, κοῖλα δὲ τὴν ἔνδον. <br class="lb"/>ἡ μὲν
                        οὖν ἄνωθεν μοῖρα τοῦ καρποῦ, ἐκ τριῶν ὀστῶν οὖσα, <br class="lb"/>περιφερής πως
                        γινομένη διαρθροῦται πρὸς πῆχύν τε καὶ <br class="lb"/>κερκίδα καὶ τὴν στυλοειδῆ
                        ἀπόφυσιν, πλὴν ὅτι γληνοειδεῖ <br class="lb"/>κοιλότητι βραχείᾳ τὴν στυλοειδῆ. τοῦ
                        πήχεως ἀπόφυσιν <br class="lb"/>περιλαμβάνει τοῦ καρποῦ τὸ κατὰ τὸν μικρὸν δάκτυλον
                        <br class="lb"/>ὀστοῦν. τὸ δὲ μέσον ἐν αὐτοῖς ἐκείνην μάλιστα κατείληφε <br class="lb"/>τὴν χώραν,
                        ἵνα συμβάλλουσιν ἀλλήλοις ὅ τε πῆχυς καὶ ἡ 
<a class="pb" href="#pb771" id="pb771">[p. 771]</a>
 κερκίς. τὸ δὲ
                        τρίτον ὑπὸ τῆς κερκίδος περιλαμβάνεται, διφυὲς <br class="lb"/>ὑπάρχον. ἡ δὲ κάτωθεν
                        μοῖρα τοῦ καρποῦ τοῖς τέσσαρσι <br class="lb"/>μὲν ἑαυτῆς ὀστοῖς συνήρθρωται τῷ
                        μετακαρπίῳ, τὸ <br class="lb"/>πέμπτον δὲ ἐποχούμενον ἔχει τοῖς μέρεσιν ἐκείνοις τοῦ
                        καρποῦ, <br class="lb"/>καθ’ ἃ μάλιστά ἐστιν ἡ στυλοειδὴς τοῦ πήχεως <br class="lb"/>ἀπόφυσις.
                    </p>
                </section>
                <section id="body-1-20" class="div textpart chapter level3">
                  <p class="p autofirst">Τὸ μεταξὺ καρποῦ τε καὶ δακτύλων μετακάρπιον <br class="lb"/>ὀνομάζεται, συναρθρούμενον
                        μὲν πρὸς τὸν καρπὸν, <br class="lb"/>διαρθρούμενον δὲ πρὸς τὰς πρώτας τῶν· δακτύλων
                        <br class="lb"/>φάλαγγας, (οὕτω γὰρ καλεῖται τὰ τῶν δακτύλων ὀστᾶ, <br class="lb"/>ἔνιοι δὲ
                        σκυταλίδας ὀνομάζουσιν αὐτὰ,) μόνου τοῦ μεγάλου <br class="lb"/>δακτύλου τῆς πρώτης
                        φάλαγγος αὐτῷ τῷ μετακαρπίῳ διηρθρωμένης <br class="lb"/>ἐκ πλαγίων. ὥσθ’ ἕκαστον τῶν
                        δακτύλων ἐκ <br class="lb"/>τριῶν ὀστῶν συγκεῖσθαι, τῆς προτέρας ἀεὶ φάλαγγος
                        ἐπιβαινούσης <br class="lb"/>τῇ κοιλότητι τῇ κατὰ τὴν ἀρχὴν τῆς ἑπομένης τεταγμένῃ.
                        <br class="lb"/>εὔλογον γὰρ καὶ τὸν μέγαν δάκτυλον ἐκ τριῶν <br class="lb"/>ὀστῶν συγκεῖσθαι
                        λέγειν, καὶ μὴ προσνέμειν τῷ μετακαρπίῳ <br class="lb"/>τὴν πρώτην αὐτοῦ φάλαγγα, κατ’
                        ἄμφω γε τὰ μέρη ﻿
<a class="pb" href="#pb772" id="pb772">[p. 772]</a>
 διηρθρωμένην, ὃ τοῖς μὲν πρώτοις τῶν δακτύλων
                        ὀστοῖς <br class="lb"/>συμβέβηκεν, οὐ μὴν τοῖς τοῦ μετακαρπίου. ὅθεν καὶ τέτταρα
                        <br class="lb"/>μὲν εὐλόγως μόνον ἄν τις φήσειε τὰ τοῦ μετακαρπίου, <br class="lb"/>πεντεκαίδεκα
                        δὲ τῶν πέντε δακτύλων. ὅσοι δὲ τὸ τρίτον <br class="lb"/>ὀστοῦν τοῦ μεγάλου δακτύλου τῷ
                        μετακαρπίῳ προσνέμουσι, <br class="lb"/>τεσσαρακαίδεκα μὲν εἶναί φασι τὰ τῶν δακτύλων,
                        πέντε δὲ <br class="lb"/>τὰ τοῦ μετακαρπίου. </p>
                </section>
                <section id="body-1-21" class="div textpart chapter level3">
                  <p class="p autofirst">Ταῖς ἀπὸ τῶν πλαγίων ἀποφύσεσι ταῖς <br class="lb"/>ὀρθαῖς τε καὶ μεγάλαις τοῦ πλατέος
                        ὀστοῦ συντέτακταί <br class="lb"/>τινα δύο, μηδὲν ἐφ’ ὅλων ἑαυτῶν ὄνομα κείμενον
                        ἔχοντα. <br class="lb"/>τὰ μὲν γὰρ ἄνωθεν αὐτῶν μέρη τὰ πλατέα λαγόνων ὀστᾶ
                        <br class="lb"/>καλεῖται, τὰ δὲ μετὰ τὴν ἐπίβασιν ἔξωθέν τε καὶ κάτωθεν <br class="lb"/>ἰσχίων
                        ὀστᾶ, τὰ δ’ εἰς τὰ πρόσω μέρη ἐντεῦθεν <br class="lb"/>ἀνατεινόμενα λεπτὰ καὶ
                        διατετρημένα καὶ συμφυόμενα <br class="lb"/>κατὰ τὸ πέρας ἀλλήλοις ἥβης ὀστᾶ. κοτύλη δέ
                        ἐστιν ἐν <br class="lb"/>ἑκατέρῳ τῶν ἰσχίων εὐμεγέθης, ἰσχυροτάτῳ συνδέσμῳ συμπεφυκυῖα
                        <br class="lb"/>τῆ τοῦ μηροῦ κεφαλῇ. </p>
                </section>
                <a class="pb" href="#pb773" id="pb773">[p. 773]</a>
                <section id="body-1-22" class="div textpart chapter level3">
                  <p class="p autofirst"><span class="milestone">23</span>Τὸ κατὰ τὸν μηρὸν ὀστοῦν μέγιστον <br class="lb"/>μὲν
                        ἁπάντων ἐστὶ τῶν κατὰ τὸ ζῶον, διαρθροῦται δὲ ἄνω μὲν <br class="lb"/>πρὸς ἰσχίον, κάτω
                        δὲ πρὸς κνήμην. καὶ ἄνω μὲν ἐπίφυσιν <br class="lb"/>ἔχει κεφαλῆς ἀκριβῶς περιφεροῦς
                        ἐπ’ αὐχένι προμήκει, πρὸς <br class="lb"/>τὰ ἐντὸς μέρη ῥέποντι, κάτω δὲ εἰς δύο
                        κονδύλους τελευτᾷ, <br class="lb"/>πλατυνόμενον ἠρέμα. καλεῖν δὲ ἔξεστι τοὺς οὕτω
                        μεγάλους <br class="lb"/>κονδύλους κεφαλάς. καὶ μὲν δὴ καὶ συνδεῖται πρὸς τὴν
                        <br class="lb"/>κνήμην, οὐ διὰ ὑμενωδῶν μόνον συνδέσμων, τῶν ἐν κύκλῳ <br class="lb"/>πᾶσαν
                        διάρθρωσιν περιειληφότων, ἀλλὰ καὶ δι’ ἄλλων τριῶν <br class="lb"/>εὐρώστων τε ἅμα καὶ
                        στρογγύλων, ἑνὸς μὲν ἐκ τῶν ἔξωθεν <br class="lb"/>μερῶν ὅλης τῆς διαρθρώσεως
                        παρατεταμένου, τοῦ δευτέρου <br class="lb"/>δὲ ἐκ τῶν ἔσω, τρίτου δὲ ἐν τῷ μεταξὺ τῆς
                        ὀπίσω τε <br class="lb"/>καὶ τῆς ἔσω χώρας. ἔστι δὲ ὅλος ὁ μηρὸς τῷ σχήματι <br class="lb"/>κυρτὸς
                        μὲν ἐν τῷ πρόσω καὶ ἔξω, σιμὸς δὲ ἐν τῷ ὀπίσω <br class="lb"/>καὶ ἔνδον. ἀποφύσεις δὲ
                        ἔχει δύο μικρὰς ὑποκάτω τοῦ αὐχένος, <br class="lb"/>ἃς τροχαντῆρας ὀνομάζουσι, πολλῷ
                        δὲ μείζονα τὴν <br class="lb"/>ἔξωθεν, ἣ γλουτὸς ὀνομάζεται. </p>
                </section>
                <a class="pb" href="#pb774" id="pb774">[p. 774]</a>
                <section id="body-1-23" class="div textpart chapter level3">
                  <p class="p autofirst">Ἡ κνήμη καλεῖται μὲν οὕτω καὶ ὅλον τοῦ <br class="lb"/>σκέλους τὸ μέρος, ὅσον ἐστὶ
                        μεταξὺ τοῦ γόνατος καὶ ἀστραγάλου, <br class="lb"/>καλεῖται δὲ καὶ τὸ μεῖζον ὀστοῦν ἐν
                        αὐτῷ. τέτακται <br class="lb"/>δὲ ἔσωθεν τοῦτο, καὶ πρὸς μόνον αὐτὸ διαρθροῦται <br class="lb"/>ὁ
                        μηρός. τὸ γὰρ ἔξωθεν ὀστοῦν, ἡ περόνη καλουμένη, <br class="lb"/>καὶ τῷ πάχει μὲν
                        ἀπολείπεται τῆς κνήμης συχνῷ, καὶ τῷ <br class="lb"/>μήκει δὲ οὐκ ἐξικνεῖται πρὸς τὸ
                        γόνυ. συναρθροῦται δὲ <br class="lb"/>τῇ κνήμῃ κατ’ ἄμφω τὰ πέρατα· τὰ δὲ ἐν τῷ μέσῳ
                        πάντῃ <br class="lb"/>ἀφεστήκασιν ἀλλήλων. ἀλλ’ ἥ γε κνήμη, καθ’ ἃ τῷ μηρῷ
                        <br class="lb"/>συντέτακται, μεγάλην ἐπίφυσιν ἔχουσα κατὰ τὸ πέρας ἐπιδέχεται <br class="lb"/>τὸν
                        μηρὸν ἐπιβαίνοντα δυοῖν τισὶν ἑαυτῆς κοιλόσησιν. <br class="lb"/>ἐν μέσῳ δὲ τῶν
                        κοιλοτήτων ἐξοχή τις νευροχονδρώδης <br class="lb"/>εἰς τὸ μεταξὺ τῶν κονδύλων
                        ἐμβαίνει, καθάπερ εἰς <br class="lb"/>τομὴν τινα βαθεῖαν. ὅσον δ’ ἄσαρκόν τε καὶ λεπτὸν
                        ἐν <br class="lb"/>τοῖς πρόσω τῆς κνήμης ἐστὶν, ἀντικνήμιον ὀνομάζεται· τὸ <br class="lb"/>δ’
                        ἑκατέρωθεν αὐτῶν πέρατα, τὰ κατὰ κνήμης καὶ περόνης, <br class="lb"/>σφυρά. τὰ δὲ κυρτὰ
                        πάλιν ἐνταῦθα καὶ παντελῶς 
<a class="pb" href="#pb775" id="pb775">[p. 775]</a>
 ἄσαρκα καὶ τῶν ἄλλων ἐκκείμενα
                        καλοῦσιν ἀστραγάλους <br class="lb"/>οἱ πολλοὶ, τοῦ παντὸς ἁμαρτάνοντες. ὁ γὰρ
                        ἀστράγαλος <br class="lb"/>ὑπὸ τούτων ἑκατέρωθεν περιλαμβάνεται, σκεπόμενος πανταχόθεν,
                        <br class="lb"/>ὥστε οὐκ ἂν ἅψαιο αὐτοῦ. πέρατα δέ ἐστι ταῦτα <br class="lb"/>τῶν τῆς κνήμης τε
                        καὶ περόνης ἀποφύσεων, κυρτὰ μὲν <br class="lb"/>ἔξωθεν, ὥσπερ καὶ φαίνεται, κοῖλα δὲ
                        ἔνδον. </p>
                </section>
                <section id="body-1-24" class="div textpart chapter level3">
                  <p class="p autofirst">Κατὰ τῆς τοῦ μηροῦ καὶ τῆς κνήμης διαρθρώσεως <br class="lb"/>ἔξωθεν ὀστοῦν χονδρῶδες
                        ἐπίκειται, περιφερὲς τῷ <br class="lb"/>σχήματι, τὰ κυρτὰ μὲν καὶ οἷον κονδυλώδη τῶν
                        ὑποκειμένων <br class="lb"/>ὀστῶν περιλαμβάνον ἐπιτηδείοις κοιλότησιν, ἐξοχῇ <br class="lb"/>δέ
                        τινι βραχείᾳ τὴν μεταξὺ μηροῦ τε καὶ κνήμης εὐρυχωρίαν <br class="lb"/>καταλαμβάνον.
                        ὀνομάζουσι δὲ τὸ ὀστοῦν τοῦτο τινὲς μὲν <br class="lb"/>ἐπιγονατίδα, τινὲς δὲ μύλην.
                    </p>
                </section>
                <section id="body-1-25" class="div textpart chapter level3">
                  <p class="p autofirst"><span class="milestone">24</span>Ὑπὸ τῶν ὀλίγον ἔμπροσθεν εἰρημένων
                        <br class="lb"/>ἀποφύσεων ἐπὶ τοῖς κάτω πέρασι κνήμης τε καὶ <br class="lb"/>περόνης ὁ ἀστράγαλος
                        περιλαμβάνεται, τὸ τέτρωρον <br class="lb"/>αὑτοῦ καλούμενον ἄνω νενευκὸς ἔχων. τῶν δὲ
                        ἄλλων <br class="lb"/>αὐτοῦ μερῶν τὰ μὲν ὀπίσω λεῖα πάντα καὶ μετρίως ἐστὶ 
<a class="pb" href="#pb776" id="pb776">[p. 776]</a>
 περιφερῆ, ῥέποντα μᾶλλον ἄνω· τὰ δὲ πρόσω κεφαλῇ <br class="lb"/>σφαιροειδεῖ ἐπ’
                        αὐχένι προμήκει πεφυκυίᾳ διαρθροῦται <br class="lb"/>πρὸς τὸ ὀστοῦν τὸ καλούμενον
                        σκαφοειδές. ἑκατέρωθεν <br class="lb"/>δὲ ἐκ τῶν δεξιῶν καὶ τῶν ἀριστερῶν εἰς ὀφρυώδεις
                        ἐξοχὰς <br class="lb"/>τελευτῶν ταῖς γενομέναις ὑπὸ κνήμης τε καὶ περόνης κοιλότησι
                        <br class="lb"/>περιλαμβάνεται, τὸ οἷον λεῖον ἑαυτοῦ μέρος ἔσωθεν <br class="lb"/>ἔχων. ὑπόκειται
                        δ’ αὐτῷ τὸ μέγιστον ὀστοῦν τῶν ἐν ποδὶ, <br class="lb"/>καλεῖται δὲ πτέρνα, τὰ μὲν
                        περιφερῆ τοῦ ἀστραγάλου περιλαμβάνουσα, <br class="lb"/>δύο δέ τινας ἐξοχὰς εἰς τὰς
                        ἐπιτηδείους ἐκείνου <br class="lb"/>κοιλότητας ἐναρμόζουσα. καθ’ ἃ δὲ βαίνομεν αὐτῇ,
                        <br class="lb"/>περιφερής ἐστιν ἠρέμα καὶ πλατεῖα· περιφερὴς δὲ κἀκ τῶν <br class="lb"/>ὀπίσω, καὶ
                        πολὺ κατὰ τοῦτο τῆς κνήμης ὑπερβαίνει τὴν <br class="lb"/>εὐθύτητα. τῶν πρόσω δὲ αὐτῆς
                        μερῶν τὸ μὲν κατ’ εὐθὺ <br class="lb"/>τοῦ μεγάλου δακτύλου ὑποβέβληται τῇ κεφαλῇ τοῦ
                        ἀστραγάλου, <br class="lb"/>καὶ οὐδὲν ἑαυτῷ συνταττόμενον ὀστοῦν ἔχει· τὸ <br class="lb"/>δ’ αὖ
                        κατὰ τὸν μικρὸν δάκτυλον πέρας αὐτῆς ὀστῷ τινι <br class="lb"/>συναρθροῦται τῷ
                        κυβοειδεῖ προσαγορευομένῳ. παρατέταται <br class="lb"/>δὲ ἐκ τῶν ἐκτὸς μερῶν τοῦτο τῷ
                        σκαφοειδεῖ. ἀλλ’ ἐκεῖνο 
<a class="pb" href="#pb777" id="pb777">[p. 777]</a>
 μὲν κοῖλόν ἐστι, καθ’ ἃ διαρθροῦται
                        πρὸς τὸν ἀστράγαλον, <br class="lb"/>τὸ δὲ κυβοειδὲς τοῦτο κυρτόν. ἐφεξῆς δ’ ἐστὶν
                        <br class="lb"/>ὀστᾶ τρία μικρὰ, συναρθρούμενα τῷ κάτω πέρατι τοῦ <br class="lb"/>σκαφοειδοῦς, οἷς
                        καὶ αὐτοῖς ἔξωθεν συμπαρεκτείνεται τὸ <br class="lb"/>κυβοειδές. καὶ μετὰ ταῦτα τὰ
                        τέτταρα παύεται μὲν ὁ <br class="lb"/>ταρσὸς τοῦ ποδός. </p>
                </section>
                <section id="body-1-26" class="div textpart chapter level3">
                  <p class="p autofirst">Ἄρχεται δὲ τὸ καλούμενον πεδίον, ἐκ <br class="lb"/>πέντε συγκείμενον ὀστῶν, οἷς ἐφεξῆς
                        εἰσιν οἱ δάκτυλοι <br class="lb"/>τοῦ ποδὸς, ἐκ τριῶν δὲ ἅπαντες φαλάγγων ὁμοίως τοῖς
                        <br class="lb"/>κατὰ τὰς χεῖρας συγκείμενοι πλὴν τοῦ μεγάλου δακτύλου· <br class="lb"/>μόνος γὰρ
                        οὗτος ἐν αὐτοῖς ἐκ δυοῖν ὀστοῖν ἐγένετο. <br class="lb"/>συνδέουσι τὰς μὲν τούτων
                        διαρθρώσεις ὑμενώδεις σύνδεσμοι, <br class="lb"/>τὰς δὲ κατὰ τὸν ἀστράγαλόν τε καὶ
                        πτέρναν <br class="lb"/>ἰσχυροί τε πάνυ καί τινες ἐξ αὐτῶν στρογγύλοι τε ἅμα <br class="lb"/>καὶ
                        νευροχονδρώδεις. ταῦτ’ ἀρκεῖν μοι δοκεῖ τοῖς εἰσαγομένοις <br class="lb"/>περὶ ὀστῶν
                        ἐπίστασθαι· καὶ γὰρ ἡ τούτων σύνταξις <br class="lb"/>ὁ σκελετός ἐστιν. εἰ δέ τι κατ’
                        ἄλλο μόριον ὀστοῦν 
<a class="pb" href="#pb778" id="pb778">[p. 778]</a>
 μικρὸν εὑρίσκεται, καθάπερ ἐν καρδίᾳ τε καὶ
                        λάρυγγι, καὶ <br class="lb"/>ῥινὶ, καί τισι τῶν δακτύλων, τὰ σησαμοειδῆ καλούμενα,
                        <br class="lb"/>καὶ εἴ τι τοιοῦτο ἕτερον, οὐκ ἀνάγκη νῦν λέγειν. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De ossibus ad tirones</a>
          </header>
          <ul class="tree">
            <li>
              <a href="#body-1">De ossibus ad tirones</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
