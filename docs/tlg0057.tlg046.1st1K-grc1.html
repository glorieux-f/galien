<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:19"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg046">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg046.1st1K-grc1.xml">De morborum temporibus</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg046.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">7</span>, <span class="biblScope">406-439</span>, <span class="date">1824</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb406" id="pb406">[p. 406]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΤΩΝ ΕΝ ΤΑΙΣ ΝΟΣΟΙΣ <br class="lb"/>ΚΑΙΡΩΝ ΒΙΒΛΙΟΝ.<a class="bookmark" href="#body-1-1"> §</a></h3>
                  <p class="p autofirst">Οἷόν τι τοῖς ζώοις ἐστὶν ἡ κατὰ τὰς ἡλικίας <br class="lb"/>διαφορὰ, τοιοῦτον τοῖς
                        νοσήμασιν οὓς ὀνομάζουσι καιρούς. <br class="lb"/>οὔτε γὰρ ὁ χρόνος ἁπλῶς δηλοῦται διὰ
                        τῆσδε τῆς <br class="lb"/>προσηγορίας, οὔθ’ ὁ προσήκων χρόνος, ὑπὲρ οὗ καὶ τὰ βοηθήματα
                        <br class="lb"/>σκοπούμεθα· μόνη δὲ ἡ τῶν νοσημάτων, ὡς εἴρηται, <br class="lb"/>ἡλικία, χρόνων
                        ἀμοιβαῖς ὑπαλλαττομένη, καθάπερ καὶ <br class="lb"/>τὸ ζῶον ταῖς ἡλικίαις. ἔοικε δὲ καὶ
                        τοῦτο τοῖς φθαρτοῖς <br class="lb"/>σώμασιν ὑπάρχειν πᾶσι, τοῖς μὲν μᾶλλον, τοῖς δὲ
                        ἧττον, ὡς <br class="lb"/>εἴ γε διαπαντὸς ἔμεινεν αὐτῶν ἀπαράλλακτος καὶ ἄτρεπτος 
<a class="pb" href="#pb407" id="pb407">[p. 407]</a>
 ἡ φύσις, τὴν οὐσίαν τὴν ἑαυτῆς φυλάττουσα, οὐκ ἂν ἐφθείρετο.
                        <br class="lb"/>καθάπερ οὖν καὶ ἡμεῖς αὐτοὶ γεννηθέντες αὐξανόμεθα <br class="lb"/>μέχρι τῆς
                        ἀκμῆς, εἶτ’ ἐντεῦθεν ἀρξάμενοι φθίνειν ἕως ἐσχάτου <br class="lb"/>τέλους ἀφικνούμεθα
                        φθορᾶς, ὅσοι πάσας διεξέρχεσθαι <br class="lb"/>μέλλομεν τὰς ἡλικίας, τὸν αὐτὸν τρόπον
                        καὶ τῶν ἀῤῥωστημάτων <br class="lb"/>ἕκαστον μετὰ τὴν πρώτην σύστασιν τῆς γενέσεως
                        αὐτῶν <br class="lb"/>ὁδῷ τῇ ἐπὶ τὸ μεῖζον παραυξήσει χρώμενον μέχρι τῆς <br class="lb"/>ἀκμῆς
                        ἵεται, ἕως ἀνάλογον τῆς πρόσθεν αὐξήσεως μειούμενον <br class="lb"/>εἰς παντελῆ
                        διάλυσιν ἐλθεῖν. τάχα δ’ ἂν ἴσως δόξειε <br class="lb"/>ταύτῃ μόνον διαφέρειν ἡ τῶν
                        νοσημάτων κατὰ χρόνον ἐξαλλαγὴ <br class="lb"/>τῆς κατὰ τὰ ζῶα ἡλικίας, ὅτι τοῖς μὲν
                        ζώοις ἴδιός <br class="lb"/>ἐστιν ὁ χρόνος τῆς γεννήσεως, ἐν ᾧ διαπλάττεται πάντα τὰ
                        <br class="lb"/>μόρια τὰ πρὸς τὴν ζωὴν ἀναγκαῖα, τῶν νοσημάτων δὲ οὐδείς <br class="lb"/>ἐστι
                        χρόνος τοιοῦτος ἴδιος, ἀλλ’ εὐθὺς ἀπὸ τῆς πρώτης εἰσβολῆς <br class="lb"/>αὐξάνεται.
                        καὶ τοῦτ’ εἰκότως γίγνεται· τὰ μὲν γὰρ ζῶα <br class="lb"/>σώματά ἐστι, τὰ δὲ νοσήματα
                        τοῖς σώμασι συμβεβηκότα. <br class="lb"/>διάπλασιν μὲν οὖν καὶ γένεσιν ἐπιζητεῖ ἡ τῶν
                        σωμάτων ἰδιότης, <br class="lb"/>τὰ συμβαίνοντα δ’ αὐτοῖς, ἅτε μηδεμιᾶς διαπλάσεως
                        <br class="lb"/>δεόμενα, κατὰ τὴν πρώτην εἰσβολὴν εὐθέως ἅμα τὴν γένεσιν 
<a class="pb" href="#pb408" id="pb408">[p. 408]</a>

                        ἔχει καὶ πρὸς τὴν αὔξησιν ἐπείγεται. τίς γὰρ ἂν εἴη φλεγμονῆς <br class="lb"/>γένεσις,
                        ὁποία ζώου κυουμένου διάπλασις; <span class="milestone">293</span>ἢ
                        <br class="lb"/>τίς ἐρυσιπέλατος, ἢ τίς εἰ οὕτως ἔτυχε πυρετοῦ; φαίνεται γὰρ
                        <br class="lb"/>ἕκαστον τούτων εὐθὺς ἅμα τῷ πρῶτον ἄρξασθαι τοιοῦτον <br class="lb"/>ὑπάρχον τὴν
                        ἰδέαν, ὁποῖόν ἐστι τὸ μέγιστον ἐν ταὐτῷ γένει, <br class="lb"/>λειπόμενον δ’ ἐκείνου
                        μόνον τῷ μεγέθει. θερμότερον γοῦν <br class="lb"/>ἑαυτοῦ σὺν ὄγκῳ μείζονι μετ’ ὀδύνης
                        τε ἅμα καὶ τάσεως <br class="lb"/>γίνεται τὸ φλεγμαῖνον· ἀλλὰ ταῦτα κατὰ μὲν τὴν
                        εἰσβολὴν <br class="lb"/>μικρὰ, τοὐντεῦθεν αὐξάνεται μέχρι τινὸς μεγέθους, οὐκ
                        <br class="lb"/>ἴσου πᾶσιν, ὅθεν ἐφεξῆς ἤτοι διεφορήθη τοῖς βοηθήμασιν <br class="lb"/>ὁ παρὰ
                        φύσιν ὄγκος ἅμα τῷ καὶ τὴν ὀδύνην αὐτῷ καὶ τὴν <br class="lb"/>θερμότητα
                        συναποπαύεσθαι, ἢ μετέβαλεν εἰς πῦον. αὗται <br class="lb"/>γὰρ αἱ τῆς φλεγμονῆς
                        λύσεις, ἄν γε μέλλῃ λύεσθαι· περὶ τούτων <br class="lb"/>γὰρ ἡμῖν ὁ λόγος ἔστω
                        πρότερον, ἀναβεβλημένης κατὰ <br class="lb"/>τὸ παρὸν εἰς ὕστερον τῆς περὶ τῶν μὴ
                        λυομένων νοσημάτων <br class="lb"/>ἐπισκέψεως. χρόνος οὖν οὐδείς ἐστιν ἴδιος ἐξαίρετος
                        ἀποτεταγμένος <br class="lb"/>τῇ γενέσει τῆς φλεγμονῆς, ἕτερος τοῦ τῆς αὐξήσεως,
                        <br class="lb"/>ἀλλ’ εἷς ὁ σύμπας, ἀπὸ τῆς πρώτης εἰσβολῆς ἄχρι τῆς ἀκμῆς 
<a class="pb" href="#pb409" id="pb409">[p. 409]</a>

                        αὐξανομένου τοῦ πάθους. οὕτω δ’ ἔχει καὶ περὶ τῶν ἐρυσιπελάτων <br class="lb"/>ἁπάντων
                        τε τῶν ἄλλων. καὶ γὰρ καὶ ὁ πυρετὸς <br class="lb"/>ἐν γένει μὲν, οἶμαι, τῆς παρὰ φύσιν
                        ἐστὶ θερμασίας· ταύτης <br class="lb"/>δὲ οὐκ ἀποτέτμηται ὁ χρόνος ἴδιος τῆς γενέσεως,
                        ἀλλ’ ἐπειδὰν <br class="lb"/>πρῶτον ἄρξηται τὸ σῶμα θερμότερον ἑαυτοῦ γίνεσθαι
                        πυρετώδει <br class="lb"/>θερμασίᾳ, τοὐντεῦθεν ἕτερος ἐφ’ ἑτέρῳ καιρὸς ἐκδέχεται
                        <br class="lb"/>τὴν αὔξησιν τοῦ πάθους, ἄχρι τῆς παντελοῦς ἀκμῆς, ἣν <br class="lb"/>ἐν ἑκάστῳ τῶν
                        ὄντων ἔσχατον τὸ μέγεθος εἶναι νοοῦμεν. </p>
                </section>
                <section id="body-1-2" class="div textpart chapter level3">
                  <p class="p autofirst">Οὗτος ὁ λόγος ἐπιεικής ἐστι καὶ δεῖταί τινος <br class="lb"/>ἀγωνιστοῦ γενναίου πρὸς τὴν
                        ἀπάντησιν, ὃς ἐπιδείξει <br class="lb"/>ταῖς ἀρχαῖς τῶν νοσημάτων εἶδος ἴδιον ὑπάρχειν
                        ὥσπερ τοῖς <br class="lb"/>ζώοις διαπλαττομένοις, ἀνακείμενόν τε τούτῳ τὸν πρῶτον
                        <br class="lb"/>χρόνον ὅροις οἰκείοις περιγραφόμενον. ἐφ’ ὧν ἐστελ<span class="milestone">380</span>λόμην <br class="lb"/>ἂν ἤδη διδάσκων ἃ γινώσκω, εἰ μή με
                        κατά τινα δὴ τύχην <br class="lb"/>ἐν τῷδε τοῦ λόγου γενόμενον ὑπῆλθεν ἡ Ἀρχιγένους
                        διαίρεσις, <br class="lb"/>ὃς εἰς τοὺς πρώτους τε καὶ μεγίστους καιροὺς διαιρῶν <br class="lb"/>τὰ
                        νοσήματα μετὰ τὴν ἀρχὴν εὐθέως ἀκμὴν τάττει, τὸν μεταξὺ <br class="lb"/>καιρὸν
                        καταλιπὼν τὴν ἀνάβασιν. ὅπου γὰρ οὐκ εἶναι 
<a class="pb" href="#pb410" id="pb410">[p. 410]</a>
 δοκεῖ καιρὸς ἴδιος
                        τῆς ἀρχῆς ὅλης, ἀλλ’ ἀπὸ τῆς πρώτης εἰσβολῆς <br class="lb"/>ἄχρι τῆς ἀκμῆς, τὸ μεταξὺ
                        πᾶν ἐπίδοσις ᾖ, πῶς γε συγχωρήσειεν <br class="lb"/>ἄν τις Ἀρχιγένει τὸ μὲν
                        ὁμολογούμενον ὑπερβαίνοντι, <br class="lb"/>τὸ δ’ ἀμφισβητούμενον ὡς ὁμολογούμενον
                        ἑτοίμως <br class="lb"/>τιθεμένῳ; οὕτως μὲν οὖν φαίνεται προδιδοὺς ἐσχάτως τὸν
                        <br class="lb"/>λόγον, ἀγῶνος μεγάλου δεόμενον εἰς τὸ δεῖξαι τὴν ἀρχὴν τοῦ
                        <br class="lb"/>νοσήματος ἴδιον ἔχουσαν τύπον, οὐ σμικρότητι μόνον τῶν <br class="lb"/>ἐφεξῆς αὐτῇ
                        διαφέρουσαν· ἡμεῖς δὲ ἐπιχειρήσομεν ἤδη δεικνύειν <br class="lb"/>διαλλάττουσαν ἰδέᾳ
                        τινὶ τὴν ἀρχὴν τοῦ νοσήματος <br class="lb"/>τῆς μετ’ αὐτὴν ἀναβάσεως. ἡ δ’ ἀρχὴ τοῦ
                        λόγου τὴν ἀνάμνησιν <br class="lb"/>ἕξει ἐκ τῶν φαινομένων ἐναργῶς ἅπασιν ἡμῖν ἐπὶ
                        πολλῶν <br class="lb"/>νοσημάτων. ὅθενπερ, οἶμαι, καὶ κινηθέντες ἰατροὶ <br class="lb"/>σχεδὸν
                        ἅπαντες οἱ πρὸ Ἀρχιγένους ἀρχήν τινα λέγουσιν <br class="lb"/>ἑκάστου νοσήματος, οὐ τὴν
                        πρώτην εἰσβολὴν ἐκείνην μόνην <br class="lb"/>τὴν ἀπλατῆ, μῆκος δέ τι χρόνου καὶ πλάτος
                        αὐτῇ προσγράφουσιν <br class="lb"/>ἀξιόλογον ἔστιν ὅτε, καὶ μετὰ ταύτην τὴν ἀνάβασιν, <br class="lb"/>
                        <span class="milestone">294</span>εἶτ’ ἀκμὴν, ἐφ’ ᾗ δηλονότι τὴν καλουμένην
                        παρακμήν. <br class="lb"/>ἐθεασάμεθα γοῦν ἐνίους ἐν τῷ πράττειν ὁτιοῦν ﻿
<a class="pb" href="#pb411" id="pb411">[p. 411]</a>

                        τῶν κατὰ τὸν βίον ἀτρέμα φρίξαντας τὸ πρῶτον, εἶτ’ αὖθίς <br class="lb"/>τε καὶ αὖθις
                        ἀνωμαλίας τέ τινος ἰσχυροτέρας, καὶ φρίκης <br class="lb"/>ἀξιολογωτέρας αἰσθανομένους,
                        ὡς μήτε πράττειν μήθ’ ὑπομένειν <br class="lb"/>ἃ πρότερον ἀμέμπτως ἔπραττον, ἀλλὰ καὶ
                        κατακλιθῆναί <br class="lb"/>τε καὶ δεῖσθαι σκεπασμάτων, καὶ τοῦτο παθόντας <br class="lb"/>ἐνίους
                        μὲν ὥραις τρισὶν, ἐνίους δὲ ἐλάττοσιν, ἢ πλείοσιν· <br class="lb"/>ἐντεῦθεν δ’ ἄρξασθαι
                        θερμασίας ἀηδοῦς τε καὶ παρὰ φύσιν <br class="lb"/>αἰσθάνεσθαι ταύτης κατ’ ὀλίγον
                        αὐξανομένης. ἐν αὐτοῖς <br class="lb"/>γὰρ τούτοις ἐναργῶς ὁρᾶται διαφέρουσα κατ’ ἰδέαν
                        ἐξαίρετον <br class="lb"/>ἡ ἀρχὴ τοῦ παροξυσμοῦ τῆς ἐπιδόσεως. εὔδηλον δὲ ὅτι τὴν
                        <br class="lb"/>αὔξησιν ἐπίδοσιν ὀνομάζουσιν ἔνιοι, καθάπερ ἄλλοι τινὲς <br class="lb"/>ἀνάβασιν·
                        ἡμεῖς δ’ ἅπασι τοῖς ὀνόμασιν, ὡς ἂν ἐπέλθῃ, <br class="lb"/>χρησόμεθα· δηλοῖ γὰρ ἓν
                        πρᾶγμα πάντα. τοῦτο οὖν τὸ <br class="lb"/>πρᾶγμα, ὃ τρισὶν ὀνόμασι προσαγορεύεται,
                        ἵσταταί ποτε καὶ <br class="lb"/>παύεται τῆς αὐξήσεως, καὶ φαίνεται διαμένον ἶσον ἑαυτῷ
                        <br class="lb"/>κατά τινα χρόνον, ἤτοι μακρότερον, ἢ βραχύτερον· εἶτ’ ἐντεῦθεν
                        <br class="lb"/>ἔλαττον ἑαυτοῦ γινόμενον, ἤτοι διὰ ταχέων, ἢ χρόνῳ <br class="lb"/>πλείονι· καὶ
                        ποτὲ μὲν εἰς ἀπυρεξίαν ἡ τοῦ πυρέξαντος οὕτως 
<a class="pb" href="#pb412" id="pb412">[p. 412]</a>
 φαίνεται
                        ἐπανερχομένη διάθεσις, ἔστι δ’ ὅτε ὑπὸ τῆς εἰσβολῆς <br class="lb"/>δευτέρου παροξυσμοῦ
                        καταλαμβανομένη τὴν αὐτὴν ἰδέαν <br class="lb"/>ἔχοντος τῇ προειρημένῃ. καὶ πάντως γ’
                        ἔστιν ὅτε τὰ προειρημένα <br class="lb"/>δεύτερον αὖθις ἐπιγίγνεται τῷ νοσοῦντι,
                        πολλάκις <br class="lb"/>δ’ ἔστιν ὅτε καὶ τρίτον, καὶ τέταρτον, καὶ πέμπτον δὲ,
                        <br class="lb"/>περιερχομένης τῆς νόσου κατά τινα κύκλον ἐκ τῶν αὐτῶν <br class="lb"/>ἐπὶ τὰ αὐτὰ
                        διὰ τῆς αὐτῆς τάξεως. ὀνομάζουσι δὲ τὸν τοιοῦτον <br class="lb"/>κύκλον ἕκαστοι οἱ
                        ἰατροὶ περίοδον. ἔνιοι μὲν οὖν <br class="lb"/>αὐτῶν ἐν τέτταρσι καὶ εἴκοσιν ὥραις
                        περιγράφονται, καὶ καλοῦσιν <br class="lb"/>αὐτὰς ἀμφημερινάς· ἔνιαι δὲ ἐν ὀκτὼ καὶ
                        τετταράκοντα, <br class="lb"/>τουτέστιν ἐν δυσὶν ἡμέραις καὶ νυξὶν, ἃς ὀνομάζουσι
                        <br class="lb"/>τριταίων πυρετῶν περιόδους· ἑτέρας δέ τινας ἑβδομήκοντα <br class="lb"/>καὶ δυοῖν
                        ὡρῶν περιγράφει χρόνος, ὧν τοὺς μὲν πυρετοὺς <br class="lb"/>αὐτοὺς ὀνομάζουσι
                        τεταρταίους, τὸν κύκλον δ’ ὅλον, ὃς <br class="lb"/>ἐπανέρχεται εἰς τὴν μίαν ἀρχὴν,
                        τεταρταίαν περίοδον· οὕτω <br class="lb"/>δὲ καὶ τριταίαν περίοδον ἅμα τριταίῳ πυρετῷ,
                        καὶ τὴν ἀμφημερινὴν <br class="lb"/>ἑκάστης ἡμέρας ἐπανακυκλοῦσαν ἅμα τοῖς ἀμφημερινοῖς
                        <br class="lb"/>πυρετοῖς· ἀλλ’ αἵ γε περίοδοι πᾶσαι ποτὲ μὲν εἰς ἀπυρεξίαν
                        <br class="lb"/>ἀφικνοῦνται, καθάπερ ἐν τοῖς προειρημένοις πυρετοῖς, 
<a class="pb" href="#pb413" id="pb413">[p. 413]</a>

                        ἀμφημερινῷ καὶ τριταίῳ καὶ τεταρταίῳ· ποτὲ δὲ εἰς παρακμὴν <br class="lb"/>μόνον, ἤτοι
                        πλησίον ἀπυρεξίας ἥκουσαν, ἢ καὶ <br class="lb"/>ποῤῥωτέρω. </p>
                </section>
                <section id="body-1-3" class="div textpart chapter level3">
                  <p class="p autofirst">Παραδείγματος οὖν ἕνεκεν ἐπὶ τριταίου <br class="lb"/>πυρετοῦ πρῶτον ἡμῖν ὁ λόγος
                        γινέσθω. φρίκη μετρία τῶν <br class="lb"/>τοιούτων πυρετῶν ἄρχεται, εἶτ’ ἄκρων ψύξις
                        ἅμα φρίκαις <br class="lb"/>μείζοσιν, εἶτ’ ἤδη καὶ ῥιγοῦσι καὶ ψύχονται τὰ πλεῖστα τοῦ
                        <br class="lb"/>σώματος. ὁ δὲ σφυγμὸς αὐτῶν ἐν τῷδε τῷ καιρῷ σκληρότερός <br class="lb"/>τε καὶ
                        μικρότερος γίνεται τοῦ πρόσθεν, ὠκύτερός τε σαφῶς <br class="lb"/>κατὰ τὴν συστολὴν,
                        τοῖς εἰδόσιν αἰσθάνεσθαι συστολῆς· <br class="lb"/>ὡς ἥ γε διαστολὴ τὰ πολλὰ μὲν ἑαυτῆς
                        βραδυτέρα, καὶ μάλιστα <br class="lb"/>κατὰ τὴν εἰσβολὴν, ἐνίοτε δ’ ἄν σοι δόξειεν
                        ὁμοία διαμένειν <br class="lb"/>τῇ προϋπαρχούσῃ καταστάσει. καὶ μὲν δὴ καὶ τῶν
                        <br class="lb"/>ἠρεμιῶν ἡ μὲν ἐπὶ τῇ συστολῇ μακροτέρα πώς ἐστιν· ἡ δ’ <br class="lb"/>ἐπὶ τῇ
                        διαστολῇ κατὰ τὸν αὐτὸν ἐκείνῃ τρόπον ὡς τὰ πολλὰ <br class="lb"/>μὲν ἴση τῇ πρόσθεν,
                        ἔστι δὲ <span class="milestone">295</span>ὅτε οὐκ ἴση. ταῦτα <br class="lb"/>ἐνίοις
                        μὲν ὥραις γίνεσθαι πέφυκεν ἰσημεριναῖς δυσὶ, τισὶ δὲ <br class="lb"/>ἤτοι πλείοσιν
                        αὐτῶν, ἢ ἐλάττοσιν· εἶθ’ ὁ σφυγμὸς, ἀρξάμενος 
<a class="pb" href="#pb414" id="pb414">[p. 414]</a>
 μείζων θ’ ἅμα
                        καὶ θάττων καὶ πυκνότερος γίγνεσθαι, κατὰ <br class="lb"/>βραχὺ προστίθησιν ἑκάστῳ τῶν
                        εἰρημένων. εὐθὺς δὲ καὶ <br class="lb"/>θερμότεροι σφῶν αὐτῶν ἀποτελοῦνται σὺν ταῖς
                        εἰρημέναις τοῦ <br class="lb"/>σφυγμοῦ μεταβολαῖς, ὥστ’ ἔνιοι πολλῆς αἰσθάνονται
                        θερμασίας <br class="lb"/>ἔνδον, ἔτι κατεψυγμένοι τὰ κῶλα, καὶ τὸ σύμπαν εἰπεῖν
                        <br class="lb"/>ἀνωμαλία τις ἐπικρατεῖ κατὰ τοῦτον τὸν χρόνον οὐ σμικρὰ <br class="lb"/>περὶ τὸ
                        σῶμα· δεύτερος οὗτος ὁ χρόνος ἐκείνου τοῦ πρώτου, <br class="lb"/>καθ’ ὃν ἐκ τῆς
                        πρόσθεν καταστάσεως ἐψύχθη μὲν ὅλον τὸ <br class="lb"/>σῶμα, τοῦ σφυγμοῦ δ’ ἡ
                        μετάπτωσις εἰς τἀναντία τοῖς πρόσθεν <br class="lb"/>ἐγένετο. κατὰ μέν γε τὴν
                        ἀπυρεξίαν, ἥτις ἡμῖν καλείσθω <br class="lb"/>διάλειμμα, διότι καὶ ὁ Ἱπποκράτης οὕτως
                        ὠνόμασιν, ὁ <br class="lb"/>σφυγμὸς ἐν τῇ κατὰ φύσιν ἐστὶν ὡς πρὸς τὴν ἡμετέραν
                        αἴσθησιν <br class="lb"/>καταστάσει, τοιοῦτον δὲ τὸ κάλλιστον διάλειμμα, μεταβάλλει
                        <br class="lb"/>γὰρ ἐξαίφνης εἰς τὰς εἰρημένας ὀλίγον ἔμπροσθεν <br class="lb"/>διαφορὰς ἅμα τῷ
                        κατεψύχθαι τὸ ζῶον, εἶτ’ αὖθις εἰς τἀναντία <br class="lb"/>τρέπεται μετὰ τοῦ
                        θερμαίνεσθαι. πρῶτος οὖν χρόνος <br class="lb"/>ἐναργῶς ἐστι τῆς ὅλης περιόδου, καθ’ ὃν
                        ἐψύχθη τὸ σῶμα <br class="lb"/>σὺν ταῖς εἰρημέναις τοῦ σφυγμοῦ μεταβολαῖς, ἤτοι ἐξ
                        ὑγείας, 
<a class="pb" href="#pb415" id="pb415">[p. 415]</a>
 ἢ ἐκ διαλείμματος εἰς τοῦτο ἀφικόμενος· ἕτερος δ’ ἐπὶ
                        τούτῳ <br class="lb"/>δεύτερος, ὁ τῆς εἰς τὰ ἐναντία μεταβολῆς τῶν τε σφυγμῶν <br class="lb"/>καὶ
                        τῆς θερμασίας, ἄχρι περ ἂν ὁμαλῶς γένηται θερμὸς ὁ <br class="lb"/>σύμπας ὄγκος τοῦ
                        σώματος· εἶτ’ ἐπ’ αὐτῷ τρίτος, αὐξανομένης <br class="lb"/>μὲν ἔτι τῆς θερμασίας,
                        ἀνάλογον δ’ αὐτῇ καὶ τῶν <br class="lb"/>σφυγμῶν ἐπιδιδόντων εἰς μέγεθος καὶ τάχος καὶ
                        πυκνότητα· <br class="lb"/>τετάρτη δὲ κατάστασις ἐπὶ ταῖς εἰρημέναις τρισὶν ὁρᾶται, τῶν
                        <br class="lb"/>εἰρημένων ἁπάντων ἴσον ἑαυτοῖς φυλαττόντων τὸ μέγεθος, <br class="lb"/>ὡς πρὸς τὴν
                        ἡμετέραν αἴσθησιν· εἶτ’ ἐντεῦθεν ἄλλος πέμπτος, <br class="lb"/>ὅταν ἤδη μὲν ἐλάττων ἡ
                        θερμασία γίνηται σαφῶς, ἀτμὸς δὲ <br class="lb"/>ἐκκρίνηται διὰ τοῦ δέρματος, ὁ σφυγμὸς
                        δὲ ἐπὶ τὴν κατὰ φύσιν <br class="lb"/>ἐπανέρχηται κατάστασιν, ἀποτιθέμενος ἃ παρὰ φύσιν
                        <br class="lb"/>ἐπεκτήσατο πάντα, μεγέθους τε πέρι καὶ ταχυτῆτος καὶ <br class="lb"/>πυκνότητος.
                        ἐν τούτῳ τῷ χρόνῳ καὶ ἱδρὼς τοῖς πλείστοις αὐτῶν <br class="lb"/>γίνεται, καὶ μετὰ
                        τοῦτον ὁ τοῦ διαλείμματος ἀφικνεῖται <br class="lb"/>χρόνος, ἕκτος ἐπὶ τοῖς εἰρημένοις.
                        οὐδὲν δὲ τούτων ὑπόθεσίς <br class="lb"/>ἐστιν ἀδήλου πράγματος, ἀλλ’ ἐναρ<span class="milestone">381</span>γῶς ὁσημέραι σχεδὸν <br class="lb"/>ἅπασι τοῖς πυρέττουσι
                        τριταῖον πυρετὸν οὕτω φαίνεται γιγνόμενον· <br class="lb"/>καὶ χρὴ προσθεῖναι τῷ λόγῳ
                        τὸ πρὸς Ἱπποκράτους ﻿
<a class="pb" href="#pb416" id="pb416">[p. 416]</a>
 εἰρημένον, ὡς μέχρι μὲν τούτου καὶ μὴ
                        ἰατρὸς ἂν δύναιτο γινώσκειν <br class="lb"/>ὀρθῶς, εἰ τὰς τοῦ σφυγμοῦ τροπὰς ἐξέλοιμεν
                        τοῦ λόγου. <br class="lb"/>περιεργότεραι γὰρ ἢ κατὰ τὸν ἰδιώτην αὗταί εἰσιν, ἡ <br class="lb"/>δὲ
                        τῆς θερμασίας μεταβολὴ, κᾂν εἰ μὴ βούλοιντο παρακολουθεῖν <br class="lb"/>οἱ πάσχοντες,
                        αὐτὴ κεντρίζειν τε καὶ νύττειν αὐτοὺς πέφυκεν, <br class="lb"/>ὡς μὴ λαθεῖν. ἐξηγοῦνται
                        γοῦν πάντες οἱ κάμνοντες <br class="lb"/>οὕτως, ἐξαίφνης μὲν αὐτοῖς ἤτοι γ’ ἀνωμαλίαν ἢ
                        φρίκην διαδραμεῖν, <br class="lb"/>εἶτ’ ἐντεῦθεν ἅμα καταψύξει τῶν ἀκραίων ἐπιτείνεσθαι
                        <br class="lb"/>τὰς φρίκας, ἀκολουθῆσαι δὲ αὐταῖς τὸ ῥῖγος· εἶτ’ αὖθις <br class="lb"/>τοῦ μὲν
                        ῥίγους γενέσθαι ποτὲ καὶ παῦλαν, ἐκλύεσθαι δὲ τὴν <br class="lb"/>περίψυξιν τῶν ἄκρων,
                        αἴσθησιν δὲ φλογώσεως ἔνδον εἶναι καὶ <br class="lb"/>δίψος· ἐπὶ δὲ τούτοις αὖθις
                        οἴχεσθαι μὲν ἅπασαν ἀνωμαλίαν, <br class="lb"/>ὁμαλῶς δὲ καίεσθαι τὸ σύμπαν σῶμα, καὶ
                        τοῦτο ἀεὶ καὶ μᾶλλον <br class="lb"/>αὐτοῖς γίνεσθαι, καὶ στῆναί γέ ποτε καὶ μεῖναι τὴν
                        θερμασίαν <br class="lb"/>ὁμοίαν ἑαυτῇ· εἶθ’ ὕστερον αἴσθησιν αὐτοῖς ἐκλυομένης
                        <br class="lb"/>γενέσθαι, καὶ τοῦτο μέχρι τῆς καταστάσεως ἐκείνης μὴ παύεσθαι
                        <br class="lb"/>γινόμενον, ἐν ᾗ πρῶτον ᾔσθοντο μηκέτι πυρουμένων αὐτῶν. <br class="lb"/>ἐπὶ μὲν
                        οὖν τῶν τριταίων πυρετῶν αἱ κατὰ μέρος διαφοραὶ 
<a class="pb" href="#pb417" id="pb417">[p. 417]</a>
 τῆς περιόδου
                        τοιαῦταί τινες ὑπάρχουσιν· ἐπ’ ἄλλων δὲ ἄλλαι <br class="lb"/>διαφοραὶ πυρετῶν εἰσιν,
                        ὑπὲρ ὧν ἐφεξῆς ἐρῶ. </p>
                </section>
                <section id="body-1-4" class="div textpart chapter level3">
                  <p class="p autofirst"><span class="milestone">296</span>Νυνὶ δὲ ἐπὶ τούτου πρῶτον, οὗ <br class="lb"/>πρῶτον
                        παρεθέμην, ὁ λόγος ἐξεταζέσθω. πρῶτος οὖν ἦν <br class="lb"/>καιρὸς ὁ συνάπτων τῇ
                        ἀπυρεξίᾳ, ψύξεως αἴσθησιν παρέχων, <br class="lb"/>ὃν ἀρχὴν ὠνομάσαμεν· δεύτερος ὁ
                        ἀποτιθέμενος τὴν ψύξιν, <br class="lb"/>ὡς εἴρηται, κατὰ βραχὺ, καὶ καλείσθω συντόμου
                        διδασκαλίας <br class="lb"/>ἕνεκεν ἀνωμαλίας καιρός· εἶτ’ ἐπ’ αὐτῷ τρίτος ὁ τῆς
                        <br class="lb"/>ὁμαλοῦς αὐξήσεως. ἐφ’ ᾗ τέταρτος ὁ τῆς στάσεως, καὶ πέμπτος <br class="lb"/>ὁ τῆς
                        μειώσεως· εἶθ’ ἕκτος ὁ τῆς ἀπυρεξίας. ὅτι μὲν <br class="lb"/>οὖν ἕξ εἰσιν αἱ εἰρημέναι
                        κανονικαὶ διαφοραὶ κατὰ τὰς τῶν <br class="lb"/>τριταίων πυρετῶν περιόδους, αἰσθήσεως
                        δεῖ καὶ μνήμης, οὐκ <br class="lb"/>ἀποδείξεως λογικῆς. ἓξ δ’ οὐσῶν αὐτῶν, ὀνόματα
                        συνθέσθαι <br class="lb"/>κάλλιον ἕνεκα συντόμου θ’ ἅμα καὶ σαφοῦς δηλώσεως·
                        <br class="lb"/>καθάπερ τις νόμος ἐστὶ κοινὸς ἅπασι τοῖς Ἕλλησιν, ὧν μὲν <br class="lb"/>ἂν ἔχωμεν
                        ὀνόματα πραγμάτων παρὰ τοῖς πρεσβυτέροις εἰρημένα, <br class="lb"/>χρῆσθαι τούτοις· ὧν
                        δ’ οὐκ ἔχομεν, ἤτοι μεταφέρειν 
<a class="pb" href="#pb418" id="pb418">[p. 418]</a>
 ἀπό τινος ὧν ἔχομεν, ἢ ποιεῖν
                        αὐτοὺς κατὰ ἀναλογίαν τινὰ <br class="lb"/>τὴν πρὸς τὰ κατωνομασμένα τῶν πραγμάτων, ἢ
                        καὶ καταχρῆσθαι <br class="lb"/>τοῖς ἐφ’ ἑτέρων κειμένοις. ἔξεστι μὲν τῷ βουλομένῳ
                        <br class="lb"/>μήτε φυλάττειν τὰ συνήθη τοῖς Ἕλλησιν, εἴ που δεήσειε ποιεῖν
                        <br class="lb"/>αὐτὸν, εἰς τοὺς εἰρημένους ἀποβλέπειν σκοποὺς, καὶ πολὺ <br class="lb"/>τοῦτ’ ἔστι
                        παρὰ τοῖς νεωτέροις ἰατροῖς, ὡς ἂν μὴ παιδευθεῖσι <br class="lb"/>τὴν ἐν παισὶ
                        παιδείαν, ὥσπερ οἱ παλαιοί. συγχωρητέον οὖν <br class="lb"/>αὐτοῖς ὡς ἂν ἐθέλωσιν
                        ὀνομάζειν, ἐπειδὴ μάχιμοί τ’ εἰσὶ καὶ <br class="lb"/>ἀναιδεῖς, καὶ πολλάκις γε
                        χρηστέον τοῖς ὀνόμασιν, ὡς ἂν <br class="lb"/>ἐκεῖνοι κελεύωσιν, ὑπὲρ τοῦ φυγεῖν αὐτῶν
                        τὴν γλωσσαλγίαν· <br class="lb"/>οὐδὲ γὰρ οὐδὲ βλαβήσονταί τι διὰ τὴν ἐν τοῖς ὀνόμασι
                        παρανομίαν <br class="lb"/>οἱ κάμνοντες· ὅταν δὲ ἤτοι κλέπτωσί τινα καιρὸν <br class="lb"/>ὅλον
                        ὑπερβαίνοντες, ἢ τοῖς εἰρημένοις ἐπεισάγωσι τὸ μὴ φαινόμενον, <br class="lb"/>οὐκ
                        ἐπιτρεπτέον αὐτοῖς, ὡς ἂν εἰς βλάβην ἤδη τῶν <br class="lb"/>νοσούντων τῆς τοιαύτης
                        ἁμαρτίας διαφερούσης. ἄμεινον οὖν <br class="lb"/>ἐστιν ἐν τῷδε, προδιεσκέφθαι τὰς τῶν
                        σφαλμάτων αἰτίας, <br class="lb"/>παρ’ αἷς οἱ πλεῖστοι τῶν ἰατρῶν σφάλλονται, πρὸς τὸ
                        μήτ’ <br class="lb"/>αὐτούς τι σφαλῆναι κᾀκείνοις ἐπιδεῖξαι τὴν ἀληθῆ τοῦ 
<a class="pb" href="#pb419" id="pb419">[p. 419]</a>

                        πράγματος ὁδὸν, εἰ βουληθεῖεν. ἔνιοι γὰρ αὐτῶν οὕτω πεφύκασιν, <br class="lb"/>ὡς μηδ’
                        ἂν τὸν Ἀπόλλωνα αὐτὸν ἢ τὸν Ἀσκληπιὸν <br class="lb"/>σχῶσιν ἐπιθυμοῦντάς τε διδάσκειν
                        αὐτοὺς καὶ παρακαλοῦντας, <br class="lb"/>ὑπακοῦσαί ποτε καὶ παρασχεῖν δύνασθαι τὰ ὦτα,
                        μήτοι γε δὴ <br class="lb"/>καταδέξασθαι τῇ ψυχῇ τὰ λεχθέντα. ἀλλ’ οὐκ ἐκείνοις γε
                        <br class="lb"/>ταῦτα γεγράψεται. τοῦτο τοίνυν σφάλματος αὐτῶν αἰτία <br class="lb"/>πρώτη καὶ
                        μάλιστ’ ἐστὶν, ἡ τῆς τῶν νοσημάτων διαφορᾶς <br class="lb"/>ἄγνοια. τριταῖος μὲν γὰρ,
                        ὡς εἴρηται νῦν, εἴωθε κινεῖσθαί <br class="lb"/>τε καὶ τὰς ὥσπερ ἡλικίας αὐτοῦ
                        διανύειν, οὐ μὴν ὁμοίαν γε <br class="lb"/>κίνησιν ἔχει πᾶν νόσημα· διόπερ οὔθ’ ἡμεῖς
                        ὀρθῶς, ἃ περὶ <br class="lb"/>τριταίων εἰρήκαμεν, ἐπὶ πάντα μετοίσομεν, οὔτ’ ἄλλος τις
                        <br class="lb"/>ἀπ’ ἄλλου πάθους ὁρμηθεὶς, ἕνα κοινὸν ἀξιώσει λόγον ἁπάντων
                        <br class="lb"/>ὑπάρχειν. αὕτη μὲν οὖν ἡ πρώτη καὶ μεγίστη τῆς ἁμαρτίας <br class="lb"/>αὐτῶν
                        αἰτία. </p>
                </section>
                <section id="body-1-5" class="div textpart chapter level3">
                  <p class="p autofirst"><span class="milestone">297</span>Τὰς δ’ ἄλλας ἐφεξῆς ἐρῶ, κατὰ τὴν
                        <br class="lb"/>τῆς χρείας τάξιν, ἐπειδὰν πρότερον ὀνόματα θῶ τοῖς εἰρημένοις <br class="lb"/>τῆς
                        τριταίας περιόδου καιροῖς. Ἱπποκράτους γοῦν εἰρηκότος· <br class="lb"/>οἱ πυρετοὶ
                        ὁκόσοι μὴ διαλείποντες διὰ τρίτης ἰσχυροὶ 
<a class="pb" href="#pb420" id="pb420">[p. 420]</a>
 γίνονται,
                        ἐπικίνδυνοι· ὅτῳ δ’ ἂν τρόπῳ διαλίπωσι, σημαίνει, <br class="lb"/>ὅτι ἀκίνδυνοι· τὸ
                        διαλιπεῖν οὐκ ἔστιν ἐπ’ ἄλλου δέξασθαι <br class="lb"/>μέρους τῆς περιόδου, τὴν
                        ἀπυρεξίαν ὑπερβάντα. οὐ <br class="lb"/>γὰρ δὴ τοῦτό γέ φησιν, ὅτῳ δ’ ἂν τρόπῳ
                        παρακμάζωσιν, οὐ <br class="lb"/>γὰρ ἀληθὲς τοῦτο. χείριστος γὰρ πυρετῶν ὑπάρχων ὁ
                        ἡμιτριταῖος, <br class="lb"/>ὅμως εἰς παρακμὴν ἀφικνεῖται σαφῆ τοῖς πολλοῖς, <br class="lb"/>καὶ
                        ἐν ἄλλοις ἅπασι κατά γε τοῦτο παραπλησίως, ὅτι μὴ τοῖς <br class="lb"/>συνόχοις
                        ὠνομασμένοις· οὗτοι γὰρ μόνοι πυρετοὶ οὐκ ἔχουσι <br class="lb"/>παρακμὴν αἰσθητὴν,
                        ὥσπερ οὐδὲ τὴν ὅλην περίοδον, οὔτε <br class="lb"/>τινα ἄλλην διαφορὰν τῶν
                        προειρημένων, ἀλλ’ οἵαν ἔφαμεν <br class="lb"/>εἶναι τῶν τριταίων τὴν ἐπὶ τοῦ μεγέθους
                        ἔν τινι χρόνῳ στάσιν, <br class="lb"/>ἐκεῖνοι τοιαύτην ἔχουσιν ὀλίγου δεῖν ἅπασαν αὐτῶν
                        <br class="lb"/>τὴν διέξοδον. εἴπερ οὖν, ὡς ἔφην, ἀκίνδυνοι κατά γε τὴν <br class="lb"/>ἑαυτῶν
                        φύσιν εἰσὶν οἱ εἰς ἀπυρεξίαν λήγοντες, ὡς ἐν τοῖς περὶ <br class="lb"/>αὐτῶν λόγοις
                        ἐπεδείξαμεν, οὐκ ἄλλό τι τὸ διαλιπεῖν Ἱπποκράτης <br class="lb"/>ὠνόμασεν, ἢ τὸ λήγειν
                        εἰς ἀπυρεξίαν. ὥστ’ εὐλόγως ἄν <br class="lb"/>τις ἑπόμενος τῇ παλαιᾷ συνηθείᾳ
                        διάλειμμα καλέσειεν ἐν ταῖς <br class="lb"/>τῶν τριταίων περιόδοις τὸν καιρὸν τῆς
                        ἀπυρεξίας· ὥσπέρ γε ﻿
<a class="pb" href="#pb421" id="pb421">[p. 421]</a>
 καὶ τὴν ἐπὶ τοῦ μεγίστου μεγέθους στάσιν,
                        ὡς πρὸς τὴν αἴσθησιν <br class="lb"/>ἡμῶν τῶν ἁπτομένων, αὐτῶν τε τῶν καμνόντων,
                        <br class="lb"/>ἀκμήν. οὕτω γοῦν καὶ ἡ τῶν ἡλικιῶν ἀκμὴ τὸ τελεώτατόν <br class="lb"/>ἐστι, καὶ
                        φαίνεται καὶ τούτῳ τῷ ὀνόματι, καθάπερ καὶ τῷ <br class="lb"/>διαλείπειν ὁ Ἱπποκράτης
                        χρώμενος. ἀλλὰ καὶ τὸ πρῶτον μέρος <br class="lb"/>τῆς περιόδου κατά γε τὴν πρώτην
                        ἡμέραν γενόμενον ἐπὶ <br class="lb"/>τῇ μεταπτώσει τοῦ κατὰ φύσιν, ἔν τε τῇ τρίτῃ καὶ
                        τῇ πέμπτῃ <br class="lb"/>καὶ ταῖς ἀνάλογον, ὡσαύτως περιοδίζον ἐπὶ τῷ διαλείμματι,
                        <br class="lb"/>καλοῦσιν ἀρχὴν, οὐχ Ἱπποκράτης μόνον, ἀλλὰ καὶ <br class="lb"/>οἱ ἄλλοι σχεδὸν
                        ἅπαντες ἰατροί. μετὰ δὲ τὴν ἀρχὴν ἐναργῶς <br class="lb"/>γνωριζομένην τῇ ψύξει
                        δεύτερος ἦν καιρὸς ὁ τῆς ἀνωμαλίας, <br class="lb"/>καὶ τρίτος ὁ τῆς αὐξήσεως, ἄχρι τῆς
                        ἀκμῆς. ἐπικοινωνοῦντας <br class="lb"/>δ’ αὐτοὺς ἀλλήλοις οὐκ ἀκριβῶς ἐθεάσαντο πάντες,
                        ἰδέᾳ <br class="lb"/>διαφέροντας· ὀνομάζουσί τε τὸ συγκείμενον ἐξ ἀμφοῖν, ὡς <br class="lb"/>ἓν
                        ὅλον, οἱ μὲν ἐπίδοσιν, οἱ δ’ αὔξησιν, οἱ δ’ ἀνάβασιν <br class="lb"/>παροξυσμοῦ. καὶ
                        μέντοι καὶ λέγουσιν ἀληθές τι· μετὰ <br class="lb"/>γὰρ τὸν πρῶτον καιρὸν, ἐν ᾧ
                        καταψύχεται μὲν τὰ ἐκτὸς, <br class="lb"/>εἰς δὲ τὸ βάθος ἐναργῶς φαίνεται τὸ αἷμα
                        συῤῥέον, ἕτερός <br class="lb"/>ἐστι καιρὸς ὅλος, ὅλῳ τῷδε κατ’ ἀντίθεσιν ὑφιστάμενος,
                            
<a class="pb" href="#pb422" id="pb422">[p. 422]</a>

                        <span class="milestone">382</span>διαμαχομένου μὲν τοῦ θερμοῦ τῇ ψύξει;
                        ἀποτεινομένου <br class="lb"/>δὲ πρὸς τὰ ἐκτὸς τοῦ αἵματος. καὶ εἴ γ’ οὕτως αὐτὸν ἕνα
                        <br class="lb"/>λέγοιεν, ὡς εἴρηται νῦν, οὐ διοίσει καλεῖν τοῦτον ὅλον τὸν <br class="lb"/>καιρὸν
                        ἀνάβασιν· εἰ δ’ οὕτω καλέσαντες, ἄτμητον ἐάσειαν, <br class="lb"/>οὐ σμικρὰ βλάψουσι
                        τὴν τέχνην. ὁ γὰρ τῆς ἀνωμαλίας ἐν <br class="lb"/>αὐτῷ καιρὸς ὁ πρῶτος ἑτέρων ἔνδειξιν
                        ἔχει βοηθημάτων, <br class="lb"/>καὶ οὐ πάντῃ τῶν αὐτῶν τῷ μετ’ αὐτὸν καιρῷ, καθ’ ὃν
                        ὁμαλὴς <br class="lb"/>μὲν ἡ τοῦ παντὸς σώματος κατάστασίς ἐστιν, αὔξησις δὲ <br class="lb"/>τῶν
                        ὄντων, ἐπὶ τῆς αὐτῆς ἰδέας μενόντων, ἄχρι τῆς ἀκμῆς· <br class="lb"/>λοιπὴ δὲ ἡ παρακμὴ
                        καιρὸς εἷς ἐστιν ὅμοιος ἑαυτῷ κατὰ τὴν <br class="lb"/>ἰδέαν, ὅτι μὴ <span class="milestone">298</span>τῷ μᾶλλόν τε καὶ ἧττον αὐτὰ τὰ μόρια
                        <br class="lb"/>διαφέρει. ἀλλὰ τοῦτό γε καὶ τῷ πρώτῳ καιρῷ τῆς ἀρχῆς, <br class="lb"/>καὶ τῷ
                        δευτέρῳ τῷ τῆς ἀνωμαλίας, καὶ ἔτι τῷ τρίτῳ τῆς <br class="lb"/>ἀναβάσεως ὑπάρχει. καὶ
                        γὰρ τούτων ἑκάστῳ διαφορά τίς <br class="lb"/>ἐστι κατὰ μέρος αἰσθητῶς ὑπαλλαττομένῳ.
                        οὐ γὰρ ὁμοία <br class="lb"/>κατὰ πάντα ἐστὶν ἑκάστου τῶν εἰρημένων καιρῶν ἡ ἀρχὴ τῇ
                        <br class="lb"/>τελευτῇ, διαφέρουσι δ’ ἀλλήλων τε καὶ τοῦ μέσου καιροῦ σαφῶς. <br class="lb"/>ἡ
                        γοῦν ἀρχὴ τοῦ παροξυσμοῦ βραχύ τι τῆς κατὰ φύσιν 
<a class="pb" href="#pb423" id="pb423">[p. 423]</a>
 ἀποκεχώρηκε
                        καταστάσεως, ὥσπερ ἡ τελευτὴ πλεῖστον· ὅπου <br class="lb"/>δὲ ταῦτα μεγίσταις
                        διαφοραῖς ἀλλήλων ἀποκεχώρηκε, πάντως <br class="lb"/>δή που καὶ μέσος τίς ἐστιν αὐτῶν
                        καιρὸς, πλεῖον μὲν τῆς ἀρχῆς <br class="lb"/>ἀπέχων τοῦ κατὰ φύσιν, ἔλαττον δὲ τῆς
                        τελευτῆς. <br class="lb"/>οὕτω δὲ καὶ ἡ τῆς ἀνωμαλίας ἀρχὴ μικρόν τι διαλλάττει τῆς
                        <br class="lb"/>συναπτούσης αὐτῇ τοῦ πρώτου καιροῦ τελευτῆς, ἐπιπλέον δ’
                        <br class="lb"/>ἀφισταμένη, καὶ μέση οὖσα, μεταξύ πως ἥνωται τῇ εἰρημένῃ <br class="lb"/>τοῦ
                        πρώτου καιροῦ τελευτῇ καὶ τῇ ἀρχῇ τοῦ τρίτου. κατὰ <br class="lb"/>δὲ τὸν αὐτὸν, οἶμαι,
                        λόγον καὶ ὅσα συνάπτει τοῦ δευτέρου <br class="lb"/>καιροῦ τοῦδε τῆς ἀνωμαλίας ταῖς
                        ἀρχαῖς τοῦ τρίτου καιροῦ, <br class="lb"/>παραπλησίαν ἐκείνοις ἔχει τὴν κατάστασιν.
                        οὕτω δὲ καὶ τοῦ <br class="lb"/>τρίτου πάλιν αὐτοῦ καιροῦ τὰ μὲν πρῶτα τῶν ὑστάτων τοῦ
                        <br class="lb"/>δευτέρου βραχὺ παραλλάττει, τὰ δ’ ὕστατα παραπλήσιά πώς <br class="lb"/>ἐστι τῇ
                        τῆς ἀκμῆς ἰδέᾳ, τὸ μέσον δ’ ἀμφοῖν ἴσον ἑκατέρων <br class="lb"/>τῶν ἄκρων ἀφέστηκεν.
                        ὥστ’ οὐδὲν θαυμαστὸν, ὥσπερ τούτων <br class="lb"/>ἑκάστου τῶν καιρῶν, οὕτω καὶ τῆς
                        παρακμῆς τὸ μὲν <br class="lb"/>ἀρχὴν εἶναι, τὸ δὲ τελευτὴν, τὸ δὲ μεσότητα. καλεῖν δέ
                        γε, <br class="lb"/>εἰ βούλοιτό τις, ἕκαστον αὐτῶν ἰδίᾳ προσηγορίᾳ δύναται. <br class="lb"/>ἀκούω
                        γοῦν ἑκάστοτε τῶν ἰατρῶν λεγόντων, ἀπέκλινεν 
<a class="pb" href="#pb424" id="pb424">[p. 424]</a>
 ἀρτίως ἡ ἀκμὴ,
                        νῦν ὑφίησι, νῦν ἐνδίδωσι, νῦν ἀνίεται· εἴπερ <br class="lb"/>οὖν ταῦτα λέγουσιν, οὐκ
                        ἀδύνατον αὐτοῖς τὰ πρῶτα τῆς <br class="lb"/>παρακμῆς ὀνομάζειν ἀπόκλισιν, ἢ ὕφεσιν, ἢ
                        ἔνδοσιν, ἢ ἄνεσιν, <br class="lb"/>ἢ καί τινα τούτων, ἢ καὶ πάντα. καὶ μέντοι καὶ τὰ
                        <br class="lb"/>μέσα καλεῖν ἔξεστιν ὀνόματι τῶν εἰρημένων ἑνὶ, καὶ τελευταῖα <br class="lb"/>κατὰ
                        τὸν αὐτὸν τρόπον· ὥσπερ καὶ ὁ Ἀρχιγένης ἄνεσιν <br class="lb"/>ὀνομάζει τὸ τελευταῖον
                        τῆς παρακμῆς. ἀλλ’ ἐκεῖνος φαύλως <br class="lb"/>γε πράττει, νομίζων αὐτὴν ἕτερον
                        εἶναι καιρὸν ἰδέᾳ τινὶ διαφέροντα <br class="lb"/>τῆς παρακμῆς. ἀμέλει πάντων τῶν μερῶν
                        τῆς ὅλης <br class="lb"/>περιόδου τὸ μὲν ἀρχὴν ποιούμενος, τὸ δὲ τελευτὴν, τὸ δὲ
                        <br class="lb"/>μέσον· οὕτω καὶ αὐτῆς τῆς ἀνέσεως ποιεῖται τὴν τομὴν, ὡς <br class="lb"/>ἰδίου
                        τινὸς ὄντος καιροῦ τῶν κατὰ τὴν πρώτην διαίρεσιν, ὅσοι <br class="lb"/>διαφέρουσιν
                        ἀλλήλων ἰδέαις τισὶν, οὐ μόνον τῷ μᾶλλόν τε <br class="lb"/>καὶ ἧττον. ἐν ἀμφοτέροις
                        οὖν ἁμαρτάνει προφανῶς, ἐξαίρων <br class="lb"/>τε τὴν ἀνάβασιν τῆς πρώτης τομῆς, ἣν
                        ἐναργέστερον <br class="lb"/>ἅπαντες οἱ ἄνθρωποι νοοῦσι τῆς ἀρχῆς, καὶ προστιθεὶς τὴν
                        <br class="lb"/>ἄνεσιν ἐν τῷ τέλει τῆς περιόδου. εἰ μὲν γὰρ εἰς ἀπυρεξίαν
                        <br class="lb"/>ἀφικνοῖτο, σαφὴς ἂν εἴη ἡ διαφορὰ τοῦ τοιούτου καιροῦ 
<a class="pb" href="#pb425" id="pb425">[p. 425]</a>

                        πρὸς τοὺς ἄλλους ἅπαντας· εἰ δὲ ἐπιλαμβάνει τὴν παρακμὴν <br class="lb"/>ἡ εἰσβολὴ τοῦ
                        δευτέρου παροξυσμοῦ τριχῆ τμηθεῖσα, ἐν τῷδε <br class="lb"/>τὸ τῆς ὅλης παρακμῆς μέρος
                        ἔξεστι καλεῖν ἄνεσιν, οὐ μὴν <br class="lb"/>ἄλλόν γέ τινα νομίζειν εἶναι καιρὸν ἰδίᾳ
                        τινὶ φύσει χαρακτηριζόμενον, <br class="lb"/>ὥσπερ τοὺς ἔμπροσθεν εἰρημένους. ὅτι μὲν
                        οὖν <br class="lb"/>ἔξεστι τὰ πάντα μέρη τῆς τριταίας περιόδου σαφέσι διαφοραῖς
                        <br class="lb"/>ἀλλήλων ὁρᾷν χωριζόμενα, πρόδηλον παντὶ τῷ θεασαμένῳ <br class="lb"/>κᾂν ἕνα τινὰ
                        τῶν οὕτω καμνόντων ἀῤῥώστων· εἰ δέ <br class="lb"/>τινες αὐτῶν ἀνονόμαστοι, πρὸς μὲν
                        τοὺς ἐριστικοὺς ἐροῦμεν, <br class="lb"/>καιρὸς πρῶτος, καὶ δεύτερος, καὶ τρίτος, καὶ
                        τέταρτος, καὶ <br class="lb"/>πέμπτος, εἶθ’ ἕκτος, ὁ τῆς ἀπυρεξίας· πρὸς δὲ τοὺς
                        εἰδότας <br class="lb"/>ὀνομάτων χρῆσιν αὐτοὶ συντιθέμενοι τὰ ἐπιτήδεια. <br class="lb"/>καὶ τῷ
                        μὲν πρώτῳ καιρῷ τὸ τῆς ἀρχῆς ἴδιον <span class="milestone">299</span>ὄνομα
                        <br class="lb"/>κείσθω· τῷ δὲ δευτέρῳ τὸ τῆς ἀνωμαλίας· τῷ δὲ τρίτῳ <br class="lb"/>τὸ τῆς
                        ἀναβάσεως· καὶ τῷ τετάρτῳ τὸ τῆς ἀκμῆς· καὶ τῷ <br class="lb"/>πέμπτῳ τὸ τῆς παρακμῆς·
                        ὁ δὲ ἕκτος, ὁ τῆς ἀπυρεξίας, <br class="lb"/>διάλειμμα προσαγορευέσθω. </p>
                </section>
                <section id="body-1-6" class="div textpart chapter level3">
                  <p class="p autofirst">Ἔξεστι δὲ καὶ κατ’ ἄλλον τινα τρόπον <br class="lb"/>εἰς μείζω μέρη διελεῖν ὅλην τὴν
                        περίοδον, εἴ γε εἰς δύο ﻿
<a class="pb" href="#pb426" id="pb426">[p. 426]</a>
 δυνατὸν αὐτὴν ὅλην διελεῖν, ἓν μὲν τὸ
                        τοῦ πρώτου παροξυσμοῦ <br class="lb"/>ποιοῦντας, ἀπὸ τῆς πρώτης εἰσβολῆς ἄχρι τῆς
                        ἐσχάτης <br class="lb"/>ἀνέσεως· τὸ δὲ (μετὰ) μεταξὺ (ἐστὶ) τῆς παρακμῆς καὶ τῆς
                        εἰσβολῆς <br class="lb"/>τοῦ δευτέρου παροξυσμοῦ. καλῶ δὲ εἰσβολὴν παροξυσμοῦ <br class="lb"/>τὸν
                        ἀκριβῶς ἤδη πρῶτον χρόνον ἀπλατῆ, τὸν δ’ αὐτὸν τοῦτον <br class="lb"/>ἐπισημασίαν
                        εἰώθασιν ὀνομάζειν. καὶ τό γε πρὸς Ἱπποκράτους <br class="lb"/>εἰρημένον· ἐν τοῖσι
                        παροξυσμοῖσιν ὑποστέλλεσθαι· κατὰ ταύτην <br class="lb"/>ἡγοῦμαι λελέχθαι τὴν τομήν.
                        προειπὼν γὰρ, ὡς προσήκει, <br class="lb"/>οἷς μὲν αὐτίκα ἡ ἀκμὴ, αὐτίκα λεπτῶς
                        διαιτᾷν, οἷς δ’ <br class="lb"/>ὕστερον, εἰς εἰκεῖνο μὲν καὶ πρὸ ἐκείνου λεπτῶς,
                        ἔμπροσθεν <br class="lb"/>δὲ πιότερον διαιτᾷν, ὡς ἂν ἐξαρκέσοι ὁ νουσέων, ἐπήνεγκεν·
                        <br class="lb"/>ἐν δὲ τοῖσι παροξυσμοῖσιν ὑποστέλλεσθαι χρή· διδάσκων ἡμᾶς
                        <br class="lb"/>δηλονότι μόνον ἐκεῖνον τὸν καιρὸν φυλάττεσθαι, τὸν ὑπ’ αὐτοῦ
                        <br class="lb"/>καλούμενον παροξυσμόν. οὐδέποτε γὰρ ἐν αὐτῷ τρέφομεν, <br class="lb"/>ἐν δὲ τῷ
                        λοιπῷ παντὶ τῆς ἀνέσεως ἄλλοτε κατ’ ἄλλο <br class="lb"/>μόριον αὐτοῦ· ποτὲ μὲν γὰρ
                        ἁπλοῦς ἐστιν ἐκ παρακμῆς <br class="lb"/>μόνον ὑπάρχων, ἐνίοτε δ’ ἐκ παρακμῆς καὶ
                        διαλείμματος <br class="lb"/>σύγκειται. αὕτη μέν ἐστιν ἡ εἰς δύο μέρη τομὴ τῆς μιᾶς 
<a class="pb" href="#pb427" id="pb427">[p. 427]</a>
 περιόδου, τὸ μὲν ἕτερον μέρος αὐτῆς τὸ πρότερον, ὀνομαζόντων
                        <br class="lb"/>ἡμῶν παροξυσμὸν, τὸ δὲ ἐπ’ αὐτῷ δεύτερον, ἤτοι γε <br class="lb"/>ἄνεσιν, ὡς
                        ἀρτίως, ἢ ὡς ἔνιοι, διάλειμμα. διάλειμμα γὰρ <br class="lb"/>καλοῦσιν οὐκ ὀλίγοι τῶν
                        ἰατρῶν τὸ μετὰ τὴν ἀκμὴν ἅπαν, <br class="lb"/>ὅπως ἂν ἔχῃ φύσεως, εἶτ’ οὖν εἰς
                        ἀπυρεξίαν παυόμενον, εἴτε <br class="lb"/>καὶ μή. ἀλλ’ ἡμῖν γε φυλαττέσθωσαν αἱ
                        προειρημέναι κλήσεις, <br class="lb"/>ὑπὲρ τοῦ μηδεμίαν ἀσάφειαν γίνεσθαι κατὰ τὸν
                        λόγον, <br class="lb"/>καὶ προσαγορευέσθω τὸ μετὰ τὸν παροξυσμὸν ἅπαν ἄνεσις, <br class="lb"/>οὐ
                        κωλυόντων ἡμῶν, ὡς ἔφην, εἰ καὶ διάλειμμά τις αὐτὸν <br class="lb"/>καλεῖν ὅλον, ἢ
                        παρακμὴν, ἢ ἔνδοσιν, ἢ ὕφεσιν, ἢ ἀφαίρεσιν <br class="lb"/>ἐθέλοι. πρόκειται γὰρ οὐ
                        περὶ τῶν ὀνομάτων ζυγομαχεῖν, <br class="lb"/>ἀλλὰ τὰ μέρη τῆς περιόδου σκοπεῖν ὁπόσα
                        τε τὸν ἀριθμόν <br class="lb"/>ἐστι καὶ ὅπῃ διενήνοχεν ἀλλήλων. </p>
                </section>
                <section id="body-1-7" class="div textpart chapter level3">
                  <p class="p autofirst">Αὐτὴ μὲν οὖν ἡ τομὴ τῶν εἰς ἀπυρεξίαν <br class="lb"/>ληγόντων ἁπάντων ἐστὶ πυρετῶν,
                        ἀμφημερινῶν, τριταίων, <br class="lb"/>τεταρταίων, ὡς ἓξ ἐχόντων τὰ μέρη διαφέροντα
                        ἀλλήλων <br class="lb"/>ἰδέαις εὐσήμοις· ἑτέρα δὲ, τῶν μὴ διαλειπόντων, εἰς πέντε
                        <br class="lb"/>μέρη διαιρουμένων. εἰσὶ δὲ καὶ οὗτοι πάμπολλοι, τινὲς μὲν 
<a class="pb" href="#pb428" id="pb428">[p. 428]</a>

                        ἑκάστης ἡμέρας παροξυνόμενοι, τινὲς δὲ διὰ τρίτης· οὐ μὴν <br class="lb"/>οἵ γε διὰ
                        τετάρτης πολλάκις, ἀλλ’ ἐν τῷ σπανίῳ, φαίνονται <br class="lb"/>γινόμενοι· τὸ πλεῖστον
                        γὰρ αὐτῶν γένος εἰς ἀπυρεξίαν παύεται. <br class="lb"/>διττὴ δὲ καὶ τούτων ἐστὶν ἡ ἰδέα
                        τῶν εἰς <span class="milestone">383</span>ἀπυρεξίαν <br class="lb"/>μὴ παυομένων,
                        ἀμφημερινῶν, τριταίων, τεταρταίων. <br class="lb"/>ἔνιοι μὲν γὰρ αὐτῶν καὶ τὸ μέγεθος
                        ἀποτίθενται τοῦ σφυγμοῦ <br class="lb"/>καὶ τὸ τάχος καὶ τὴν πυκνότητα <span class="milestone">300</span>καὶ τὴν <br class="lb"/>σκληρότητα· τινὲς δὲ τὰ μὲν ἄλλα
                        τρία πρὸς τὸ κατὰ φύσιν <br class="lb"/>ἐπανάγουσι, φυλάττουσι δὲ ταχύτητα οἱ μὲν
                        πλεῖον, οἱ δὲ <br class="lb"/>ἧττον. ἀλλ’ οὐ τοῦ νῦν παρόντος λόγου περὶ ἐκείνων
                        διαιρεῖσθαι· <br class="lb"/>πρόκειται γὰρ ἐξαριθμῆσαι τὰ μόρια τῆς περιόδου <br class="lb"/>καθ’
                        ἕκαστον γένος νοσήματος. εἰρηκότες οὖν ὀλίγον <br class="lb"/>ἔμπροσθεν, ὡς ἕξ εἰσι τὰ
                        πάντα κατὰ τοὺς διαλείποντας <br class="lb"/>πυρετοὺς, ἑξῆς διερχόμεθα τὰ μέρη τῶν μὴ
                        διαλειπόντων, <br class="lb"/>πέντε εἶναι λέγοντες, ὅταν τὰ μὲν ἄλλα παραπλησίως αὐτοῖς
                        <br class="lb"/>ὑπάρχῃ, μόνον δὲ λείπῃ τὸ τῆς ἀπυρεξίας. ἡ δ’ ἐν τοῖς <br class="lb"/>ἄλλοις
                        μέρεσιν ὁμοιότης ἔξ ἀνάγκης ἐστὶ, τὸ τῆς εἰσβολῆς τῶν <br class="lb"/>παροξυσμῶν μετὰ
                        συστολῆς γίγνεσθαι, ὀνομάζω δ’ οὕτω τὸ <br class="lb"/>μετὰ τοῦ ψύχεσθαι, τούτῳ γὰρ
                        ἕπεται κατὰ τοὺς σφυγμοὺς 
<a class="pb" href="#pb429" id="pb429">[p. 429]</a>
 εἴσω μᾶλλον κινεῖσθαι μετὰ
                        μικρότητος, ἀποχωροῦντος εἰς <br class="lb"/>τὰ σπλάγχνα τοῦ αἵματος, ᾧ πάλιν ἐξ
                        ἀνάγκης ἕπεται τὸ τῆς <br class="lb"/>ἀνωμαλίας, εἶθ’ ἑξῆς τὸ τῆς ἀναβάσεως, ἀκμῆς τε
                        καὶ παρακμῆς. <br class="lb"/>ἐφ’ ὧν μέντοι χωρὶς αἰσθητῆς συστολῆς εἰσβολὴ γίγνεται
                        παροξυσμοῦ, <br class="lb"/>τοὺς τρεῖς καιροὺς εἰς ἕνα μεταπίπτειν ἀναγκαῖόν ἐστι,
                        <br class="lb"/>καὶ γίγνεσθαι τὸ σύμπαν μέχρι τῆς ἀκμῆς ἀνάβασιν. ὅπου γὰρ <br class="lb"/>οὐκ
                        ἐγένετο συστολὴ, δῆλον ὡς οὐδ’ ἀνωμαλία. τὴν δὲ ἀκμὴν οὐδ’ <br class="lb"/>ἄν ποτε
                        εἶδον ἀπολείπουσαν, ἀλλ’ ἀεὶ διαμένουσαν αἰσθητὴν <br class="lb"/>ἰσότητα κατὰ πάντας
                        τοὺς πυρετοὺς ἐπί τινα χρόνον· εἰσβολὴν <br class="lb"/>μέντοι μυριάκις ἐθεασάμην ἄνευ
                        τῶν εἰρημένων τῆς ἀρχῆς <br class="lb"/>συμπτωμάτων, ὧν τὸ μὲν κυριώτατον ἦν ἁπάσαις
                        ὀλίγου δεῖν <br class="lb"/>ταῖς ἀρχαῖς ἡ ψύξις συνοῦσα τῶν παροξυσμῶν, ὥσπερ καὶ ἡ
                        <br class="lb"/>ἐπὶ τὰ ἔσω τῶν ἀρτηριῶν κίνησις, ὑπὲρ ἧς εἴρηται μὲν ἐπιπλέον <br class="lb"/>ἐν
                        τῇ περὶ τῶν σφυγμῶν πραγματείᾳ, κατὰ δὲ τὸν ἐνεστῶτα <br class="lb"/>λόγον ἀρκεῖ τῷ
                        τάχει τῆς συστολῆς ἀφορίζειν αὐτήν. <br class="lb"/>ὅσα δ’ ἄλλα συμπτώματά τε καὶ
                        σημεῖα τῆς ἀρχῆς τῶν παροξυσμῶν <br class="lb"/>ἐστιν ἴδια, προείρηται τὰ μὲν
                        ἐπιγινόμενα τῇ περιψύξει, <br class="lb"/>τὰ δ’ ἄλλα ἄλλως συμβαίνειν· σμικρότης μὲν
                        τῶν <br class="lb"/>σφυγμῶν καὶ ἀραιότης καὶ βραδυτὴς διαστολῆς ἐπὶ τῇ καταψύξει, 
<a class="pb" href="#pb430" id="pb430">[p. 430]</a>
 ῥῖγος δ’ ἐπ’ ἄλλαις προφάσεσιν, ἃς ἐν ταῖς τῶν συμπτωμάτων
                        <br class="lb"/>αἰτίαις εἴπομεν. ἀλλ’ ὅλον τὸ γένος τοῦτο τῶν <br class="lb"/>παροξυσμῶν
                        παντάπασιν, ὡς ἔφην, ἀπόλλυται, καὶ πολλοὺς <br class="lb"/>πολλάκις ἡμεῖς ἐκωλύσαμεν
                        ὑπὸ τῶν θαυμαστῶν τούτων <br class="lb"/>ἰατρῶν ἤτοι γ’ ἐπὶ τὸ λουτρὸν πεμφθέντας, ἢ
                        τροφὴν προσενέγκασθαι <br class="lb"/>κελευθέντας, ὡς ὑπερβεβηκότας ἤδη τὰς ὑπόπτους
                        <br class="lb"/>ὥρας τοῦ παροξυσμοῦ. συμβαίνει δὲ αὐτοὺς ἀγνοοῦντας <br class="lb"/>ἀκριβῶς
                        ἅπτεσθαι τῆς ἀρτηρίας, ἐν τοῖς τοιούτοις σφάλμασι <br class="lb"/>καθίστασθαι. ἅπασι
                        γὰρ τοῖς οὕτω παροξυνομένοις ἡ συστολὴ <br class="lb"/>θάττων γίγνεται· γνωρίζειν δ’
                        αὐτὴν οὐ παντός ἐστιν, <br class="lb"/>ἀλλὰ δεῖται μάλιστα τοῦτο τὸ ἔργον, εἴπερ τι καὶ
                        ἄλλο τῆς <br class="lb"/>τέχνης, ἀσκήσεως ἱκανῆς, ἣν οὐχ οὐχ οἷόν τε ποιήσασθαι,
                        <br class="lb"/>πρὶν τεχνωθῆναι τὸν εἰρημένον ὑφ’ ἡμῶν τρόπον ἐν τῷ <br class="lb"/>πρώτῳ τῆς
                        διαγνώσεως τῶν σφυγμῶν. εἰ μὲν οὖν τις εἴη <br class="lb"/>γνωστικὸς τῆς συστολῆς τῶν
                        ἀρτηριῶν, ἐγχωρεῖ τούτῳ <br class="lb"/>τίθεσθαι τοῦτ’ αὐτὸ τὸ μέρος τοῦ παροξυσμοῦ,
                        καθ’ ὃ <br class="lb"/>τὴν συστολὴν ὠκυτέραν ἐγνώρισε γεγενημένην ἄνευ τῆς
                        <br class="lb"/>διαστολῆς, ἀρχὴν τῆς περιόδου· τὸ δ’ ἐφεξῆς τῷδε ἐπανάβασιν, <br class="lb"/>ἄχρι
                        τῆς ἀκμῆς· εἰ δὲ μὴ γνωρίζοι μηδὲ τοῦτο, ﻿
<a class="pb" href="#pb431" id="pb431">[p. 431]</a>
 φαίνοιτο δὲ ἀθλίπτως
                        αὐτῷ παντοίως ἡ εἰσβολὴ γεγενημένη, <br class="lb"/>τὸ μέχρι τῆς ἀκμῆς μέρος τοῦ
                        παροξυσμοῦ πᾶν ἐπανάβασιν, <br class="lb"/>ἢ ἐπίδοσιν, ἢ αὔξησιν ὀνομάσει· τέμνων δ’
                        αὐτὴν εἰς πρῶτα <br class="lb"/>καὶ τελευταῖα καὶ μέσα κατὰ τὸ μᾶλλόν τε καὶ ἦττον, οὐκ
                        <br class="lb"/>εἴδεσι διαφόροις, ὡς ἔμπροσθεν ἔλεγον ἐπὶ τῶν αἰσθητῶν <br class="lb"/>περιψύξεων.
                        ἐν τοῖς τοιούτοις οὖν πυρετοῖς οἱ πάντες ἔσονται <br class="lb"/>καιροὶ τρεῖς, αὔξησις,
                        ἀκμὴ, μείωσις· οὐδὲν γὰρ χεῖρον <br class="lb"/>οὐδὲ μείωσιν ὀνομάζειν τὸν καιρὸν
                        ἐκεῖνον, ἐν ᾧ τοῦ μεγέθους <br class="lb"/>ἀφαιρεῖταί τι τοῦ πυρετοῦ· ἐν ὅσοις δ’ οὐκ
                        ἔστι περίοδος, <br class="lb"/>οἷον καὶ τοῖς συνόχοις ὀνομαζομένοις, τούτοις τοῖς
                        <br class="lb"/>πυρετοῖς οὔτε παροξυσμὸς ὅλως <span class="milestone">301</span>τίς
                        ἐστιν, οὔτε τὰ <br class="lb"/>προειρημένα μέρη, τὰ μέντοι τῆς ὅλης νόσου μόρια κατὰ
                        <br class="lb"/>διαφέροντας χρόνους καὶ τούτοις ἐστὶν, ἑτέροις τρόποις διαγινωσκόμενα
                        <br class="lb"/>παρὰ τοὺς ἐν τοῖς παροξυσμοῖς καιροὺς, οὓς <br class="lb"/>ὀλίγον ὕστερον ἐρῶ, καὶ
                        μάλιστα ὅτι σφάλλονται πάντες ἐν <br class="lb"/>αὐτοῖς ἰατροὶ, καίτοιγε Ἱπποκράτους
                        ὀρθότατα διδάξαντος <br class="lb"/>ὑπὲρ αὐτῶν. </p>
                </section>
                <section id="body-1-8" class="div textpart chapter level3">
                  <p class="p autofirst">Ἀλλὰ νῦν ἐπὶ τοὺς κατὰ περίοδόν τινα <br class="lb"/>παροξύνοντας ἐπανέλθωμεν τῷ λόγῳ,
                        πᾶν ὅσον ὑπόλοιπον 
<a class="pb" href="#pb432" id="pb432">[p. 432]</a>
 ἐν αὐτοῖς ἄσκοπον ἀφεῖται διαιροῦντες. ἑνὸς
                        μὲν δὴ καὶ <br class="lb"/>πρώτου μεμνῆσθαι κελεύω, τοῦ γεγονέναι τὸν λόγον ἡμῖν
                        <br class="lb"/>ἅπαντα τὸν ἀπ’ ἀρχῆς ἄχρι δεῦρο περὶ τῶν ἁπλῶν περιόδων. <br class="lb"/>ἐν γὰρ
                        ταῖς ἐπιπεπλεγμέναις ὁ μετὰ τὴν ἀκμὴν καιρὸς <br class="lb"/>ἐνίοτε στενοῦται,
                        φθανούσης εἰσβάλλειν ἐπισημασίας ἑτέρου <br class="lb"/>παροξυσμοῦ, πρὶν τὴν προτέραν
                        περίοδον ἀκριβῶς πληρωθῆναι, <br class="lb"/>καὶ πολλάκις γε κατὰ μὲν τὴν ἑαυτοῦ φύσιν
                        ὁ πυρετὸς <br class="lb"/>ἐκ τοῦ τῶν διαλειπόντων ἐστὶ γένους, ὥσπερ ὁ τριταῖος, ἡ
                        <br class="lb"/>δ’ ἐπιπλοκὴ χρόνον ἀπυρεξίας οὐδένα καταλείπει τῇ προτέρᾳ <br class="lb"/>περιόδῳ,
                        φθάσαντος εἰσβαλεῖν τοῦ δευτέρου παροξυσμοῦ, <br class="lb"/>πρὶν ἀπολυθῆναι τὸν
                        πρότερον. εἴρηται δέ μοι περὶ τῶν <br class="lb"/>τοιούτων ἐπιπλοκῶν ἐν δύο
                        πραγματείαις, τῇ τε περὶ κρίσεων <br class="lb"/>καὶ τῇ περὶ διαφορᾶς τῶν πυρετῶν, ἔνθα
                        καὶ διώρισται <br class="lb"/>μίξις ἐπιπλοκῆς. ὁ γοῦν ἡμιτριταῖος ἐκ μίξεώς τε καὶ
                        κράσεως <br class="lb"/>ἐδείχθη γιγνόμενος ἀμφημερινοῦ τε καὶ τριταίου πυρετοῦ.
                        <br class="lb"/>πολλάκις δὲ καὶ αὐτῷ τῷ ἡμιτριταίῳ τῶν ἁπλῶν εἷς <br class="lb"/>ἐπιπλέκεται
                        πυρετῶν, ἤτοι τριταῖος, ἢ ἀμφημερινὸς, ἀλλ’ <br class="lb"/>οὐκ ἔστιν ἡ τοιαύτη
                        ποικιλία τῆς ἐνεστώσης οἰκεία πραγματείας, <br class="lb"/>ἀρκεῖ γὰρ ἐνταῦθα τοὺς
                        ἰδίους ἑκάστου τῶν πυρετῶν 
<a class="pb" href="#pb433" id="pb433">[p. 433]</a>
 καιροὺς ἀκριβῶς διαρθρῶσαι· τὸ γὰρ
                        τὸ συμπλεκόμενον αὐτῶν <br class="lb"/>ἑτοίμως δύνασθαι διακρίνειν οὕτως ἂν ἡμῖν
                        μάλισθ’ <br class="lb"/>ὑπάρξειεν. οἱ μὲν οὖν ἀκριβῶς ἁπλοῖ προείρηνται, περὶ δὲ
                        <br class="lb"/>τῶν ἐπιμίκτων ἑξῆς ἐρῶ. γίνεται τοίνυν ἐνίοτε φρικώδης <br class="lb"/>εἰσβολὴ, τὰ
                        τῆς ἀρχῆς ἴδια γνωρίσματα πάντα ἔχουσα, πλὴν <br class="lb"/>ῥίγους, ἔστι δ’ ὅτε καὶ
                        τούτου τὴν ἔμφασιν· ἡ γάρ τοι σφοδρὰ <br class="lb"/>φρίκη δόξειεν ἂν ἤτοι γε ἀρχή τις
                        εἶναι ῥίγους, ἢ μικρὸν <br class="lb"/>ῥῖγος, ἀλλὰ τό γε ἀκριβὲς ῥῖγος, οἷον ἐν
                        τριταίοις τε καὶ τεταρταίοις <br class="lb"/>πυρετοῖς ἐστιν, ὁ τοιοῦτος μὴ λαμβάνει,
                        καὶ διὰ <br class="lb"/>τοῦτ’ οὖν αὐτὸν ὀνομάζω φρικώδη· καὶ πολύ γε μᾶλλον ὅτι
                        <br class="lb"/>προδείξας τινὰ σημεῖα τοῦ δευτέρου καιροῦ, πάλιν ἀρχὴν ἑτέρας
                        <br class="lb"/>εἰσβολῆς ἐργάζεται φρικώδη, ὃ καλοῦσιν ἔνιοι μὲν ἐπανάληψιν, <br class="lb"/>ἔνιοι
                        δ’ ἐπαναδίπλωσιν· ἔστιν ὅτε δὲ καὶ δεύτερον <br class="lb"/>ἐργάζεται τοῦτο, καί τισιν
                        ἐνίοτε καὶ τρίτον, εἶτα μόγις ὕστερον <br class="lb"/>ὁμαλῶς ἐξαπλοῦται μέχρι τῆς ἀκμῆς
                        ἀναβαίνων. οὗτος <br class="lb"/>ὁ πυρετὸς εἰς ἀπυρεξίαν οὐδέποτε παύεται. ὅ τε γὰρ
                        ἄχρι τῆς <br class="lb"/>ἀκμῆς αὐτῷ χρόνος ὑπάρχει πάμπολυς ἥ τε παρακμὴ χωρὶς
                        <br class="lb"/>αἰσθητῆς διαπνοῆς· πολὺ δὲ δὴ μᾶλλον ἀποδεῖ τοῦ μεθ’ ἱδρῶτος 
<a class="pb" href="#pb434" id="pb434">[p. 434]</a>
 εἰς ἀπυρεξίαν ἰέναι. ὥσπερ οὖν ὁ ἀπὸ τῆς πρώτης εἰσβολῆς
                        <br class="lb"/>παροξυσμὸς ἄχρι τῆς ἀκμῆς ἐν πολλῷ χρόνῳ παραγίνεται, <br class="lb"/>κατὰ τὸν
                        αὐτὸν τρόπον ἀπὸ τῆς ἀκμῆς κατὰ βραχὺ μειοῦται. <br class="lb"/>καὶ τοίνυν ἐπὶ τῆς
                        ὑστεραίας ἕτερος αὐτοῖς ἐπιγίνεται παροξυσμὸς, <br class="lb"/>φρικώδης μὲν ὁμοίως,
                            <span class="milestone">384</span>ἀλλ’ οὐκ ἔχων τὰς ἐπαναλήψεις
                        <br class="lb"/>ὡσαύτως τῷ πρόσθεν, ἢ εἴποτε κατὰ τὸ σπάνιον σχοίη, <br class="lb"/>μίαν ποιήσαιτο
                        μόνην, ὀλιγοχρόνιόν τε καὶ σμικράν. ἀναβαίνει <br class="lb"/>δὲ καὶ οὗτος ὁ παροξυσμὸς
                        ἐπὶ τὴν ἀκμὴν ἐν χρόνῳ <br class="lb"/>πολλῷ, καὶ παρακμάζει ὡσαύτως ἐν οὐκ ὀλίγῳ
                        χρόνω, <br class="lb"/>
                        <span class="milestone">302</span>καὶ διὰ τοῦτ’ αὐτὸ ἐπὶ τῆς τρίτης ἡμέρας
                        ὁ αὐτὸς τῷ <br class="lb"/>κατὰ τὴν πρώτην ἐκδέχεται παροξυσμὸς, εἶτ’ αὖθις ὁ κατὰ τὴν
                        <br class="lb"/>τετάρτην ὁ αὐτὸς τῷ κατὰ τὴν δευτέραν, καὶ τοῦτο ἐφεξῆς <br class="lb"/>ἀεί.
                        τοῦτον ἐγὼ τὸν πυρετὸν ἕνεκα συντόμου καὶ σαφοῦς <br class="lb"/>διδασκαλίας ἑνὶ
                        προσαγορεύειν βουλόμενος ὀνόματι, τέθεικα <br class="lb"/>κατ’ αὐτοῦ κλῆσιν
                        ἡμιτριταῖον. εἰ μὲν οὖν καὶ Ἱπποκράτης <br class="lb"/>τὸν τοιοῦτον πυρετὸν ἡμιτριταῖον
                        ἐκάλει, καθάπερ <br class="lb"/>ἐγὼ πείθομαι, δύο ἂν ἐκ τοῦ λόγου κερδαίνοις, ὅτι τε
                        <br class="lb"/>πρᾶγμα μανθάνεις ἰατρικὸν, ὅτι τε τοὔνομα παλαιὸν ἐπιφέρεις <br class="lb"/>αὐτῷ·
                        εἰ δ’ ἡγεῖταί τις ἕτερόν τινα πυρετὸν ὑφ’ 
<a class="pb" href="#pb435" id="pb435">[p. 435]</a>
 Ἱπποκράτους
                        ἡμιτριταῖον καλεῖσθαι, σφάλλεσθαί με νομίσας <br class="lb"/>ἐν τῇ προσηγορίᾳ, τὸ
                        πρᾶγμα αὐτὸ μανθανέτω. ὅτι γὰρ <br class="lb"/>καὶ τοιοῦτός τις γίνεται πυρετὸς, ὁποῖον
                        εἶπον, οὐκέτ’ ἐν <br class="lb"/>τῷδε μάρτυρος οὔθ’ Ἱπποκράτους οὔτε ἄλλου τινὸς ὁ
                        λόγος <br class="lb"/>χρῄζει, μόνον οὐ καθ’ ἑκάστην ἡμέραν ὁρώντων ἡμῶν αὐτὸν, <br class="lb"/>καὶ
                        μάλιστ’ ἐν Ῥώμῃ. ὥσπερ γὰρ ἐν ἄλλοις ἄλλα χωρίοις, <br class="lb"/>οὕτως ἐν τῇδε πόλει
                        πλεονάζει τὸ κακὸν τοῦτο. παράκειται <br class="lb"/>δ’ αὐτῷ τις ἄλλος, οὔτε τῇ δευτέρᾳ
                        τῶν ἡμερῶν ἕτερον φέρων <br class="lb"/>παροξυσμὸν, οὔτε κατὰ τὴν πρώτην καὶ τὴν τρίτην
                        τὰς <br class="lb"/>ἐπαναλήψεις. ἔστι δ’ οὐχ εἷς οὐδ’ ὁ τοῦδε τρόπος· ἐνίοτε <br class="lb"/>μὲν
                        γὰρ ἄνευ φρίκης, ἐνίοτε δὲ σὺν φρίκῃ ποιεῖται τὴν εἰσβολὴν, <br class="lb"/>ἔστι δ’ ὅτε
                        καὶ μετὰ καταψύξεως τῶν ἄκρων σαφῶς· <br class="lb"/>ὦπται δὲ ἐνίοτε καὶ χωρὶς αἰσθητῆς
                        περιψύξεως οὗτος ὁ πυρετὸς <br class="lb"/>ἔχειν τοὺς πέντε καιροὺς, ἀρχὴν, ἀνωμαλίαν,
                        ἐπίδοσιν, <br class="lb"/>ἀκμὴν καὶ παρακμήν. τοῖς δὲ χρόνοις ἤδη διῃρημένοις
                        <br class="lb"/>ὀλιγοχρόνιος μὲν ἡ ἀρχὴ, ὀλιγοχρόνιος δέ ἐστιν αὐτοῦ καὶ <br class="lb"/>ἡ
                        ἀνωμαλία· τὰ δὲ τῆς ἀναβάσεως οὐχ ὁμοίως ἅπασιν, ἀλλ’ <br class="lb"/>ἐνίοις μὲν (οὐκ)
                        ὀλιγοχρόνια, ἐνίοις δὲ χρόνῳ πλείονι· καὶ <br class="lb"/>μὲν δὴ καὶ ὁ τῆς ἀκμῆς καιρὸς
                        ἐν χρόνῳ μὲν πάντως αἰσθητῷ ﻿
<a class="pb" href="#pb436" id="pb436">[p. 436]</a>
 καὶ πλατεῖ, διαφέρει δ’ οὐκ
                        ὀλίγον ἐν τῷ μᾶλλόν τε καὶ ἧττον. <br class="lb"/>οὕτω δὲ καὶ τὰ τῆς παρακμῆς ἐν χρόνῳ
                        μὲν ἅπασι μακρῷ, <br class="lb"/>διαφέρει δ’ ἐν τῷ τισὶ μὲν αἰσθητῶς ἀφαιρεῖν καὶ
                        <br class="lb"/>παρέχειν ἐλπίδα τοῦ διὰ ταχέων παύσασθαι, μετὰ ταῦτά θ’ <br class="lb"/>ἵσταται
                        φυλάσσων ἴσον τὸ ὑπόλοιπον μέγεθος τῆς παρακμῆς· <br class="lb"/>τισὶ δὲ ὅλην ποιεῖται
                        τὴν παρακμὴν ἀπ’ ἀρχῆς ἄχρι τῆς τελευτῆς <br class="lb"/>βραδεῖαν, ὥστε καὶ ἐκ
                        διαστημάτων χρόνου μακροτέρων <br class="lb"/>ἁπτομένῳ σοι δόξει μὲν ἀφῃρηκέναι τι
                        πάντως, ὀλίγιστον <br class="lb"/>μέντοι τουτί. τοιαῦταί τινες καὶ ἄλλαι μερικαὶ
                        διαφοραὶ τῶν <br class="lb"/>διὰ τρίτης ἡμέρας παροξυνομένων πυρετῶν, οὓς ἅπαντας
                        <br class="lb"/>ὀνομάζω τριταιοφυεῖς, εἰς μὲν τὴν τῆς διαθέσεως, ὅθεν ἐξάπτονται,
                        <br class="lb"/>γνῶσιν χρησιμώταται, πρὸς δὲ τὴν νῦν ἐνεστῶσαν <br class="lb"/>πραγματείαν
                        ἄχρηστοι. πρόκειται γὰρ ἡμῖν ἐνταῦθα τούς <br class="lb"/>τε ἐν ταῖς περιόδοις
                        διορίσασθαι καιροὺς καὶ τοὺς ὅλου τοῦ <br class="lb"/>νοσήματος, ἕνεκα τῆς τῶν
                        βοηθημάτων εὐκαίρου χρήσεως, <br class="lb"/>ἣν οὐδὲν ὀνίνησιν ἡ τοιαύτη ποικιλία,
                        καθάπερ οὐδὲ ἡ τῶν ἐν <br class="lb"/>ἀμφημερινοῦ σχήματι πεποικιλμένων· καὶ γὰρ καὶ
                        τούτων <br class="lb"/>οὐκ ὀλίγοι καθ’ ἑκάστην ἡμέραν παροξυνόμενοι διάλειμμα
                        <br class="lb"/>οὐδὲν ἴσχουσιν· ἐρῶ δ’ αὐτῶν ὅμως ἕνεκα παραδείγματος 
<a class="pb" href="#pb437" id="pb437">[p. 437]</a>

                        ὀλίγας διαφορὰς, οὐχ ὡς χρησίμους εἰς τὴν ἐνεστῶσαν ὑπόθεσιν, <br class="lb"/>ἀλλ’ ὅτι
                        τῶν ἰατρῶν ἔνιοι παντάπασι φυσῶνται ἐξ ὧν <br class="lb"/>ἀλόγως φλυαροῦσι, καὶ δόξαν
                        ἀποφέρονται παρὰ τοῖς ἀσυνέτοις, <br class="lb"/>ὡς ἐπιμελεῖς τε καὶ πονητικοὶ καί τι
                        σοφώτερον ἐπιστάμενοι <br class="lb"/>τῶν μόνα τὰ χρήσιμα γραφόντων. </p>
                </section>
                <section id="body-1-9" class="div textpart chapter level3">
                  <p class="p autofirst"><span class="milestone">303</span>Εἰσβάλλει τοίνυν ὁ παροξυσμὸς τῶν
                        <br class="lb"/>καθ’ ἑκάστην ἡμέραν παροξυνομένων πυρετῶν ἐνίοτε μὲν <br class="lb"/>ἄνευ σαφοῦς
                        περιψύξεως, ἐνίοτε δὲ σὺν ταύτῃ, καὶ διαμένει <br class="lb"/>γε τὰ τῆς ἀρχῆς ἴδια τοῖς
                        μὲν ἐπὶ πλείονα, τοῖς δὲ ἐπ’ ἐλάττονα <br class="lb"/>χρόνον· καὶ δὴ καὶ τὰ τῆς
                        ἀνωμαλίας ὡσαύτως τοῖς <br class="lb"/>μὲν ἐπὶ πλείονα, τοῖς δὲ ἐπ’ ἐλάττονα χρόνον·
                        καὶ μετὰ <br class="lb"/>ταῦτα ἀναβαίνει μέχρι τῆς ἀκμῆς ὁ πυρετὸς οὗτος ἐν πλείονι
                        <br class="lb"/>χρόνῳ τῶν διὰ τρίτης παροξυνομένων. ὑπάρχει δ’ αὐτῷ καί <br class="lb"/>τι
                        τοιοῦτον, ὃ κᾀκείνοις μὲν ἔστιν ὅτε γίγνεται σπανίως, πολὺ <br class="lb"/>μᾶλλον δ’ ἐν
                        τούτῳ φαίνεται· σαφῆ ποιούμενος ἀνάβασιν, <br class="lb"/>ἵσταταί τινι χρόνῳ μηδὲν
                        προστιθεὶς, εἶτ’ αὖθις προστίθησιν. <br class="lb"/>οὕτω δὲ κᾀπὶ τῆς παρακμῆς ἤτοι γε
                        ὁμαλὴν ποιεῖται τὴν <br class="lb"/>ἀφαίρεσιν, ἢ μεταξὺ ἵστησιν ἐπὶ τοῦ αὐτοῦ μεγέθους,
                        τοῖς 
<a class="pb" href="#pb438" id="pb438">[p. 438]</a>
 μὲν ὥραν μίαν, τοῖς δὲ δύο, μετὰ ταῦτα ἀφαιρεῖ. καὶ δὴ
                        <br class="lb"/>καὶ μέχρι τῆς εἰσβολῆς τοῦ δευτέρου παροξυσμοῦ τοῖς μὲν <br class="lb"/>ἀφαιρεῖ,
                        τοῖς δὲ ἐν ᾧπέρ ἐστι μεγέθει διαμένει. μᾶλλον δὲ <br class="lb"/>τοῦτο τοῖς διὰ τρίτης
                        ὑπάρχει, διότι καὶ ἡ περίοδος αὐτῶν <br class="lb"/>ἐστι μακροτέρα. διπλασία γάρ πώς
                        ἐστι τῷ χρόνῳ τῶν διὰ <br class="lb"/>τρίτης παροξυνομένων πυρετῶν ἡ περίοδος, εἰ
                        παραβάλλοιτο <br class="lb"/>τῇ τῶν καθ’ ἑκάστην ἡμέραν. ὥστε ἐναργῶς διὰ τοῦτο
                        χρονίζει <br class="lb"/>τὸ λείψανον τῆς παρακμῆς αὐτῆς, ἐν ἴσῳ διαμένον μεγέθει.
                        <br class="lb"/>πολλοὶ δὲ καὶ ἄλλοι τρόποι περιόδων εἰσὶ, διαφοραῖς <br class="lb"/>μερικαῖς
                        ποικιλλόμενοι, περιττοὶ πρὸς τὰ νῦν ἐνεστῶτα. διὰ <br class="lb"/>τοῦτο δὲ ἐνίων
                        ἐμνημόνευσα, διότι τῶν ἰατρῶν οἱ μὴ γινώσκοντες, <br class="lb"/>ὡς οὐκ ἔστιν οἰκεία
                        τοῦ παρόντος σκέμματος ἡ τοιαύτη <br class="lb"/>διδασκαλία, γεγράφασιν ὑπὲρ αὐτῶν,
                        ἁμαρτάνοντες καὶ <br class="lb"/>κατ’ αὐτῶν τὴν διήγησιν. ἀλλ’ οὐ νῦν καιρὸς ἐλέγχειν
                        αὐτοὺς <br class="lb"/>ἐν οὐκ οἰκείῳ σκέμματι· μαθήσῃ δ’ ἐπιστημονικῶς, ὅτι γε
                        <br class="lb"/>φλυαροῦσιν ἄχρηστα, καὶ ὅτι θαυμαστῶς Ἱπποκράτους εὑρόντος <br class="lb"/>τὴν ἐν
                        αὐτοῖς μέθοδον, οὔτ’ ἐξειργάσατό τις αὐτὴν, <br class="lb"/>καὶ πρὸς τούτῳ καὶ
                        διέφθειραν οἱ πλεῖστοι, κατ’ ἐκεῖνο μάλιστα 
<a class="pb" href="#pb439" id="pb439">[p. 439]</a>
 τοῦ λόγου τὸ
                        χωρίον, ἔνθα συνάπτειν μέλλω τοῖς εἰρημένοις <br class="lb"/>καιροῖς τὰ βοηθήματα.
                        πραχθήσεται δέ μοι τοῦτο <br class="lb"/>τοὺς ὅλου τοῦ νοσήματος ἐπιδείξαντι καιρούς·
                        ἄχρι μὲν γὰρ <br class="lb"/>τοῦδε τοὺς ἐν μέρει διῆλθον μόνους. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De morborum temporibus</a>
          </header>
          <ul class="tree">
            <li>
              <a href="#body-1">De morborum temporibus</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
