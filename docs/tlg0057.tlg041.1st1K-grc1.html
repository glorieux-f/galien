<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:19"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg041">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg041.1st1K-grc1.xml">De morborum differentiis</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg041.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">6</span>, <span class="biblScope">836-880</span>, <span class="date">1823</span></span>. </span>
                <a href="https://hdl.handle.net/2027/hvd.hxpp8m">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb836" id="pb836">[p. 836]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΔΙΑΦΟΡΑΣ ΝΟΣΗΜΑΤΩΝ <br class="lb"/>ΒΙΒΛΙΟΝ.<a class="bookmark" href="#body-1-1"> §</a></h3>
                  <p class="p autofirst">Πρῶτον μὲν εἰπεῖν χρὴ, τί ποτε νόσημα <br class="lb"/>καλοῦμεν, ἵν’ ᾖ δῆλον, ὑπὲρ οὗ
                        σπουδάζει τὸ γράμμα· δεύτερον <br class="lb"/>δ’ ἐπὶ τούτῳ, πόσα τὰ σύμπαντά ἐστιν ἁπλᾶ
                        τε καὶ <br class="lb"/>πρῶτα νοσήματα καὶ οἱονεὶ στοιχεῖα τῶν ἄλλων· ἐφεξῆς τε
                        <br class="lb"/>τρίτον, ὁπόσα τὰ ἐκ τούτων συντιθέμενα γίνεται. </p>
                </section>
                <section id="body-1-2" class="div textpart chapter level3">
                  <p class="p autofirst">Ληπτέον δὴ κᾀνταῦθα ὁμολογουμένην ἀρχὴν, <br class="lb"/>ὡς ἅπαντες ἄνθρωποι, ἐπειδὰν
                        μὲν τὰς ἐνεργείας τῶν τοῦ <br class="lb"/>σώματος μορίων εἰς τὰς κατὰ τὸν βίον πράξεις
                        ὑπηρετούσας <br class="lb"/>ἀμέμπτως ἔχωσιν, ὑγιαίνειν εἰσὶ πεπεισμένοι, βλαβέντες δ’
                            
<a class="pb" href="#pb837" id="pb837">[p. 837]</a>
 ἡντιναοῦν ἐξ αὐτῶν, νοσεῖν ἐκείνῳ τῷ μέρει νομίζουσιν. εἰ
                        <br class="lb"/>δὲ ταῦθ’ οὕτως ἔχει, τὴν ὑγείαν ἐν δυοῖν τούτοιν ζητητέον, <br class="lb"/>ἢ ἐν
                        ταῖς κατὰ φύσιν ἐνεργείαις, ἢ ἐν ταῖς κατασκευαῖς τῶν <br class="lb"/>ὀργάνων, ὑφ’ ὧν
                        ἐνεργοῦμεν· ὥστε καὶ ἡ νόσος ἢ ἐνεργείας <br class="lb"/>ἐστὶν, ἢ κατασκευῆς βλάβη.
                        ἀλλ’ ἐπεὶ καὶ κοιμώμενοι, καὶ <br class="lb"/>ἄλλως ἐν σκότῳ καὶ ἡσυχίᾳ διάγοντες, ἢ
                        κατακείμενοι πολλάκις <br class="lb"/>οὔτε τι μέρος κινοῦμεν, οὔθ’ ὅλως αἰσθανόμεθα τῶν
                        <br class="lb"/>ἔξωθεν οὐδενὸς, οὐδὲν μὴν ἧττον ὑγιαίνομεν, κᾀν τούτῳ <br class="lb"/>δῆλον, ὡς οὐ
                        τὸ ἐνεργεῖν ἐστι τὸ ὑγιαίνειν, ἀλλὰ τὸ <span class="milestone">2</span>δύνασθαι. <br class="lb"/>δυνάμεθα δὲ ἐνεργεῖν ἐκ τῆς κατὰ φύσιν κατασκευῆς· <br class="lb"/>ἐν
                        ταύτῃ ἄρα τὸ ὑγιαίνειν ἐστίν. ἕξει δὴ λόγον αἰτίας ἡ <br class="lb"/>κατασκευὴ πρὸς τὴν
                        ἐνέργειαν· ὥστ’, εἴτε τὴν κατὰ φύσιν <br class="lb"/>ἁπάντων τῶν μορίων κατασκευὴν
                        ὑγείαν ὀνομάζειν ἐθέλοις, <br class="lb"/>εἴτε τὴν τῶν ἐνεργειῶν αἰτίαν, εἰς ταὐτὸν
                        ἄμφω τὼ λόγω <br class="lb"/>συμβαίνουσιν. ἀλλ’ εἴπερ ἡ ὑγεία τοῦτο, δῆλον ὡς ἡ νόσος
                        <br class="lb"/>τὸ ἐναντίον, ἤτοι κατασκευή τις παρὰ φύσιν, ἢ βλάβης <br class="lb"/>ἐνεργείας
                        αἰτία. δῆλον δὲ ὡς, εἰ καὶ διάθεσιν εἴποις παρὰ 
<a class="pb" href="#pb838" id="pb838">[p. 838]</a>
 φύσιν, ὀνόματί
                        τε χρήσῃ παλαιῷ καὶ δηλώσεις ταὐτό. <br class="lb"/>κατὰ πόσους δὲ τρόπους ἐξιστάμενα
                        τὰ σώματα τοῦ κατὰ <br class="lb"/>φύσιν ἐμποδίζεται περὶ τὰς ἐνεργείας, εἴπερ
                        εὕροιμεν, οὕτως <br class="lb"/>ἂν ἤδη τὸν ἀριθμὸν ἁπάντων τῶν ἁπλῶν νοσημάτων
                        εὑρηκότες <br class="lb"/>εἴημεν. ἀρχὴ δὲ κᾀνταῦθα ὁμολογουμένη, σύμμετρον <br class="lb"/>μὲν
                        εἶναι τὸ κατὰ φύσιν οὐκ ἐν ζώῳ μόνον, ἀλλὰ καὶ ἐν <br class="lb"/>φυτῷ καὶ σπέρματι καὶ
                        ὀργάνῳ παντὶ, τὸ δὲ αὖ παρὰ <br class="lb"/>φύσιν ἄμετρον. εἴη ἂν οὖν ἡ μὲν ὑγεία
                        συμμετρία τις, ἡ <br class="lb"/>δὲ νόσος ἀμετρία. τίνων οὖν ἡ νόσος ἀμετρία, σκεπτέον
                        <br class="lb"/>ἐφεξῆς. ἢ δηλονότι, ὧνπερ ἡ ὑγεία συμμετρία, τούτων ἡ <br class="lb"/>νόσος
                        ἀμετρία; εἰ μὲν οὖν ἐν πόρων συμμετρίᾳ τὸ ὑγιαίνειν <br class="lb"/>ἐστὶν, ἐν πόρων
                        ἀμετρίᾳ γενήσεται καὶ τὸ νοσεῖν· εἰ δ’ ἐν <br class="lb"/>εὐκρασίᾳ θερμοῦ καὶ ψυχροῦ
                        καὶ ξηροῦ καὶ ὑγροῦ τὸ <br class="lb"/>ὑγιαίνειν ἐστὶν, ἐν τῇ τούτων δυσκρασίᾳ καὶ τὸ
                        νοσεῖν ἐξ <br class="lb"/>ἀνάγκης συμβήσεται. κατὰ ταὐτὰ δὲ, κᾂν ἐν ἄλλῳ τινὶ γένει
                        <br class="lb"/>συμμέτρῳ τὸ ὑγιαίνειν ὑπάρχῃ, δῆλον ὡς καὶ τὸ νοσεῖν 
<a class="pb" href="#pb839" id="pb839">[p. 839]</a>
 ἐν
                        τῷ κατ’ ἐκεῖνο τὸ γένος ἀμέτρῳ συστήσεται. πάλιν δὲ <br class="lb"/>δὴ τὸ αὐτὸ τοῦτ’
                        ἐπισκεψώμεθα λογικώτερον. ἁπλοῦν εἴ <br class="lb"/>τι σῶμα καὶ ἀκριβῶς ἐστιν ἓν, οὐκ
                        ἄν ποτε δέξαιτο τὸ μᾶλλόν <br class="lb"/>τε καὶ ἧττον, οὐδ’ ἂν εἴη τι κατ’ ἐκεῖνο τὸ
                        γένος ἕτερον <br class="lb"/>ἑτέρου βέλτιόν τε καὶ χεῖρον· εἰ δ’ ἐκ πλειόνων συγκέοιτο,
                        <br class="lb"/>πολλοὶ μὲν ἂν οὕτω γε τρόποι τῆς συνθέσεως ἐν αὐτῷ γίνοιντο
                        <br class="lb"/>βελτίους τε καὶ χείρους· εἴη δ’ ἂν οὕτω· καὶ αὐτὰ <br class="lb"/>τὰ συντιθέμενα
                        κρείττω τε καὶ φαυλότερα· τὸ δ’ ἄριστα <br class="lb"/>συγκείμενον ἁπάντων ἄριστον ἂν
                        εἴη τῶν ὁμογενῶν. ἆρ’ <br class="lb"/>οὖν ἐν τοῖς τῶν ζώων σώμασι τὸ μᾶλλόν τε καὶ
                        ἧττόν ἐστιν, <br class="lb"/>ὡς τὸ μὲν ἄκρως εὐεκτικὸν εἰπεῖν, τὸ δ’ ἁπλῶς εὐεκτικὸν,
                        <br class="lb"/>οὐ μὴν ἄκρως, καὶ τουτὶ μὲν ὑγιεινὸν, οὐ μὴν εὐεκτοῦν, <br class="lb"/>ἕτερόν δέ
                        τι δυσαρεστούμενον, ἄλλο δὲ ἤδη νοσοῦν, καὶ τούτου <br class="lb"/>τὸ μὲν ἐπιεικῶς, τὸ
                        δὲ ὀλεθρίως, καὶ τὸ μὲν μετρίως, <br class="lb"/>τὸ δὲ σφοδρῶς; ἢ πάντες ὁμοίως
                        διακείμεθα νοσοῦντές τε καὶ <br class="lb"/>ὑγιαίνοντες; οὐκ ἔστιν εἰπεῖν. οὐκ οὖν ἕν
                        ἐστι τὸ τῶν ζώων <br class="lb"/>σῶμα, καθάπερ ἢ ἄτομος ἡ Ἐπικούρειος, ἢ τῶν ἀνάρμων τι
                            
<a class="pb" href="#pb840" id="pb840">[p. 840]</a>
 τῶν Ἀσκληπιάδου· σύνθετον ἄρα πάντως. ἀλλ’ εἰ μὲν ἐξ
                        <br class="lb"/>ἀτόμων, ἢ ἀνάρμων, ἢ ὅλως ἐξ ἀπαθῶν τινων σύγκειται, <br class="lb"/>τὸ μᾶλλόν τε
                        καὶ ἧττον ἐν τῷ ποιῷ τῆς συνθέσεως ἕξει δίκην <br class="lb"/>οἰκίας ἐξ ἀπαθῶν μὲν
                        λίθων συγκειμένης, οὐ μὴν ἐν τῇ <br class="lb"/>συνθέσει γε πάντῃ κατορθουμένης. εἰ δὲ
                        εἶεν οἷοί τε πάσχειν <br class="lb"/>τι καὶ οἱ λίθοι, πολυειδέστερον ἂν οὕτω γε τὸ
                        μᾶλλόν τε <br class="lb"/>καὶ ἧττον ὑπάρχοι κατὰ τὴν οἰκίαν. εἰ δὲ καὶ αὐτὰ τὰ στοιχεῖα
                        <br class="lb"/>τῶν ἡμετέρων σωμάτων ἀλλοιοῦσθαί τε καὶ πάσχειν <br class="lb"/>πέφυκεν, οὐ μόνον
                        ἂν ἐν τῇ συνθέσει τε καὶ οἷον διαπλάσει <br class="lb"/>τῶν μορίων, ἀλλὰ καὶ δι’ ὅλων
                        ἑαυτῶν τὸ μᾶλλόν τε καὶ <br class="lb"/>ἧττον ἐπιδέχοιτ’ ἄν. καὶ δὴ καὶ νοσήσει
                        δηλονότι δι’ ὅλων <br class="lb"/>ἑαυτῶν εἴδη τοσαῦτα νοσημάτων ἁπλᾶ τε καὶ
                            πρῶ<span class="milestone">3</span>τα <br class="lb"/>καὶ οἷον στοιχεῖα τῶν ἄλλων,
                        ὅσαπερ ἂν ᾖ τὰ συντιθέντα. <br class="lb"/>τοῦτο δὲ τὸ δι’ ὅλων οὐκ ἐν τοῖς ἀπαθέσιν
                        <br class="lb"/>ἐστὶ στοιχείοις· οὐ γὰρ ἐνδέχεται παθεῖν τι τὴν ἄτομον <br class="lb"/>αὐτὴν, ἀλλ’
                        ἐν τῇ συνθέσει τε καὶ διαπλάσει τὸ <br class="lb"/>πάθημα. </p>
                </section>
                <a class="pb" href="#pb841" id="pb841">[p. 841]</a>
                <section id="body-1-3" class="div textpart chapter level3">
                  <p class="p autofirst">Σύνθεσις δὲ καὶ διάπλασις ἐν τοῖς τῶν ζώων <br class="lb"/>σώμασιν ὑπάρχει τριττή· πρώτη
                        μὲν ἡ τῶν ὁμοιομερῶν ὀνομαζομένων, <br class="lb"/>ἀρτηριῶν, καὶ φλεβῶν, καὶ νεύρων,
                        καὶ ὀστῶν, <br class="lb"/>καὶ χόνδρων, καὶ συνδέσμων, ὑμένων τε καὶ σαρκῶν· δευτέρα
                        <br class="lb"/>δὲ ἡ τῶν ὀργανικῶν, ἐγκεφάλου τε καὶ καρδίας, καὶ <br class="lb"/>πνεύμονος, καὶ
                        ἥπατος, καὶ κοιλίας, καὶ σπληνὸς, καὶ <br class="lb"/>ὀφθαλμῶν, καὶ νεφρῶν· τρίτη δὲ ἡ
                        τοῦ σύμπαντος σώματος. <br class="lb"/>ἕκαστον γὰρ τῶν ὀργανικῶν τούτων μορίων ἔκ τινων
                        <br class="lb"/>ἑτέρων ἁπλῶν ὡς πρὸς τὴν αἴσθησιν σύγκειται, κᾀκείνων <br class="lb"/>ἕκαστον ἐκ
                        τῶν πρώτων στοιχείων. σαρκὸς οὖν αὐτῆς, <br class="lb"/>ᾗ σὰρξ, ἐν τῇ συνθέσει μόνῃ τῶν
                        πρώτων στοιχείων ἡ διαφορὰ, <br class="lb"/>ᾗ μέντοι μόριον ὀργάνου, παρά τε τὴν
                        διάπλασιν καὶ <br class="lb"/>τὸ μέγεθος· καὶ γὰρ οὖν καὶ αὐτῶν τῶν ὀργάνων ἐν τούτοις
                        <br class="lb"/>αἱ διαφοραί. πόσα τοίνυν ἐστὶ καὶ τίνα κατὰ τὴν <br class="lb"/>πρώτην ὑπόθεσιν τὰ
                        σύμπαντα νοσήματα τῶν ὁμοιομερῶν <br class="lb"/>σωμάτων, διελθόντες, ἑξῆς ἐπὶ τὴν
                        ἑτέραν μεταβησόμεθα, <br class="lb"/>τὴν ἀλλοιοῦσθαί τε καὶ τρέπεσθαι τὴν οὐσίαν ὅλην
                        δι’ ὅλης <br class="lb"/>ἑαυτῆς ὑποτιθεμένην. </p>
                </section>
                <a class="pb" href="#pb842" id="pb842">[p. 842]</a>
                <section id="body-1-4" class="div textpart chapter level3">
                  <p class="p autofirst">Ἔστι δὲ δύο τὰ πρῶτα πάθη, τὸ μὲν εὐρύτης <br class="lb"/>τις πόρων, τὸ δὲ στέ<span class="milestone">200</span>γνωσις. ἀπαθῶν γὰρ ὑποκειμένων <br class="lb"/>τῶν πρώτων
                        στοιχείων, ἐν τῇ συνθέσει μόνῃ τὰ <br class="lb"/>παθήματα· συνθέσεως δὲ πάσης αἱ
                        προειρημέναι διαφοραί. <br class="lb"/>ὥστ’ ἀναγκαῖον ἐῤῥῶσθαι μὲν ἕκαστον τῶν
                        ὁμοιομερῶν, <br class="lb"/>ὁπόταν ἡ συμμετρία τῶν πόρων αὐτοῦ φυλάττηται,
                        διαφθειρομένης <br class="lb"/>δὲ ταύτης ἐξίστασθαι τοῦ κατὰ φύσιν. ἀλλ’ <br class="lb"/>ἐπειδὴ
                        συμμετρίας ἁπάσης ἡ διαφορὰ διττὴ, (τὸ μὲν γὰρ <br class="lb"/>ὑπερβολὴ, τὸ δὲ
                        ἔλλειψις,) δῆλον, ὡς καὶ τὰ πρῶτα νοσήματα <br class="lb"/>τῶν ἁπλῶν σωμάτων ἔσται
                        διττὰ, τὸ μὲν εὐρύτης τις <br class="lb"/>πόρων, τὸ δὲ στέγνωσις. καὶ ὀστοῦν δὴ καὶ
                        σὰρξ καὶ τῶν <br class="lb"/>ἄλλων ἕκαστον τῶν ἁπλῶν σωμάτων πρὸς τὴν αἴσθησιν, <br class="lb"/>εἰ
                        μὲν στεγνότερον ἢ μανότερον εἴη τοῦ συμμέτρου, κακῶς <br class="lb"/>διακεῖσθαι
                        φήσομεν, εἰ δ’ ἐν τῷ μέσῳ τῆς ὑπερβολῆς ἑκατέρας, <br class="lb"/>ὡς ἂν μάλιστα συμφέρῃ
                        ταῖς χρείαις αὐτῶν, ἄκρως <br class="lb"/>ὑγιαίνειν ἐροῦμεν τηνικαῦτα· τὰ δὲ ἐφ’
                        ἑκάτερα τῆς ἀκριβοῦς <br class="lb"/>συμμετρίας βραχείας ἐκτροπὰς οὐδέπω μὲν εἶναι
                        νόσους, 
<a class="pb" href="#pb843" id="pb843">[p. 843]</a>
 ἔστ’ ἂν μηδέπω βλάβην αἰσθητὴν ἐνεργείας τινὸς
                        ἀπεργάζωνται· <br class="lb"/>πολὺ δ’ ἐν ταύταις ὑπάρχειν τὸ μᾶλλόν τε καὶ ἧττον,
                        <br class="lb"/>ὡς ἂν ἱκανὸν ἐχούσης διάστημα τῆς νοσώδους ἀμετρίας <br class="lb"/>παρὰ τὴν
                        ἀκριβῶς ὑγιεινὴν συμμετρίαν· ἐν τούτῳ δὴ παντὶ <br class="lb"/>τῷ πλάτει τὰς τῶν
                        ὑγιαινόντων συνίστασθαι διαφοράς· <br class="lb"/>ἐν δὲ τῷ μετὰ τοῦτο, τῷ τῆς αἰσθητῆς
                        ἀμετρίας, τὰς νόσους, <br class="lb"/>ἄχρις ἂν ἐπ’ ἐκείνην ἀφίκωνται τὴν ἀμε<span class="milestone">4</span>τρίαν, ἥτις <br class="lb"/>ἤδη φθορὰν ἐργάζεται τοῦ μορίου.
                        οὐ γὰρ δὴ μέχρι γε παντὸς <br class="lb"/>στεγνοῦσθαί τε καὶ μανοῦσθαι τὰ τῶν ζώων
                        σώματα <br class="lb"/>πέφυκεν, ἀλλ’ ἔστι τις κᾀνταῦθα ὅρος, οὗ περαιτέρω προελθεῖν
                        <br class="lb"/>αὐτοῖς ἄνευ διαλύσεώς τε καὶ φθορᾶς ἀδύνατον. <br class="lb"/>ἡ μὲν δὴ τῶν ἀπαθῶν
                        στοιχείων ὑπόθεσις ὧδε ἔχει.</p>
                  <p class="p">Τῶν δὲ πάσχειν ὑποτιθεμένων αὐτὰ, καὶ μέντοι καὶ <br class="lb"/>δρᾷν εἰς ἄλληλα, καὶ
                        κεράννυσθαι δι’ ὅλων, ὅσαπερ ἂν <br class="lb"/>ὑπόθηταί τις εἶναι τὰ πρῶτα στοιχεῖα,
                        τοσαῦτα ἐξ ἀνάγκης <br class="lb"/>ἐρεῖ καὶ τὰ πρῶτα νοσήματα. φέρε γὰρ εἶναι τὰ πρῶτα
                        <br class="lb"/>στοιχεῖα τέτταρα, τὸ θερμὸν, καὶ τὸ ψυχρὸν, καὶ τὸ ξηρὸν, 
<a class="pb" href="#pb844" id="pb844">[p. 844]</a>

                        καὶ τὸ ὑγρὸν, ἐκ τούτων δὲ κεραννυμένων ἀλλήλοις συμμέτρως <br class="lb"/>μὲν
                        ὑγιαίνειν τὸ ζῶον, ἀμέτρως δὲ νοσεῖν. ἔσται <br class="lb"/>δὴ καὶ τὰ πρῶτα νοσήματα
                        τέτταρα, τό θ’ ὑπὲρ τὴν κατὰ <br class="lb"/>φύσιν συμμετρίαν πρῶτον θερμὸν, καὶ
                        δεύτερον τὸ ψυχρὸν, <br class="lb"/>καὶ τρίτον τὸ ὑγρὸν, καὶ τέταρτον τὸ ξηρόν. αὗται
                        μὲν <br class="lb"/>καὶ αἱ κατὰ τὴν δευτέραν ὑπόθεσιν νόσοι τῶν ὁμοιομερῶν
                        <br class="lb"/>ὀνομαζομένων σωμάτων, ἃ δὴ καὶ τελέως ἁπλᾶ φαίνεται.</p>
                  <p class="p">Τὰ δὲ τῶν συνθέτων ἐν ἡμῖν ὀργάνων νοσήματα κοινὰ <br class="lb"/>τῶν ὑποθέσεων ἑκατέρων
                        ἐστίν. ἐπέλθωμεν οὖν καὶ ταῦτα <br class="lb"/>διὰ βραχέων, αὐτὸ τοῦτο πρῶτον
                        ἐπιδεικνύντες, ὅπως ἐστὶ <br class="lb"/>κοινά. δεομένου δὴ παντὸς τοῦ πρὸς αἴσθησιν
                        συνθέτου <br class="lb"/>σώματος, ὃ δὴ καὶ ἀνομοιομερὲς ὀνομάζουσιν, εἰ μέλλοι καλῶς
                        <br class="lb"/>ἐνεργήσειν, οὔτ’ ἐξ οἵων ἔτυχε συγκεῖσθαι μορίων τῶν <br class="lb"/>ἁπλῶν, οὔτ’
                        ἐξ ἀριθμοῦ τινος ἢ μεγέθους οὐ προσήκοντος, <br class="lb"/>οὔθ’ ὃν ἔτυχε τρόπον
                        συνθέσεως ὑπάρχειν, ἐν τέσσαρσι <br class="lb"/>τούτοις γένεσι τὰ τῶν ὀργάνων ἁπάντων
                        ἔσται νοσήματα. <br class="lb"/>διαφοραὶ δὲ καθ’ ἕκαστον γένος αἵδε. κατὰ μὲν τὸ πρῶτον
                            
<a class="pb" href="#pb845" id="pb845">[p. 845]</a>
 ῥηθὲν, ὅταν ἡ προσήκουσα μορφὴ τοῦ μορίου διαφθείρηται,
                        <br class="lb"/>ἢ σχῆμα μὴ δέον, ἢ κοιλότητα λαβόντος, ἢ πόρον, ἤ <br class="lb"/>τι τούτων
                        ἀπολέσαντος, ὧν εἶναι δέον. ἐκ τούτου τοῦ γένους <br class="lb"/>ἐστὶ καὶ ἡ τραχύτης
                        αὐτοῦ καὶ ἡ λειότης οὐ προσηκόντως <br class="lb"/>ὑπαλλαττόμεναι. ἐν δὲ τῷ δευτέρῳ
                        γένει, τῷ κατὰ <br class="lb"/>τὸν ἀριθμὸν τῶν ἁπλῶν καὶ πρώτων μορίων, διττὴ νοσημάτων
                        <br class="lb"/>ἔσται διαφορὰ, ἢ ἐλλείποντός τινος ὧν εἶναι δέον, <br class="lb"/>ἢ πλεονάζοντος
                        ὧν οὐκ εἶναι δέον. καὶ μὲν δὴ κᾀν τῷ <br class="lb"/>τρίτῳ γένει, τῷ κατὰ τὸ μέγεθος,
                        ὁμοίως διττὴ νοσημάτων <br class="lb"/>ἔσται διαφορά. μεῖζον γὰρ εἴτι γένοιτο, δεόμενον
                        ἔλαττον <br class="lb"/>ὑπάρχειν, ἢ αὖθις ἔλαττον ἀποτελεσθείη, μεῖζον εἶναι δεόμενον,
                        <br class="lb"/>οὐκ ὀρθῶς ἂν ἔχοι τὸ σύμπαν ὄργανον. ἐν δὲ δὴ <br class="lb"/>τῷ λοιπῷ γένει τῶν
                        νοσημάτων, τῷ κατὰ τὴν σύνθεσιν, <br class="lb"/>ἤτοι τῆς κατὰ φύσιν ἐξαλλαττομένης
                        θέσεως, ἢ τῆς πρὸς <br class="lb"/>ἄλληλα τῶν μορίων κοινωνίας, αἱ διαφοραὶ
                        συστήσονται. <br class="lb"/>ὥσπερ δ’ ἐκ τῶν ἁπλῶν σωμάτων ἕκαστον τῶν πρώτων
                        <br class="lb"/>ὀργάνων ἢ κατορθοῦται συντιθέμενον ἢ διαμαρτάνεται, <br class="lb"/>καὶ ἐκ τούτων
                        αὐτῶν τό θ’ ὑγιαίνειν ὑπάρχει καὶ τὸ νοσεῖν, ﻿
<a class="pb" href="#pb846" id="pb846">[p. 846]</a>
 οὕτω πάλιν ἐξ
                        αὐτῶν τούτων τῶν ὀργάνων τῶν <br class="lb"/>πρώτων τὰ δεύτερα συνίσταται. μῦς μὲν γὰρ
                        καὶ φλὲψ <br class="lb"/>καὶ ἀρτηρία τῶν πρώτων ὀργάνων, δάκτυλος δὲ τῶν δευτέρων,
                        <br class="lb"/>καὶ τούτου μᾶλλον ἔτι ποὺς καὶ ποδὸς τὸ σκέλος. <br class="lb"/>καθόλου γὰρ, ὅσα
                        μὲν ἐκ τῶν ὁμοιομερῶν συνελθόντων <br class="lb"/>ἐγένετο μιᾶς ἐνεργείας ἕνεκεν, ἐν
                        τοῖς πρώτοις ὀργάνοις <br class="lb"/>ἀριθμηθήσεται, τὰ δ’ ἐκ τούτων πάλιν συντιθέμενα,
                        κᾂν <br class="lb"/>ὅτι μάλιστα μίαν ἐργάζηται τοῦ παντὸς ὀργάνου τὴν ἐνέργειαν,
                        <br class="lb"/>ἐν τοῖς δευτέροις τετάξεται. τὰ δὲ αὐτὰ ταῦτα <br class="lb"/>καὶ τούτων τῶν
                        ὀργάνων ἔσται νοσήματα τοῖς ἐπὶ τῶν <br class="lb"/>πρώτων εἰρημένοις. <span class="milestone">5</span>ἀλλὰ περὶ μὲν τῶν ὀργάνων τῆς <br class="lb"/>διαφορᾶς ἐν
                        ἑτέρῳ διῄρηται λόγῳ, τίνα μὲν ἀκριβῶς ἐστι <br class="lb"/>τὰ πρῶτα, τίνα δ’ ἐπ’ αὐτοῖς
                        δεύτερά τε καὶ τρίτα καὶ <br class="lb"/>τέταρτα τίθεσθαι προσῆκεν. ἔνια γὰρ
                        ἐπαμφοτερίζει τοῖς <br class="lb"/>γνωρίσμασιν, ὡς καὶ πρῶτα δοκεῖν εἶναι καὶ δεύτερα.
                        <br class="lb"/>δεῖται δὲ οὐδὲ ὅ γε παρὼν λόγος τῆς τοιαύτης ἀκριβολογίας· <br class="lb"/>εἰς ἓν
                        δὲ τοῦτ’ ἀποβλέπειν ἀξιῶ, εἴθ’ ἁπλοῦν ἐστιν <br class="lb"/>ὡς πρὸς τὴν αἴσθησιν, εἴτε
                        σύνθετον τὸ μόριον. τοῦ μὲν 
<a class="pb" href="#pb847" id="pb847">[p. 847]</a>
 γὰρ ἁπλοῦ τὰ πρῶτα ῥηθέντα
                        νοσήματα τῇ διαφορᾷ τῶν <br class="lb"/>φυσικῶν στοιχείων εἰσὶ διωρισμένα, τοῦ συνθέτου
                        δὲ τὰ <br class="lb"/>δεύτερα, κοινὰ τῶν ὑποθέσεων ὑπάρχοντα. γένος δ’ οὐδέν <br class="lb"/>ἐστι
                        νοσήματος οὔτε ἐν τοῖς ἁπλοῖς σώμασιν οὔτ’ ἐν <br class="lb"/>τοῖς συνθέτοις ἴδιον
                        ἑκατέρων· ἡ γὰρ τῆς διαιρέσεως μέθοδος <br class="lb"/>ἐνδείκνυται τὸ ἀδύνατον· ἀλλ’ ἓν
                        ἔτι ἐστὶ κοινὸν <br class="lb"/>ἁπάντων τῶν σωμάτων καὶ τῶν συνθέτων, εἴτ’ οὖν τῶν
                        <br class="lb"/>πρώτων ὀργάνων, εἴτε καὶ τῶν δευτέρων, εἴτε καὶ τῶν <br class="lb"/>τρίτων ὑπάρχει
                        τὸ νῦν λεχθησόμενον. μέθοδος δὲ καὶ <br class="lb"/>τούτου τῆς εὑρέσεως τὸ κοινῇ πᾶσι
                        τοῖς εἰρημένοις ὑπάρχον <br class="lb"/>μορίοις. εἰ γὰρ ὑπάρχει τι κοινὸν αὐτοῖς ἐν τῷ
                        κατὰ <br class="lb"/>φύσιν ἔχειν, ὡς ἐνέργειαν ἢ χρείαν τινὰ τῷ ζώῳ παρεχόμενον,
                        <br class="lb"/>πάντως δήπου καὶ διαφθειρομένου τούτου κοινὸν <br class="lb"/>αὐτοῖς τι καὶ νόσημα
                        συστήσεται. τί δὲ τοῦτ’ ἔστι τὸ <br class="lb"/>πᾶσιν ὑπάρχον κοινόν; ἕνωσις τῶν ἰδίων
                        μορίων, ἧς ἕκαστον <br class="lb"/>μεταλαβὸν ἓν εἶναι λέγεται καὶ μίαν ἐνέργειαν ἢ
                        <br class="lb"/>χρείαν ἀποτελεῖν. εἰ δὲ καὶ ἥδε λύοιτο κατά τι, νόσος <br class="lb"/>καὶ τοῦτ’
                        ἔστι τοῦ μέρους. οἷον δέ τι καθ’ ἕκαστον τῶν 
<a class="pb" href="#pb848" id="pb848">[p. 848]</a>
 μορίων ἡ νόσος
                        ἥδε κέκτηται τοὔνομα, μικρὸν ὕστερον <br class="lb"/>ἐροῦμεν, ὅταν καὶ τὰς τῶν
                        εἰρημένων γενῶν διαφορὰς εἰς <br class="lb"/>τὰ κατὰ μέρος εἴδη διελώμεθα. </p>
                </section>
                <section id="body-1-5" class="div textpart chapter level3">
                  <p class="p autofirst">Καὶ δὴ ποιῶμεν ἤδη τοῦτο πάλιν ἀπὸ <br class="lb"/>τῆς προτέρας ὑποθέσεως ἀρξάμενοι. δύο
                        οὖν ἐν ταύτῃ <br class="lb"/>τῶν ὁμοιομερῶν σωμάτων ὑπῆρχε νοσήματα ἐν πόρων ἀμετρίᾳ
                        <br class="lb"/>συνιστάμενα, τὸ μὲν εὐρύτης τις αὐτῶν οὖσα, τὸ <br class="lb"/>δὲ στέγνωσις.
                        ἑκατέρου δὲ τούτων ἡ διαφορὰ διττή. <br class="lb"/>στεγνώσεως μὲν οὖν συνίζησίς τε τοῦ
                        σώματος εἰς ἑαυτὸ <br class="lb"/>πανταχόθεν, καὶ αὐτῶν τῶν πόρων ἔμφραξις· εὐρύτητος
                        <br class="lb"/>δὲ τοῦ μὲν σώματος εἰς πᾶν μέρος ἔκτασις, αὐτῶν δὲ <br class="lb"/>τῶν πόρων οἷον
                        ἀναπέτειά τις οὖσα ἐκπτώσει τῶν στοιχείων, <br class="lb"/>ἃ δὴ καὶ κυρίως σώματα
                        προσαγορεύεσθαι φασὶν <br class="lb"/>ἁπλᾶ τε καὶ πρῶτα ὑπάρχοντα· τὰ γὰρ ἐκ τούτων
                        συντιθέμενα <br class="lb"/>συγκρίματα καλοῦσιν. ἐπὶ δὲ τῆς δευτέρας ὑποθέσεως <br class="lb"/>ἡ
                        διαφορὰ τῶν νοσημάτων διττὴ τυγχάνει, ποτὲ <br class="lb"/>μὲν δὴ ταῖς ποιότησι μόναις
                        ἀλλοιουμένων τῶν ὁμοιομερῶν <br class="lb"/>σωμάτων, ἔστιν ὅτε δὲ ῥυείσης εἰς αὐτά
                        τινος οὐσίας τὰς 
<a class="pb" href="#pb849" id="pb849">[p. 849]</a>
 εἰρημένας ἐχούσης ποιότητας. ὁ μὲν δὴ
                        δεύτερος τρόπος, <br class="lb"/>ὄγκον περὶ τοῖς σώμασιν ἐργαζόμενος, ὑπ’ οὐδενὸς
                        ἀγνοεῖται <br class="lb"/>τῶν ἰατρῶν. ἐρυσιπέλατα γὰρ, καὶ φλεγμοναὶ, καὶ
                        <br class="lb"/>οἰδήματα, καὶ φύματα, καὶ φύγεθλα, καὶ χοιράδες, ἐλεφαντιάσεις <br class="lb"/>τε
                        καὶ ψῶραι, καὶ λέπραι, καὶ ἀλφοὶ, καὶ <br class="lb"/>σκίῤῥοι τούτου τοῦ γένους εἰσὶν,
                        οὐδένα λαθεῖν δυνάμενα. <br class="lb"/>τὰ δ’ ἐν τῇ τῶν ποιοτήτων αὐτῶν μόνῃ δυσκρασίᾳ <br class="lb"/>
                        <span class="milestone">201</span>συνιστάμενα νοσήματα δυσφωρατότερα, πλὴν
                        εἰ μὴ <br class="lb"/>μεγάλη ποθ’ ἡ τοῦ μέρους εἰς τὸ παρὰ φύσιν ἐκτροπὴ <br class="lb"/>γένοιτο.
                        τηνικαῦτα γὰρ ἅπασιν ἤδη γνωρίζεται ῥᾳδίως, ἐπὶ <br class="lb"/>μὲν ὅλου τοῦ σώματος
                        ὀνομαζομένη πυρετὸς, <span class="milestone">6</span>ἐπειδὰν <br class="lb"/>τὸ θερμὸν
                        κρατῇ, καὶ κατὰ τὰ μόρια δ’ ἐναργῶς ἐνίοτε φαινομένη. <br class="lb"/>καὶ γὰρ καὶ σκέλη
                        τοῖς πλείω περιπατήσασιν ἀήθως, <br class="lb"/>καὶ χεῖρες, εἴ τις ταύταις πονήσειεν
                        ἐπιπλέον, ἢ ἐρέσσων, <br class="lb"/>ἢ σκάπτων, ἤ τι τοιοῦτον διαπραττόμενος, ἐναργῶς
                        φαίνονται <br class="lb"/>θερμότεραι καὶ αὐτοῖς τοῖς κάμνουσι, καὶ τοῖς <br class="lb"/>ἔξωθεν
                        ἁπτομένοις αὐτῶν. ἐὰν μέντοι τις ὄγκος μέγας <br class="lb"/>προσγένηται τοῖς μορίοις,
                        ἐπιῤῥυείσης τινὸς οὐσίας αὐτοῖς 
<a class="pb" href="#pb850" id="pb850">[p. 850]</a>
 θερμῆς, ἐκ τῆς δευτέρας ἔσται
                        διαφορᾶς τῶν νοσημάτων. <br class="lb"/>ἐκ δὲ τῆς πρώτης ταῦτά τε πάντα τὰ νῦν εἰρημένα
                        καὶ <br class="lb"/>ἢ καθ’ ἓν ὁτιοῦν μέρος, ἢ τὸ σῶμα τοῦ ζώου σύμπαν, <br class="lb"/>ἢ ἐξ
                        ἐγκαύσεως ἡλίου, ἢ παρὰ πυρὶ θάλψεως ὑπολειπομένη <br class="lb"/>συνίσταται διάθεσις,
                        οἷαι καὶ αἱ τυφώδεις καὶ πυρετώδεις <br class="lb"/>ὀνομαζόμεναι. τοῦ δὲ ἐναντίου τῷ
                        θερμῷ νοσήματος <br class="lb"/>τοῦ ψυχροῦ περὶ μὲν τοῖς ἄκροις ἐναργῶς ἡ διάθεσις
                        <br class="lb"/>συνίσταται πολλάκις οὕτως, ὥστε καὶ ἀποπεσεῖν αὐτὰ <br class="lb"/>νεκρωθέντα,
                        περὶ δὲ τῷ σύμπαντι σώματι, οἵα τοῖς ὁδοιπορήσασιν <br class="lb"/>ἐν κρύει καρτερῷ
                        γίνεται. πολλοὶ γὰρ τούτων, <br class="lb"/>οἱ μὲν ἐν αὐταῖς ταῖς ὁδοῖς ἀπέθανον, οἱ δὲ
                        εἰς πανδοχεῖον, <br class="lb"/>πρὶν ἢ οἴκαδε παραγενέσθαι φθάσαντες, ἡμιθνῆτές <br class="lb"/>τε
                        καὶ κατεψυγμένοι φαίνονται. γίγνεται δὲ καὶ τοῖς ἀποπληκτικοῖς, <br class="lb"/>καὶ
                        τοῖς ἐπιληπτικοῖς, καὶ τοῖς τρομώδεσι, <br class="lb"/>καὶ τοῖς σπασμώδεσιν ἡ τοιαύτη
                        πολλάκις διάθεσις. καὶ <br class="lb"/>τῶν ὑπὸ κρύους ἐν ὁδοῖς ἀποθανόντων οἱ μὲν
                        ἐμπροσθοτόνοις, <br class="lb"/>οἱ δὲ ὀπισθοτόνοις, οἱ δὲ τετάνοις, οἱ δὲ ταῖς
                        <br class="lb"/>καλουμέναις πήξεσιν ἑάλωσαν, οἱ δὲ ἀποπληξίᾳ τι παραπλήσιον
                        <br class="lb"/>ἔπαθον. ἐν δὴ τοῖς τοιούτοις ἅπασιν, ἐν οἷς ﻿
<a class="pb" href="#pb851" id="pb851">[p. 851]</a>
 ἐπιγίγνεταί
                        τι σύμπτωμα, περιέλκει τὴν διάνοιαν τῶν πολλῶν <br class="lb"/>ἐφ’ αὑτὸ, ὡς τὸ μὲν
                        σύμπτωμα νόσημα νομίζεσθαι, <br class="lb"/>τὸ νόσημα δ’ αὐτὸ τὴν αἰτίαν τοῦ
                        συμπτώματος. ὅσοις <br class="lb"/>μέντοι τῶν ἐνεργειῶν αἱ βλάβαι νοσήματα νομίζονται,
                        κατὰ <br class="lb"/>λόγον οὗτοι καὶ τοὺς σπασμοὺς, καὶ τὰς ἀναισθησίας, <br class="lb"/>καὶ τὰς
                        νάρκας, καὶ τὰ ἄλλα τὰ τοιαῦτα νοσήματα καλοῦσιν. <br class="lb"/>ἀλλ’ ἡμῖν ἐν ἀρχῇ
                        διῄρηται περὶ τῶν ὀνομάτων, <br class="lb"/>ὥστε γνωρίζειν ἐπὶ τῶν τοιούτων ἁπάντων,
                        οὐκ ἐν τοῖς <br class="lb"/>πράγμασιν αὐτοῖς εἶναι τὴν διαφωνίαν, ἀλλὰ ἐν τοῖς
                        ὀνόμασιν. <br class="lb"/>ἐκείνους μέντοι μέμψαιτ’ ἄν τις μόνους, ὅσοι μὴ
                        <br class="lb"/>διαφυλάττουσιν ἐν ἅπασι τὴν σφετέραν ὑπόθεσιν, ἀλλ’ <br class="lb"/>οἴονται σοφόν
                        τι πράττειν, καίτοι γε πλημμελοῦντες. <br class="lb"/>ἔστι γὰρ αὐτῶν ἀκοῦσαι
                        διοριζομένων ἐνίοτε καὶ φασκόντων, <br class="lb"/>εἰ μὲν ἐπὶ φλεγμονῇ γίγνοιτο
                        σπασμὸς, ἐπιγέννημά τε <br class="lb"/>καὶ σύμπτωμα εἶναι τῆς φλεγμονῆς αὐτὸν, εἰ δ’
                        ἐπὶ <br class="lb"/>δυσκασίᾳ μόνῃ, νόσημα. ταὐτὸ δὴ τοῦτο καὶ ἐπὶ πυρετοῦ
                        <br class="lb"/>ποιοῦσιν, ἐπειδὰν. μὲν ἐπιγίγνηταί τινος μέρους αἰσθητὴ <br class="lb"/>διάθεσις,
                        σύμπτωμα νομίζοντες, εἰ δ’ ἄλλως, νόσημά <br class="lb"/>τε καὶ πάθος προσαγορεύοντες.
                        τούτους μὲν οὖν μεμπτέον, 
<a class="pb" href="#pb852" id="pb852">[p. 852]</a>
 οὐκ ἀναμένοντας τὸν ἔξωθεν ἔλεγχον,
                        ἀλλ’ αὐτοὺς ἑαυτοῖς <br class="lb"/>περιπίπτοντας. ὅσοι δ’ ἤτοι τὰς βλάβας τῶν
                        ἐνεργειῶν <br class="lb"/>ὑποθέμενοι προσαγορεύειν νοσήματα διὰ παντὸς οὕτω
                        <br class="lb"/>ποιοῦσιν, ἢ καί τι τοιοῦτον ἄλλο παρορῶσιν, ἐν ὀνόμασιν <br class="lb"/>ἐσφάλθαι
                        χρὴ νομίζειν αὐτοὺς, οὐδὲν δὲ εἰς τὰ πράγματα <br class="lb"/>πλημμελεῖν. εἴρηται δ’
                        ἐπὶ πλέον ὑπὲρ ἁπάντων <br class="lb"/>τῶν ἰατρικῶν ὀνομάτων ἑτέρωθι, καὶ ὅστις ὀρθῶς
                        αὐτοῖς <br class="lb"/>βούλεται χρῆσθαι, τὴν πραγματείαν ἐκείνην ἀναλεγέσθω. <br class="lb"/>νῦν
                        δὲ (περὶ γὰρ αὐτῶν τῶν πραγμάτων πρόκειται σκοπεῖσθαι) <br class="lb"/>τῇ προειρημένῃ
                        συνθήκῃ τῶν ὀνομάτων ἑπόμενοι <br class="lb"/>τῶν ἐφεξῆς ἐχώμεθα. περὶ μὲν δὴ τῶν χωρὶς
                        ὕλης ἐπιῤῥύτου <br class="lb"/>θερμῶν καὶ ψυχρῶν διαθέσεων εἴρηται. κατὰ <br class="lb"/>δὲ τὸν
                        αὐτὸν τρόπον τά θ’ ὑγρὰ καὶ ξηρὰ νοσήματα <br class="lb"/>γενήσεται, τῆς ὅλης φύσεως
                        ἀλλοιουμένης τῶν σωμάτων, <br class="lb"/>οὐκ ἔξωθεν οὐσίαν τινὰ εἰς ἑαυτὰ δεχομένων.
                        αἱ μὲν οὖν <br class="lb"/>μικραὶ παραλλαγαὶ δυσφώρατοι, τὰς μεγάλας δ’ ἔστιν
                        <br class="lb"/>ἐναργῶς ἰδεῖν ἐπὶ τῶν νεκρουμένων <span class="milestone">7</span>μάλιστα μορίων. <br class="lb"/>ἔνια μὲν γὰρ αὐτῶν οἷον τεταριχευμένα φαίνεται καὶ
                            
<a class="pb" href="#pb853" id="pb853">[p. 853]</a>
 πάνυ ξηρὰ, καὶ τοῦτο μὲν σπανιώτερον· ἔνια δὲ οὕτω
                        <br class="lb"/>βρυώδη τε καὶ πλαδαρὰ καὶ θεωμένοις φαίνεται καὶ <br class="lb"/>ἁπτομένοις, ὥστ’,
                        εἰ καὶ μόρια αὐτῶν ἐθέλοις μεταχειρίσασθαι, <br class="lb"/>διαῤῥεῖ παραχρῆμα, καὶ τῶν
                        δακτύλων ἐκπίπτει <br class="lb"/>καθάπερ ὕδωρ. οὕτω καὶ τῶν ὀστῶν τῶν σαπρῶν τὰ
                        <br class="lb"/>μὲν οἷον ψάμμος φαίνεται, τοῖς ὑπὸ χρόνου διεφθαρμένοις <br class="lb"/>ξύλοις
                        ἐοικότα, τὰ δὲ οἷον βρυώδη, ὧν ἡ τῆς <br class="lb"/>δυσκρασίας ἀμετρία, δι’ ὑγρότητα ἢ
                        ξηρότητα γενομένη, <br class="lb"/>τὸ σύμπαν ὀστοῦν ἐνέκρωσεν. αἱ δ’ ἄλλαι πᾶσαι
                        δυσκρασίαι <br class="lb"/>τῶν μορίων αἱ βραχεῖαι, λανθάνουσαι τοὺς πολλοὺς,
                        <br class="lb"/>ἀτονίαι πρὸς αὐτῶν ὀνομάζονται. φλεγμονῆς μὲν γὰρ <br class="lb"/>ἢ ἕλκους ἤ τινος
                        ἄλλου τοιούτου κατὰ τὴν κοιλίαν <br class="lb"/>ὑπάρχοντος, οὐδεμίαν ἑτέραν ἐπιζητοῦσι
                        τοῦ μὴ πέττειν <br class="lb"/>αἰτίαν. εἰ δὲ μηδὲν εἴη τῶν τοιούτων, ἀτονίαν <br class="lb"/>εἶναι
                        φασὶ τῆς κοιλίας, ὥσπερ ἕτερόν τι λέγοντες αὐτοῦ <br class="lb"/>τοῦ φανερῶς
                        γιγνομένου, τοῦ μὴ πέττεσθαι καλῶς τὰ <br class="lb"/>σιτία. τί γὰρ ἄλλο τὴν ἀτονίαν
                        αὐτοὺς λέγειν ἄν τις <br class="lb"/>ὑπολάβοι πλὴν τῆς κατὰ τὴν ἐνέργειαν ἀῤῥωστίας;
                            
<a class="pb" href="#pb854" id="pb854">[p. 854]</a>
 ἀλλ’ οὐ τοῦτ’ ἔστι τὸ ζητούμενον, ἀλλὰ τίς ἡ ταύτης
                        <br class="lb"/>τῆς ἀτονίας αἰτία. διὰ τί γὰρ ἀῤῥωστεῖ περὶ τὸ ἴδιον <br class="lb"/>ἔργον ἡ
                        γαστὴρ, μήτε φλεγμαίνουσα, μήτε σκιῤῥουμένη, <br class="lb"/>μήθ’ ἡλκωμένη, μήτ’ ἄλλο
                        μηδὲν ἔχουσα τοιοῦτον; οὐ <br class="lb"/>γὰρ δή γε χωρὶς αἰτίας τινὸς ἐστέρηται τοῦ
                        πέττειν καλῶς. <br class="lb"/>πάντως οὖν ἢ πόρων ἀμετρίαν ἢ δυσκρασίαν αἰτιατέον·
                        <br class="lb"/>ᾧ καὶ δῆλον, ὡς οὐδὲν τῶν πράτων νοσημάτων, <br class="lb"/>ὅσα τῶν ὁμοιομερῶν
                        ἐστιν αὐτῶν ἴδια, λογικῶς θεραπεῦσαι <br class="lb"/>δυνήσονται χωρὶς τοῦ περὶ τῶν
                        πρώτων τι ἐπεσκέφθαι <br class="lb"/>στοιχείων. ἀλλὰ πρὸς μὲν τούτους ἐν ἑτέροις
                        εἴρηται <br class="lb"/>τὰ εἰκότα· τὸ δέ γε νῦν εἶναι χρὴ γινώσκειν, ὡς <br class="lb"/>καὶ
                        γαστρὸς ἀτονίαν, καὶ φλεβὸς, καὶ ἀρτηρίας, καὶ μυὸς, <br class="lb"/>καὶ παντὸς ἁπλῶς
                        ὀργάνου ζωτικοῦ τε καὶ ψυχικοῦ ἢ διά <br class="lb"/>τινα πόρων ἀμετρίαν ἢ δυσκρασίαν
                        ἀναγκαῖον ὁμολογεῖν <br class="lb"/>γίγνεσθαι. πῶς δὲ χρὴ τὰς τοιαύτας αὐτῶν διαθέσεις
                        γνωρίζειν, <br class="lb"/>οὐ τοῦ νῦν ἐνεστῶτός ἐστι λόγου· πρόκειται γὰρ <br class="lb"/>οὐ
                        διαγνώσεις εἰπεῖν, ἀλλ’ αὐτὰ τὰ πρῶτα καταριθμήσασθαι 
<a class="pb" href="#pb855" id="pb855">[p. 855]</a>

                        νοσήματα. καὶ μοι δοκεῖ τὸ μὲν τῶν ὁμοιομερῶν εἰρῆσθαι <br class="lb"/>πάντα. </p>
                </section>
                <section id="body-1-6" class="div textpart chapter level3">
                  <p class="p autofirst">Λέγειν δὲ ἑπόμενον ἂν εἴη τὰ τῶν ὀργανικῶν. <br class="lb"/>ἐν τούτοις οὖν ὅτι μὲν ἕν τι
                        πάντως ἐστὶ μόριον <br class="lb"/>αἴτιον τῆς ἐνεργείας, τὰ δ’ ἄλλα πάντα χρείαν τινὰ
                        <br class="lb"/>τούτῳ παρέξοντα γέγονεν, ἑτέρωθι δέδεικται. βλαβήσεται <br class="lb"/>δὲ ἡ
                        ἐνέργεια τοῦ παντὸς ὀργάνου μάλιστα μὲν καὶ πρώτως <br class="lb"/>αὐτοῦ τοῦ τῆς
                        ἐνεργείας αἰτίου σώματος νοσήσαντος, <br class="lb"/>ἤδη δὲ καὶ τῶν ἄλλων ἁπάντων αἱ
                        μείζους διαθέσεις ἐμποδίζουσι <br class="lb"/>τὴν ἐνέργειαν. ὅσαι μὲν οὖν οὐ καθ’
                        ἑαυτὰς, <br class="lb"/>ἀλλὰ τῷ βλάπτειν δὴ τὸ πρῶτον αὐτῆς ὄργανον ἐμποδίζουσιν,
                        <br class="lb"/>αἰτίαι νοσημάτων εἰσὶν, οὐκ αὐταὶ νοσήματα <br class="lb"/>εἰσίν. χωρὶς δὲ τοῦ
                        βλάπτειν τι τὸ πρῶτον τῆς ἐνεργείας <br class="lb"/>μόριον εἰ τὴν ἐνέργειαν ἐμποδίζειν
                        δύναιντο, νοσήματα <br class="lb"/>ἤδη τὰς τοιαύτας διαθέσεις κλητέον. ἔσονται δὲ, ὡς
                        <br class="lb"/>ἐλέγομεν, ἤτοι τῆς κατὰ φύσιν ὑπηλλαγμένης διαπλάσεως, <br class="lb"/>ἢ μὴ
                        σωζομένου τοῦ δέοντος ἀριθμοῦ τῶν μορίων, ﻿
<a class="pb" href="#pb856" id="pb856">[p. 856]</a>

                        <span class="milestone">8</span>ἢ τὸ μὴ προσῆκον ἑκάστου φυλάττοντος
                        μέγεθος <br class="lb"/>
                        <span class="milestone">202</span>ἢ ὡς οὐ χρὴ συγκειμένων αὐτῶν. ἐπειδὴ γὰρ
                        ἀπεδείχθη <br class="lb"/>μηδὲν τούτων εἰκῆ γεγονέναι πρὸς τῆς φύσεως, <br class="lb"/>ἀλλὰ πάνθ’
                        ἕνεκα τοῦ βέλτιον ἢ ἀσφαλέστερον ἐνεργεῖν τὸ <br class="lb"/>σύμπαν ὄργανον, ἀνάγκη
                        πᾶσα καὶ τὰς βλάβας αὐτῶν, <br class="lb"/>ὅσαι μὲν ἤτοι κωλύουσιν ὅλως ἐνεργεῖν ἢ
                        ἐμποδίζουσιν <br class="lb"/>αὐτὰ, νοσήματα νομίζεσθαι, τὰς δ’ εἰς τὴν βλάβην τοῦ
                        <br class="lb"/>πρώτου τῆς ἐνεργείας μορίου διαφερούσας αἰτίας νοσημάτων, <br class="lb"/>ὡς
                        ἀρτίως εἵρηται, προσαγορεύεσθαι. </p>
                </section>
                <section id="body-1-7" class="div textpart chapter level3">
                  <p class="p autofirst">Διὰ τοῦτ’ οὖν οἵ τε βλαισοὶ καὶ ῥαιβοὶ <br class="lb"/>καὶ οἱ λείας ἔχοντες τὰς βάσεις
                        χεῖρον ἐνεργοῦσι τοῖς σκέλεσιν <br class="lb"/>ἁμαρτίᾳ τοῦ προσήκοντος σχήματος. οὕτω
                        δὲ καὶ <br class="lb"/>ὅσοι κάταγμα σχόντες οὐκ ὀρθῶς διεπλάσθησαν, οὐδ’ <br class="lb"/>αὐτοὶ
                        καλῶς ἐνεργοῦσι τῷ κώλῳ. κακῶς δὲ καὶ ὅσοι διὰ <br class="lb"/>μέγεθος ἀρθρίτιδος
                        ἐξεστράφησαν, ἢ, τῶν ὀφρύων περιθραυσθεισῶν <br class="lb"/>τῶν κατὰ τὰς διαρθρώσεις,
                        ἑτοίμως ὑπερβαῖνον <br class="lb"/>καὶ ἐκπῖπτον ἔσχον τὸ ἄρθρον, ἢ, πώρου κατ’ 
<a class="pb" href="#pb857" id="pb857">[p. 857]</a>
 αὐτὸ πλείονος ἐπιτραφέντος ἐν ταῖς τοιαύταις διαθέσεσι,
                        <br class="lb"/>δυσκίνητον ὑπὸ στενοχωρίας τὴν ὅλην ἔσχον διάρθρωσιν. <br class="lb"/>αὗται μὲν
                        οὖν ἐπίκτητοι κακίαι σχημάτων. σύμφυτοι δὲ <br class="lb"/>κυουμένων ἔτι κατὰ τὴν
                        πρώτην διάπλασιν ἐμποδισθεῖσαν <br class="lb"/>ἐν ἅπαντι μορίῳ τοῦ σώματος γίγνονται,
                        νοσῶδες <br class="lb"/>ἐκείνῳ τῷ μορίῳ τὸ ζῶον ἐργαζόμεναι. χρὴ γὰρ καὶ τὸ <br class="lb"/>τῆς
                        καρδίας σχῆμα, καὶ τὸ τοῦ πνεύμονος, καὶ τὸ τῆς <br class="lb"/>γαστρὸς, ἐγκεφάλου τε
                        καὶ γλώσσης, καὶ σπληνὸς, καὶ νεφρῶν, <br class="lb"/>καὶ τῶν ἄλλων ἁπάντων
                        φυλάττεσθαι· γενομένης <br class="lb"/>γάρ τινος βλάβης ἀμφ’ αὐτὰ, χεῖρον ἀνάγκη καὶ τὸ
                        οἰκεῖον <br class="lb"/>ἔργον ἀποτελεῖσθαι τοῦ σύμπαντος ὀργάνου. καὶ <br class="lb"/>μὴν καὶ τὸ
                        τῶν κοιλοτήτων ἁπασῶν τῶν κατὰ τὰ μόρια <br class="lb"/>μέγεθός τε καὶ πλῆθος εἰ μὴ
                        φυλάττοιτο, βλάπτοιτο ἂν <br class="lb"/>ἐξ ἀνάγκης καὶ διὰ ταῦθ’ ἡ ἐνέργεια. πολλὰ δὲ
                        τὰ τοιαῦτα <br class="lb"/>νοσήματα, τὰ μὲν συμφύσει τινὶ, τὰ δὲ ἐμφράξει <br class="lb"/>γλίσχρων
                        ὑγρῶν καὶ παχέων συνιστάμενα, τὰ δ’ αὖ αὐαινομένων <br class="lb"/>τῶν σωμάτων, ἢ
                        στενοχωρουμένων ὑπό τινος τῶν <br class="lb"/>περικειμένων, ἐμπίπτοντος αὐτοῖς καὶ
                        θλίβοντος. ἐνίοτε 
<a class="pb" href="#pb858" id="pb858">[p. 858]</a>
 δὲ καὶ αὐτῶν τῶν τοὺς τοιούτους πόρους
                        ἐχόντων σωμάτων <br class="lb"/>ἡ οὐσία σκιῤῥουμένη τε καὶ φλεγμαίνουσα, καὶ
                        σφακελίζουσα, <br class="lb"/>καὶ διαπυϊσκομένη, καὶ οἰδισκομένη, καὶ ἄλλως
                        <br class="lb"/>ὁπωσοῦν ἐπίκτητον μέγεθος προσλαμβάνουσα, κᾄπειτα τὸν <br class="lb"/>ὄγκον εἰς
                        τὰς ἐντὸς ἀποχέουσα κοιλότητας, ἐμφράττει τοὺς <br class="lb"/>πόρους, ἑτέρους ὄντας
                        τούτους ἐκείνων τῶν πόρων, ὧν <br class="lb"/>οἱ τῆς προτέρας αἱρέσεως ἡγεμόνες
                        ὑπετίθεντο κατὰ τὴν <br class="lb"/>τῶν πρώτων καὶ ἀπαθῶν στοιχείων σύνοδον γίνεσθαι.
                        <br class="lb"/>τοὺς γὰρ τῶν ἐντέρων, καὶ φλεβῶν, καὶ ἀρτηριῶν, καὶ <br class="lb"/>πάντων τῶν
                        τοιούτων ὀργάνων πόρους, τούτους δὴ τοὺς <br class="lb"/>μεγάλους τε καὶ σαφεῖς ἅπαντες
                        ἐναργῶς ὁρῶμεν. εἰ δὲ <br class="lb"/>καὶ διαλανθάνοι ποτὲ τὴν αἴσθησιν ὑπὸ σμικρότητος
                        ὁ <br class="lb"/>τοιοῦτος πόρος, οὐδ’ οὗτος ἐκ ταὐτοῦ γένους ἐστὶν <br class="lb"/>ἐκείνοις τοῖς
                        πόροις, οὓς ἡ προτέρα τῶν αἱρέσεων ὑπετίθετο. <br class="lb"/>κατὰ δὴ τὰς τοιαύτας
                        ἁπάσας διαθέσεις, ἐν αἷς, <br class="lb"/>τῶν σωμάτων αὐτῶν εἰς ὄγκον τινὰ ἀρθέντων,
                        ἀποκλείεσθαί <br class="lb"/>τε καὶ στενοχωρεῖσθαι τοὺς πόρους συμβαίνει, ποτὲ <br class="lb"/>μὲν
                        ἓν ἔσται νόσημα μόνον, ἡ ἔμφραξις ἡ τὴν ἐνέργειαν <br class="lb"/>βλάπτουσα, ποτὲ δὲ
                        καὶ τοῦτο μὲν, ἀλλὰ καὶ ἡ τῶν 
<a class="pb" href="#pb859" id="pb859">[p. 859]</a>
 σωμάτων διάθεσις ἡ τὴν ἔμφραξιν
                        ἐργασαμένη. <span class="milestone">9</span>μηδεμίαν <br class="lb"/>οὖν ἔχοντος ἰδίαν
                        ἐνέργειαν τοῦ τὸν ὄγκον κεκτημένου <br class="lb"/>σώματος, ἓν μὲν τὸ νόσημα ἔσται τὸ
                        κατὰ τὴν ἔμφραξιν, <br class="lb"/>αἰτία δὲ αὐτοῦ καὶ οὐκ ἔτι νόσημά ἐστιν ἡ τοῦ
                        <br class="lb"/>τὸν ὄγκον ἔχοντος σώματος διάθεσις. εἰ μὲν γὰρ ὁ χιτὼν <br class="lb"/>τῆς ἐν τοῖς
                        σιμοῖς τοῦ ἥπατος, εἰ τύχοι, φλεβὸς ὁτιοῦν <br class="lb"/>τοιοῦτον παθὼν ἐστεγνώθη τὸν
                        πόρον, ἐξ οὗ μεταλαμβάνει <br class="lb"/>τὸ αἷμα τὰ ἐν τοῖς κυρτοῖς τοῦ ἥπατος ἀγγεῖα,
                        δύο <br class="lb"/>ἂν οὕτως εἴη νοσήματα, τό τε τῆς φλεβὸς αὐτῆς, ἣ πέπονθε, <br class="lb"/>καὶ
                        ἡ κατὰ τὸν πόρον ἔμφραξις. ἐμποδίζει γοῦν <br class="lb"/>ἡ μὲν τῆς φλεβὸς διάθεσις
                        αἵματος χρηστοῦ γένεσιν, ἡ δὲ <br class="lb"/>ἔμφραξις ἀνάδοσιν· ἐνέργεια δ’ ἑκατέρου
                        τούτων ἀναγκαία <br class="lb"/>τῷ ζώῳ. δῆλον γὰρ, ὡς αἱ διαθέσεις αἱ βλάπτουσαι τὰς
                        <br class="lb"/>ἐνεργείας πρώτως αὗται λέγοιντ’ ἂν εἶναι νοσήματα. τῆς <br class="lb"/>μέντοι
                        φλεβὸς αὐτῆς μηδὲν πεπονθυίας, εἰ διὰ γλίσχρους <br class="lb"/>τινὰς ἢ παχεῖς χυμοὺς
                        σφηνωθέντας ἐν τοῖς πόροις ἡ ἀνάδοσις <br class="lb"/>βλάπτοιτο, μόνον ἂν τοῦτ’ εἴη
                        νόσημα κατὰ τὸ <br class="lb"/>σπλάγχνον ἡ ἔμφραξις. οὕτω δὲ καὶ κατὰ τὸ ἔντερον εἰ μὲν
                        <br class="lb"/>ἔμφραξις εἴη μόνον, ἓν ἔσται καὶ τὸ νόσημα· φλεγμαίνοντος 
<a class="pb" href="#pb860" id="pb860">[p. 860]</a>

                        δὲ αὐτοῦ καὶ διὰ τοῦτο ἀποκλείοντος τὴν ἐντὸς εὐρυχωρίαν <br class="lb"/>καὶ κωλύοντος
                        ἰέναι κάτω τὰ περιττώματα, δύο ἂν <br class="lb"/>εἴη καὶ τὰ νοσήματα. πολλάκις μὲν γὰρ
                        ὑπὸ νοσήματος <br class="lb"/>γίγνεται νόσημα, καθάπερ ἐπί τε τῶν προειρημένων ἔχει,
                        <br class="lb"/>κᾀπειδὰν ἐπὶ φλεγμοναῖς, ἢ ἐρυσιπέλασιν, ἢ ἕρπησιν, ἢ <br class="lb"/>ἄνθραξιν, ἤ
                        τινι τοιούτῳ ἐπιγένηται πυρετός. ἐνίοτε δὲ <br class="lb"/>τὸ μὲν ἀποτελούμενον
                        ἐνεργείας ἐστὶ βλάβη, καὶ χρὴ καλεῖν <br class="lb"/>αὐτὸ πάθημά τε καὶ σύμπτωμα, τὸ δ’
                        αἴτιον αὐτοῦ <br class="lb"/>δηλονότι νόσημα, καθάπερ ἡ μὲν ἔμφραξις τοῦ μηκέτι
                        <br class="lb"/>ἀναδίδοσθαι τὴν τροφὴν, ἡ κατάψυξις δὲ τῆς δυσαισθησίας <br class="lb"/>αἴτιον
                        ὑπάρχει, νόσημα οὖσα συμπτώματος. ὅταν <br class="lb"/>δ’ αὐτὴ μὲν ἡ διάθεσις ἐνέργειαν
                        βλάπτῃ πρώτως, τὸ δ’ <br class="lb"/>αἴτιον αὐτῆς μὴ βλάπτῃ πρώτως, τὴν μὲν διάθεσιν
                        νόσημα, <br class="lb"/>τὸ δ’ ἐργαζόμενον αὐτὴν αἰτίαν ὀνομάζειν χρὴ νοσήματος,
                        <br class="lb"/>ὥσπερ ἐπί τε τῶν γλίσχρων ἔχει χυμῶν καὶ τῆς <br class="lb"/>ἐμφράξεως· αὐτὴ μὲν
                        γὰρ ἡ ἔμφραξις τὸ νόσημά ἐστιν, <br class="lb"/>οἱ χυμοὶ δὲ αἴτιοι τοῦ νοσήματος.
                        ἅπαντ’ οὖν ὅσα περὶ <br class="lb"/>τὰς κοιλότητας γίνεται νοσήματα, ποτὲ μὲν
                        ἐμφραττομένων, ﻿
<a class="pb" href="#pb861" id="pb861">[p. 861]</a>
 ποτὲ δὲ ἀμέτρως εὐρυνομένων, ὑπὸ τὸ τῆς
                        διαπλάσεως <br class="lb"/>τοῦ μέρους ἀναχθήσεται γένος· ἐμποδίζεται γάρ πως ἐν
                        <br class="lb"/>τούτοις ἅπασιν ἡ φυσικὴ διάπλασις. ἀλλὰ μὲν δὴ καὶ <br class="lb"/>λειότης καὶ
                        τραχύτης οὐδ’ αὗται ματαίως ὑπὸ τῆς φύσεως <br class="lb"/>ἐγένοντο διαπλαττούσης τὰ
                        μόρια. συστήσεται γοῦν <br class="lb"/>κᾀνταῦθα νοσήματα κατὰ πάντα τὰ μόρια, τοῦ μὲν
                        φύσει <br class="lb"/>λείου τραχυνθέντος, τοῦ δ’ αὖ τραχέος λείου γενομένου.
                        <br class="lb"/>φανερώτατα δ’ αὐτῶν τοῖς ἰατροῖς ἐστι τά τ’ ἐν τοῖς ὀστοῖς
                        <br class="lb"/>γινόμενα τραχυνομένοις τε καὶ λειαινομένοις, αἵ τε τῆς φάρυγγος
                        <br class="lb"/>τραχύτητες ἐργαζόμεναι βῆχας. χρὴ δὲ κᾀνταῦθα <br class="lb"/>γινώσκειν, ὡς ἐνίοτε
                        τὸ σχῆμα τοῦ μορίου βλαβὲν ἐκάκωσεν <br class="lb"/>ἅμα ἑαυτῷ τινα πόρον, οἷόν τι κᾀπὶ
                        τῆς ῥινὸς φαίνεται <br class="lb"/>γιγνόμενον, ἐπειδὰν ὑπὸ πληγῆς βιαίου ποτὲ σιμωθεῖσα
                        <br class="lb"/>στεγνωθῇ τὸν ἐντὸς πόρον εἰς τοσοῦτον, ὡς ἤτοι <br class="lb"/>μηδ’ ὅλως ἢ μόγις
                        ἀναπνεῖν δι’ αὐτοῦ. δῆλον οὖν, ὡς ἐν <br class="lb"/>ταῖς τοιαύταις διαθέσεσιν ἡ μὲν
                        στενοχωρία τοῦ πόρου <br class="lb"/>τὸ νόσημά ἐστι, (πρώτως γὰρ αὕτη τὴν τῆς ἀναπνοῆς
                        <br class="lb"/>ἐνέργειαν ἐμποδίζει,) προηγουμένη δ’ αὐτῆς αἰτία τῆς ῥινὸς <br class="lb"/>ἡ
                        σιμότης, βλάβη τοῦ κατὰ φύσιν ἐν αὐτῇ σχήματος 
<a class="pb" href="#pb862" id="pb862">[p. 862]</a>
 ὑπάρχουσα. κατὰ
                        μὲν δὴ τὸ τῆς διαπλάσεως γένος τὸ <br class="lb"/>ἐξιστάμενον τοῦ κατὰ φύσιν εἰς
                        τοσοῦτον, ὡς ἐνέργειαν <br class="lb"/>ἤδη βλάπτειν, αἱ προειρημέναι διαφοραὶ τῶν
                        νοσημάτων <br class="lb"/>γενήσονται. </p>
                </section>
                <section id="body-1-8" class="div textpart chapter level3">
                  <p class="p autofirst"><span class="milestone">10</span>Κατὰ δὲ τὸν ἀριθμὸν τῶν ἁπλῶν <br class="lb"/>μορίων,
                        ἐξ ὧν ἕκαστον τῶν ὀργάνων συνίσταται, διτταὶ <br class="lb"/>μὲν αἱ πρῶται διαφοραὶ τῶν
                        νοσημάτων γενήσονται, ἢ ἐλλείποντός <br class="lb"/>τινος μέρους, ἢ περιττεύοντος· ἐν
                        ἑκατέρᾳ δ’ αὐτῶν <br class="lb"/>ἕτεραι. τῶν μὲν γὰρ περιττευόντων τὰ μὲν ἐκ τοῦ γένους
                        <br class="lb"/>ἐστὶ τῶν κατὰ φύσιν, ὡς εἰ καί τῳ <span class="milestone">203</span>γένοιτο ἕκτος δάκτυλος, <br class="lb"/>ἢ ἐν ὀφθαλμῷ πτερύγιον, ἢ ἐν ῥινὶ βλάστημα
                        σαρκὸς, <br class="lb"/>ἢ κατ’ ἄλλον τινὰ πόρον ὁτιοῦν τοιοῦτον ἕτερον. ἔσται δὴ
                        <br class="lb"/>καὶ τούτων αὐτῶν τὰ μὲν νοσήματα, καθάπερ τὸ πτερύγιον, <br class="lb"/>(ἐμποδίζει
                        γὰρ, ὅταν ἱκανῶς αὐξηθῇ, τὴν ὄψιν, ἐπισκοτοῦν <br class="lb"/>τῇ κόρῃ,) τὰ δ’ αἴτια τῶν
                        νοσημάτων, ὡς τα βλαστήματα <br class="lb"/>τοὺς πόρους ἐμφράττοντα· πρώτως γὰρ νόσημα
                        ἡ ἔμφραξίς <br class="lb"/>ἐστιν, ὅτι καὶ πρώτως βλάπτει τὴν ἐνέργειαν. ἔνια δ’ ὅλῳ 
<a class="pb" href="#pb863" id="pb863">[p. 863]</a>
 τῷ γένει παρὰ φύσιν ἐστὶν, ὡς ἕλμινθές τε καὶ ἀσκαρίδες, καὶ
                        <br class="lb"/>ὁ ἐν τῇ κύστει λίθος, καὶ τὸ χαλάζιον ἐν ὀφθαλμῷ, καὶ τὸ <br class="lb"/>ὑπόχυμα,
                        καὶ τὸ πύον, ἀκροχορδόνες τε καὶ μελικηρίδες καὶ <br class="lb"/>ἀθερώματα καὶ
                        στεατώματα, καὶ ἄλφοι, καὶ λέπραι, καὶ <br class="lb"/>λεῦκαι, καὶ πῶροι, καὶ τὰ ἐν
                        τοῖς ἀποστήμασιν εὑρισκόμενα <br class="lb"/>ἅπαντα. ὅτι δὲ καὶ τούτων ὅσα μὲν
                        ἐνέργειαν ἐμποδίζει <br class="lb"/>πρώτως, νοσήματα ἐροῦμεν, ὥσπερ τὸ ὑπόχυμα, τὰ δὲ
                        μὴ <br class="lb"/>τοιαῦτα νοσημάτων αἴτια, πρόδηλον παντί. τῶν δ’ ἐλλειπόντων
                        <br class="lb"/>μορίων τὰ μὲν ὅλα τελέως ἀπόλωλε, τὰ δὲ οἷον ἐξ <br class="lb"/>ἡμίσεως
                        ἀποκέκοπταί τε καὶ κεκολόβωται. κατὰ μὲν δὴ τὴν <br class="lb"/>πρώτην γένεσιν ὡς
                        πάμπολλα γίγνεται τοιαῦτα, πρόδηλον <br class="lb"/>παντί. μετὰ δὲ τὴν ἀποκύησιν
                        ἐξαιρεῖται μὲν ὅλα πολλάκις <br class="lb"/>ὀστᾶ κατά τε τοὺς δακτύλους καὶ τὰ κῶλα καὶ
                        τὴν κεφαλὴν <br class="lb"/>καὶ τὰς πλευράς· ἀφαιρεῖται δὲ καὶ δάκτυλος ἐνίοτε καὶ ποὺς
                        <br class="lb"/>καὶ ἄκρα χεὶρ καὶ κνήμη καὶ πῆχυς· ἐξαιροῦνται δὲ καὶ φλέβες
                        <br class="lb"/>κιρσώδεις καὶ ἀδένες σκιῤῥωθέντες καὶ ὀδόντες τρηθέντες· <br class="lb"/>καὶ μὲν
                        δὴ καὶ γαργαρεὼν ἀφαιρεῖται καὶ ἐπίπλοον καὶ πόσθη <br class="lb"/>καὶ αὐτοῦ τι τοῦ
                        αἰδοίου, καὶ πολλάκις γε καὶ σύμπαν 
<a class="pb" href="#pb864" id="pb864">[p. 864]</a>
 αἰδοῖον, ὥσπερ γε καὶ οἱ
                        ὄρχεις. ἐνδακὼν δέ τις ἔναγχος <br class="lb"/>ἐπὶ σπασμῷ μεγάλῳ τοῦ παντὸς σώματος
                        ἀπέτραγε τῆς <br class="lb"/>γλώττης τὸ πρόσθει, εἶτ’ ἐσώθη μὲν ἐκ τοῦ σπασμοῦ,
                        διαλέγεσθαι <br class="lb"/>δὲ ὁμοίως οὐκ ἠδύνατο. τούτου τοῦ γένους ἐστὶ καὶ <br class="lb"/>τὰ
                        κολοβώματα καλούμενα χειλῶν καὶ ῥινῶν καὶ ὤτων, καὶ <br class="lb"/>ὅσα ἑτέρων σαρκωδῶν
                        μορίων ἢ ἀποσπασθέντα σφοδρῶς, ἢ <br class="lb"/>διασαπέντα τελέως ἐξετμήθη. κατὰ πάσας
                        γὰρ τὰς τοιαύτας <br class="lb"/>περιστάσεις ὁ κατὰ φύσιν ἀριθμὸς οὐ συμπεπλήρωται
                        <br class="lb"/>τῶν μορίων, ἢ ἑνὸς ἢ δυοῖν ἢ καὶ πολλῶν λειπόντων καὶ <br class="lb"/>ἤτοι τελέως
                        ἀπολωλότων ἢ ἐκ μέρους ἀφῃρημένων. ὅσα <br class="lb"/>μὲν δὴ τῶν τοιούτων ἐνεργείας
                        ἐμποδίζει κατὰ τὸν ἑαυτῶν <br class="lb"/>λόγον, ἐν τῷ τῶν νοσημάτων γένει τετάξεται·
                        τὰ δ’ ἤτοι <br class="lb"/>καταψύχοντά τι μόριον ἕτερον ἐνεργείας ἀπεργαστικὸν ἢ
                        <br class="lb"/>τροφὴν ἐλλιπῶς ἐπάρδοντα νοσημάτων αἴτια· τινὰ δὲ ἄμφω <br class="lb"/>συλλαβόντα
                        ἔχει καὶ τὴν ὡς αἰτίου χώραν καὶ τὴν ὡς νοσήματος, <br class="lb"/>οἷον καὶ γαργαρεὼν,
                        ὁπόταν ἕως βάσεως ἐκτμηθεὶς <br class="lb"/>καὶ τὴν φωνὴν παραβλάπτῃ καὶ ψύχῃ τὰ κατὰ
                        τὸν πνεύμονά 
<a class="pb" href="#pb865" id="pb865">[p. 865]</a>
 τε καὶ τὸν θώρακα. ἐπειδὴ γὰρ ἔμαθες ἐν τοῖς τῶν
                        <br class="lb"/>ἐνεργειῶν τε καὶ χρειῶν λογισμοῖς, ὡς ἁπάντων τῶν τοῦ <br class="lb"/>ζώου μορίων
                        τὰ μὲν εἰς ἐνέργειάν τινα συντελεῖ τῷ παντὶ <br class="lb"/>ζώῳ χρησίμην, τὰ δ’ αὐτὰ
                        μὲν οὐδὲν ἐνεργεῖ, χρείαν δέ τινα <br class="lb"/>τοῖς ἐνεργοῦσι παρέχεται, δῆλον ὡς
                        καὶ τὰς βλάβας αὐτῶν, <br class="lb"/>τὰς μὲν εἰς ἐνέργειαν ἄντικρυς διαφερούσας
                        νοσήματα ἐρεῖς <br class="lb"/>πρώτως εἶναι τῶν τοῦ ζώου μορίων, τὰς δὲ εἰς χρείαν τινὰ
                        <br class="lb"/>νοσημάτων αἰτίας. <span class="milestone">11</span>ὥσθ’ ὅσα μόρια
                        διττὰς ἐνεργείας <br class="lb"/>ἢ διττὰς χρείας ἀποτελεῖ, κατὰ μίαν ἐνίοτε βλάβην
                        διττὸν <br class="lb"/>ἔξει λόγον, ἢ νοσήματος, ἢ αἰτίας. εἰ δέ τι μόριον ἅμα <br class="lb"/>ἄμφω
                        ποιεῖ, χρείαν καὶ ἐνέργειαν, ὥσπερ ἐνίοις εἶναι δοκεῖ <br class="lb"/>καὶ ὁ γαργαρεὼν,
                        ἡ τούτου τοῦ μέρους ἀπώλεια καθ’ ἕτερον <br class="lb"/>μὲν λόγον ἔσται νόσημα, καθ’
                        ἕτερον δὲ νοσήματος αἰτία. <br class="lb"/>δῆλον δὲ, ὡς τῷ λοιπῷ τῷ μένοντι καὶ
                        σωζομένῳ τὸ νόσημά <br class="lb"/>ἐστιν, οὐκ αὐτῷ τῷ μηκέτι ὄντι. τῆς γὰρ τοῦ στόματος
                        <br class="lb"/>εὐρυχωρίας κατ’ ἐκεῖνο τὸ μέρος, οὗ νῦν ἐστι τὸ πάθος, <br class="lb"/>μόριον
                        εἶναι φήσεις τὸν κίονά τε καὶ γαργαρεῶνα προσαγορευόμενον. ﻿
<a class="pb" href="#pb866" id="pb866">[p. 866]</a>

                        ὅταν οὖν οὗτος ἀπόληται, λείπει τι τῷ χωρίῳ, <br class="lb"/>καὶ οὕτω τὸ ὅλον ἓν νόσημά
                        τι γίνεται, μένοντος τοῦ κατ’ <br class="lb"/>ἀρχὰς ὁμολογηθέντος, τοῦ πᾶσαν ἐνέργειαν
                        ὑπὸ νοσήματος <br class="lb"/>βλάπτεσθαι. ἢ τοίνυν, ὡς οὐκ ἔστι μία τις ἐνέργεια τοῦ
                        <br class="lb"/>ζώον καὶ ἡ φωνὴ, καὶ ἡ εἰσπνοὴ, καὶ ἡ ἐκπνοὴ, δεικτέον <br class="lb"/>ἐστὶν, ᾒ,
                        εἴπερ τοῦθ’ οὕτως ἔχει, δῆλον, ὡς ἡ τοῦ κίονος ἀπώλεια <br class="lb"/>νόσον
                        ἐναπεργάζεται τῷ οὐρανίσκῳ. κατὰ δὲ τὰ αὐτὰ <br class="lb"/>ταῦτα καὶ ἡ τοῦ ὀδόντος
                        ἀπώλεια νόσημά ἐστιν τοῦ στόματος, <br class="lb"/>εἰ μὲν τῶν πρὸς τὴν μάσσησιν
                        ἐπιτηδείων εἴη, κατ’ <br class="lb"/>ἐκεῖνο τὸ μέρος τῆς μασσήσεως βλαβέντος, εἰ δὲ τῶν
                        τομέων <br class="lb"/>ὀνομαζομένων, εἴς τε τὰς ἐδωδὰς καὶ τὰς διαλέξεις ἐμποδίζοντος.
                        <br class="lb"/>οὕτω δὲ καὶ εἰ τῆς γλώσσης ἀποτμηθείη τὸ ἥμισυ, τῷ <br class="lb"/>λειπομένῳ μέρει
                        παρὰ φύσιν ἐστὶ τὸ κεκολοβῶσθαι. κατὰ <br class="lb"/>ταὐτὰ δὲ καὶ τῷ ἐπιπλόῳ, καὶ τῷ
                        αἰδοίῳ, καὶ πᾶσι τοῖς <br class="lb"/>οὕτω παθοῦσι. καὶ εἰ μὴ νόσημά τις αὐτὸ καλεῖν,
                        ἀλλὰ <br class="lb"/>πάθος ἢ πάθημα βούλοιτο, περὶ ὀνόματος, οὐ περὶ πράγματος
                        <br class="lb"/>ἀμφισβητήσει. δῆλον δὲ, ὡς τῇ μὲν γλώττῃ, καὶ <br class="lb"/>τῷ ἐπιπλόῳ, καὶ τῷ
                        αἰδοίῳ, καὶ ὅλως ἅπασι τοῖς τοιούτοις 
<a class="pb" href="#pb867" id="pb867">[p. 867]</a>
 κεκολοβωμένοις ὀργάνοις
                        ἐστί τις μείωσις τοῦ μεγέθους ἐν <br class="lb"/>ἅπασι τοῖς εἰρημένοις νοσήμασιν· αὐτῷ
                        δὲ τῷ ζώῳ μείωσις <br class="lb"/>μὲν οὐκ ἐξ ἀνάγκης ἔσται σαφὴς, ὡς φαίνεσθαι κολοβὸν,
                        <br class="lb"/>ἀριθμὸς δέ τις ἀφαιρεθήσεται μορίων, εἴγε δὴ καὶ ἀρτηρίαι, <br class="lb"/>καὶ
                        φλέβες, καὶ νεῦρα, καὶ δέρμα ἐνίοτε, καὶ πιμελὴ, καὶ <br class="lb"/>ὑμένες, καὶ σὰρξ
                        ἀφαιρεῖται κατὰ τὰς τοιαύτας διαθέσεις. <br class="lb"/>ἐπὶ μέντοι τοῦ γαργαρεῶνος καὶ
                        τῶν κιρσωδῶν ἀγγείων <br class="lb"/>ἐκτμηθέντων καὶ αὐτῶν τῶν ὀργάνων ἀφαιρεῖταί τις
                        ἀριθμὸς <br class="lb"/>μορίων. καὶ δὴ καὶ τετάξεται τὰ μὲν τοιαῦτα πάντα <br class="lb"/>ὑπὸ τὸν
                        ἀριθμὸν τῶν μορίων ὑπαλλαττομένων· ὅσων δὲ <br class="lb"/>ὀργάνων ἀφαιρεῖται μέν τι,
                        οὐκ ἐξαιρεῖται δὲ τὰ μέρη, ταῦτα <br class="lb"/>ἐν ἀμφοτέροις οἷον τετάξεται τοῖς
                        γένεσι. καὶ γὰρ ἀριθμὸς <br class="lb"/>ἐνδεῖ τῷ ζώῳ μορίων ἁπλῶν, καὶ μέγεθος ὀργάνου
                        συνθέτου· <br class="lb"/>κεκολόβωται γὰρ τὸ ὅλον. καὶ μὲν δὴ καὶ ὡς ἀμφοῖν <br class="lb"/>τοῖν
                        γενοῖν, τοῦ τε κατ’ ἀριθμὸν καὶ τοῦ κατὰ μέγεθος, <br class="lb"/>ἀνωτέρω τάττειν
                        ἑτέραν ἐγχωρεῖ κατηγορίαν τὴν τοῦ ποσοῦ, <br class="lb"/>παντί που δῆλον, εἴγε δὴ τοῦ
                        ποσοῦ τὸ μὲν διωρισμένον 
<a class="pb" href="#pb868" id="pb868">[p. 868]</a>
 ἐστὶν, ὃ δὴ καὶ ποσὸν ἰδικῶς
                        ὀνομάζεται, τὸ δὲ συνεχὲς, ὃ <br class="lb"/>δὴ καὶ πηλίκον προσαγορεύεται. ἀλλ’ ἐν τῷ
                        παρόντι σαφέστερον <br class="lb"/>ἔδοξέ μοι διαιρεῖν αὐτὰ οὕτω, κατὰ μὲν τὸν ἀριθμὸν
                        <br class="lb"/>τάξαντι τὴν ἑτέραν διαφορὰν τοῦ ποσοῦ, κατὰ δὲ τὸ μέγεθος <br class="lb"/>τὴν
                        ἑτέραν. </p>
                </section>
                <section id="body-1-9" class="div textpart chapter level3">
                  <p class="p autofirst">Ἀλλ’ ἐπειδὴ καὶ τὰ κατὰ τοῦτο τὸ γένος <br class="lb"/>εἴρηται νοσήματα, περὶ τῶν κατὰ
                        τὸ μέγεθος ἢ τὸ πηλίκον <br class="lb"/>τῶν μορίων, ἢ ὅπως ἄν τις ὀνομάζειν ἐθέλοι,
                        διέλθωμεν. <br class="lb"/>ἔστι δὲ οὐ ταὐτὸν τοῦτο τῷ προειρημένῳ. μένοντος <br class="lb"/>γὰρ
                        τοῦ κατὰ φύσιν σχήματος τῷ μορίῳ, διαφθει<span class="milestone">12</span>ρομένου <br class="lb"/>δὲ τοῦ μεγέθους, ὅταν ἐνέργειά τις βλάπτηται, <br class="lb"/>διὰ τοῦτο
                        νόσημα ἔσται τοῦ μορίου τὸ συμβεβηκὸς, οἷον <br class="lb"/>εἴ τῳ τηλικαύτη γένοιτο ἧ
                        γλῶττα κατὰ τὴν πρώτην εὐθὺς <br class="lb"/>διάπλασιν, ὡς ἤτοι μηδεμίαν ἔχειν
                        ἀναστροφὴν ἐν τῷ <br class="lb"/>στόματι διὰ τὸ μέγεθος, ἢ διὰ σμικρότητα μὴ ψαύειν
                        <br class="lb"/>ἁπάντων αὐτοῦ τῶν μερῶν. ἐπὶ δὲ τῶν ἤδη τετελειωμένων <br class="lb"/>αἱ μὲν παρὰ
                        φύσιν ἐπαυξήσεις τῶν μορίων οὐ πάνυ 
<a class="pb" href="#pb869" id="pb869">[p. 869]</a>
 τι φαίνονται συνεχῶς
                        γιγνόμεναι, μειοῦνται μέντοι πολλάκις, <br class="lb"/>καὶ καλεῖται τὸ νόσημα πρὸς μὲν
                        ἐνίων ἀτροφία, <br class="lb"/>πρὸς ἄλλων δὲ φθίσις τοῦ μέρους. αἱ <span class="milestone">204</span>δὲ ἐπαυξήσεις <br class="lb"/>τῶν μορίων ἔν τε τοῖς
                        ὑπερσαρκοῦσιν ἕλκεσι γίγνονται <br class="lb"/>κᾀν τῷ καλουμένῳ πριαπισμῷ. Νικομάχῳ δὲ
                        τῷ Σμυρναίῳ <br class="lb"/>πᾶν ἀμέτρως ηὐξήθη τὸ σῶμα, καὶ οὐδὲ κινεῖν ἔτι
                        <br class="lb"/>δυνατὸς ἦν ἑαυτόν· ἀλλὰ τοῦτον μὲν ὁ Ἀσκληπιὸς ἰάσατο. <br class="lb"/>γλῶσσαν δέ
                        τινος ἐπιπλεῖστον αὐξηθεῖσαν ἐθεασάμεθα χωρὶς <br class="lb"/>ἀπάσης ὀδύνης, ὥστε μήτ’
                        οἴδημα δοκεῖν εἶναι, μήτε <br class="lb"/>σκίῤῥον, μήτε φλεγμονήν· οὔτε γὰρ ἐκοιλαίνετο
                        ὑπὸ πιεζόντων, <br class="lb"/>οὔτ’ ἀναίσθητος ἦν, οὔτ’ ὠδυνᾶτο, ἀλλ’ αὐτὸ <br class="lb"/>τοῦτο
                        μόνον αὔξησίς τις ἄμετρος ὑπῆρχεν, οὐδὲν τῆς οὐσίας <br class="lb"/>αὐτῆς τοῦ μορίου
                        βεβλαμμένης. οὕτω δὲ καὶ ὄρχεις καὶ <br class="lb"/>μαστοὶ τοῖς μὲν ἀμφότεροι, τοῖς δὲ
                        ἀμέτρως ὁ ἕτερος <br class="lb"/>ηὐξήθη. καὶ ἡ καλουμένη δὲ χοιρὰς τούτου τοῦ γένους
                        <br class="lb"/>ἐστὶ, δυσχρηστίαν οὐ μικρὰν ἐν ταῖς ἐνεργείαις, ὅταν ἀμέτρως
                        <br class="lb"/>αὐξηθῇ, παρεχομένη. καὶ μὲν δὴ καὶ αἱ τῶν κανθῶν <br class="lb"/>ἀμετρίαι τούτου
                        τοῦ γένους εἰσίν ὀνομάζεται δὲ 
<a class="pb" href="#pb870" id="pb870">[p. 870]</a>
 ἡ μὲν ἐπὶ πλέον αὔξησις
                        ἐγκανθὶς, ἡ μείωσις δὲ ῥυάς. <br class="lb"/>τοιαῦται μὲν δή τινες καὶ τούτου τοῦ
                        γένους τῶν νοσημάτων <br class="lb"/>αἱ διαφοραί. </p>
                </section>
                <section id="body-1-10" class="div textpart chapter level3">
                  <p class="p autofirst">Τῆς δὲ συνθέσεως τῆς κατὰ φύσιν ὑπαλλαττομένης, <br class="lb"/>γίνεται νοσήματα, παρὰ
                        μὲν τὴν θέσιν ἐν <br class="lb"/>ταῖς ἐξαρθρήσεσί τε καὶ παραρθρήσεσι κᾀν ταῖς
                        ἐντεροκήλαις <br class="lb"/>τε καὶ ἐπιπλοκήλαις ὀνομαζομέναις, παρὰ δὲ τὴν <br class="lb"/>πρὸς
                        τὰ παρακείμενα μόρια μὴ κατὰ φύσιν ὁμιλίαν σύνδεσμός <br class="lb"/>που χαλασθεὶς, ἢ
                        συνταθεὶς, ἢ ἀποῤῥαγεὶς ἐμποδίζει <br class="lb"/>τὴν ἐν ἐκείνῳ τῷ μορίῳ κίνησιν τῆς
                        διαρθρώσεως. <br class="lb"/>ἐν τούτῳ τῷ γένει καὶ οἱ τῆς γλώττης εἰσὶν ἄμετροι
                        <br class="lb"/>δεσμοὶ, καὶ οἱ τῶν αἰδοίων, ἐφ’ οἷς ἡ μὲν εἰς τὸ διαλέγεσθαί <br class="lb"/>τε
                        καὶ μασσᾶσθαι ἱκανῶς ἐμποδίζεται, τὸ δὲ αἰδοῖον <br class="lb"/>ἐν τῷ κατασπείρειν εἰς
                        τὸ θῆλυ πόῤῥω καὶ κατὰ <br class="lb"/>εὐθὺ προπέμπειν ἀδυνατεῖ τὸ σπέρμα,
                        διεστραμμένου τοῦ <br class="lb"/>πόρου. καὶ μὲν δὴ καὶ αἱ συμφύσεις αἱ παρὰ φύσιν ἢ
                        <br class="lb"/>χειλῶν ἑλκωθέντων, ἢ βλεφάρων, ἢ δακτύλων, ἢ ἕδρας, ﻿
<a class="pb" href="#pb871" id="pb871">[p. 871]</a>
 ἤ
                        τινος ἑτέρου τοιούτου ταύτης εἰσὶν τῆς διαφορᾶς. τοιαῦται <br class="lb"/>μὲν δὴ καὶ αἱ
                        τοῦ παρὰ τὴν σύνθεσιν τῶν μορίων <br class="lb"/>γένους ἰδέαι τῶν νοσημάτων. </p>
                </section>
                <section id="body-1-11" class="div textpart chapter level3">
                  <p class="p autofirst">Λοιπὸν δέ ἐστι καὶ πέμπτον γένος νοσήματος, <br class="lb"/>ἡ τῆς ἑνώσεως λύσις, εἴτ’
                        οὖν ἐν ἑνί τινι τῶν <br class="lb"/>ἁπλῶν γένοιτο μορίων τῶν ὁμοιομερῶν ὀνομαζομένων,
                        εἴτε <br class="lb"/>κᾀν τοῖς συνθέτοις, ὅθεν καὶ μικρῷ πρόσθεν ἐν τοῖς κοινοῖς
                        <br class="lb"/>ἑκατέρων τῶν μορίων νοσήμασι ἐμνημονεύσαμεν αὐτῆς. <br class="lb"/>ὅπου γὰρ
                            <span class="milestone">13</span>διασπᾶται σύνδεσμος ἢ ἀρτηρία, κοινὸν
                        τὸ <br class="lb"/>πάθημά ἐστι καὶ τοῦ παντὸς ὀργάνου καὶ αὐτοῦ τοῦ διασπασθέντος
                        <br class="lb"/>μορίου. λέλυται γὰρ ἑκάτερον τῆς συνεχείας, <br class="lb"/>τὸ μὲν ὅλον, μηκέτι
                        συναπτομένων αὐτοῦ μηδ’ ἑνουμένων <br class="lb"/>τῶν μορίων, αὐτὸ δὲ τὸ διασπασθὲν οὐκ
                        ἔτι μένον ἓν, <br class="lb"/>ἀλλὰ δύο γενόμενον. εἰ μέντοι μὴ διασπασθείη τελέως,
                        <br class="lb"/>ἀλλ’ ἐκ μέρους τινὸς, οὐκ ἔτι τοῦτο τοῦ παντὸς ὀργάνου <br class="lb"/>τὸ νόσημά
                        ἐστι, πλὴν εἰ μὴ κατὰ συμβεβηκὸς, ὅτι μόριον <br class="lb"/>αὐτοῦ πέπονθεν, ἀλλ’ αὐτοῦ
                        μόνον τοῦ πεπονθότος ἴδιον 
<a class="pb" href="#pb872" id="pb872">[p. 872]</a>
 ἐξαίρετον. ὀνομάζεται δὲ κατὰ μὲν
                        ὀστοῦν ἡ τῆς συνεχείας <br class="lb"/>λύσις κάταγμα, κατὰ δὲ τὰ σαρκώδη πάντα κοινῶς
                        ἕλκος. <br class="lb"/>τὸ δὲ ῥῆγμα καὶ τὸ σπάσμα τοῦ μὲν αὐτοῦ γένους <br class="lb"/>ἐστί·
                        συνίσταται δὲ τὸ μὲν ἐν σαρκώδει, τὸ δὲ ἐν νευρώδει <br class="lb"/>μορίῳ, τῶν ἐν
                        αὐτοῖς ἰνῶν διασπασθεισῶν ὑπὸ βιαίας <br class="lb"/>τινὸς θλάσεως, ἢ ἐξαιφνιδίου τε
                        καὶ ἀθρόας τάσεως. τὰ <br class="lb"/>δὲ ἀποσπάσματα καλούμενα μόνων τῶν ὀργανικῶν ἐστι
                        <br class="lb"/>μορίων ἴδια παθήματα. αὗται μὲν αἱ σύμπασαι διαφοραὶ <br class="lb"/>τῶν ἁπλῶν
                        νοσημάτων. </p>
                </section>
                <section id="body-1-12" class="div textpart chapter level3">
                  <p class="p autofirst">Ἐπὶ δὲ τὰς συνθέτους ἤδη μετιέναι καιρὸς <br class="lb"/>ἀπὸ τῶν ὁμοιομερῶν αὖθις
                        ἀρξαμένους σωμάτων. <br class="lb"/>ἔσται δὴ κατὰ μὲν τὴν προτέραν ὑπόθεσιν ἐξ
                        εὐρύτητός <br class="lb"/>τε καὶ στεγνώσεως πόρων νόσημά τι σύνθετον, οὐχ ἑκάστου
                        <br class="lb"/>τῶν κατὰ μέρος πόρων ἀμφότερα πάσχοντος, ἀλλὰ ἐναλλὰξ, <br class="lb"/>τῶν μὲν
                        στεγνουμένων, τῶν δ’ εὐρυνομένων σωμάτων, <br class="lb"/>ὡς μηδὲν μᾶλλον εὐρύτητα
                        πόρων ἢ στέγνωσιν 
<a class="pb" href="#pb873" id="pb873">[p. 873]</a>
 ἔχειν αἰτιᾶσθαι κατὰ τὸ σύμπαν ὁμοιομερὲς
                        σῶμα, μηδ’. <br class="lb"/>εἶναί τι λαβεῖν αἰσθητὸν αὐτοῦ μέρος, ᾧ θάτερον ὑπάρχει
                        <br class="lb"/>μόνον, ἀλλ’ αἰεὶ τὸ λαμβανόμενον ἅπαν ὑπ’ ἀμφοτέρων <br class="lb"/>συνέχεσθαι.
                        κατὰ δὲ τὴν δευτέραν ὑπόθεσιν ἐπὶ μὲν <br class="lb"/>ταῖς ποιότησι μόναις ἐξισταμέναις
                        τοῦ κατὰ φύσιν ἐν <br class="lb"/>ἑκάστῳ τῶν ὁμοιομερῶν σωμάτων ἔσται σύνθετα νοσήματα
                        <br class="lb"/>τέτταρα, θερμὸν ἅμα καὶ ξηρὸν, καὶ θερμὸν ἅμα καὶ <br class="lb"/>ὑγρὸν, καὶ
                        ψυχρὸν ἅμα καὶ ξηρὸν, καὶ ψυχρὸν ἅμα καὶ <br class="lb"/>ὑγρόν· οὐσίας δέ τινος
                        ἐπιῤῥυείσης αὐτοῖς, ὁμοίως ἕτερα <br class="lb"/>τέτταρα, τὰς αὐτὰς τῶν ποιοτήτων
                        ἔχοντα συζυγίας. <br class="lb"/>ἐπεὶ δὲ καὶ ἡ τῆς συνεχείας διαίρεσις οὐκ ἐν τοῖς
                        συνθέτοις <br class="lb"/>μόνον ὀργάνοις, ἀλλὰ καὶ ἐν τοῖς ἁπλοῖς ἐγγίνεται
                        <br class="lb"/>σώμασιν, ἐπιπλακήσεταί ποτε καὶ ἥδε τοῖς τε νῦν εἰρημένοις
                        <br class="lb"/>συνθέτοις νοσήμασι κατ’ ἀμφοτέρας τὰς ὑποθέσεις <br class="lb"/>καὶ τοῖς εὐθὺς ἐν
                        ἀρχῇ τοῦ παντὸς λόγου γεγραμμένοις <br class="lb"/>τοῖς ἁπλοῖς. οὐ γὰρ ἀδύνατον
                        ἡλκῶσθαί τε ἅμα καὶ <br class="lb"/>ξηρότερον εἶναι τοῦ κατὰ φύσιν ἢ ὑγρότερον ἢ
                        ψυχρότερον <br class="lb"/>ἢ θερμότερον τὸ μόριον, οὐδ’ ἡλκῶσθαι μὲν ἅμα 
<a class="pb" href="#pb874" id="pb874">[p. 874]</a>

                        καὶ ὑγρότερον ὑπάρχειν, οὐχὶ δὲ καὶ θερμότερον εἶναι. <br class="lb"/>τά γ’ οὖν
                        ἡλκωμένα τε ἅμα καὶ φλεγμαίνοντα μόρια τριχῇ <br class="lb"/>τοῦ. κατὰ φύσιν ἐξίσταται,
                        διὰ μὲν τὴν ἕλκωσιν ἀπολλύντα <br class="lb"/>τὴν ἕνωσιν τῶν οἰκείων μορίων, ὅτι δὲ
                        φλεγμαίνει, <br class="lb"/>θερμότερά τε καὶ ὑγρότερα τοῦ κατὰ φύσιν ἀποτελούμενα.
                        <br class="lb"/>τὸν γὰρ δὴ ὄγκον τὸν ἐν αὐτοῖς, ὅταν μὲν ἐπὶ τοσοῦτον <br class="lb"/>αἴρηται
                        μέγεθος, ὡς βλάπτειν τι δι’ αὐτὸ τοῦτο τὴν <br class="lb"/>ἐνέργειαν, ἤδη νόσημα
                        νομιστέον, ἄλλως δὲ σύμπτωμά <br class="lb"/>τε καὶ <span class="milestone">14</span>πάθημα μόνον, ὥσπερ καὶ τὴν ὀδύνην. <br class="lb"/>ἅπαντ’ οὖν τὰ φλεγμαίνοντά τε ἅμα
                        καὶ ἡλκωμένα σώματα <br class="lb"/>τριχῇ μὲν ἐξ ἀνάγκης, τετραχῇ δ’ ἔστιν ὅτε νοσεῖ,
                        <br class="lb"/>φλεγμονὴν ὀνομαζόντων ἡμῶν δηλονότι νῦν οὐ τὴν οἷον <br class="lb"/>φλόγωσιν τῶν
                        μορίων, ὥσπερ ἦν ἔθος τοῖς παλαιοῖς, <br class="lb"/>ἀλλὰ τὸν ἐρυθρόν τε καὶ ἀντίτυπον
                        καὶ ὀδυνηρὸν ὄγκον. <br class="lb"/>οὕτω δὲ καὶ τοῖς ἐρυσιπέλασι συμπίπτει πόθ’ ἕλκη.
                        τοῖς <br class="lb"/>μὲν γὰρ ἄνθραξιν ἀδύνατον ἄλλως συστῆναι, μέσα δὲ <br class="lb"/>τούτων ἐστὶ
                        τὴν φύσιν ἕρπητές τε καὶ καρκῖνοι, τὰ πολλὰ 
<a class="pb" href="#pb875" id="pb875">[p. 875]</a>
 μὲν ἅμα τοῖς
                        ἕλκεσιν, ἔστιν ὅτε δὲ καὶ χωρὶς ἐκείνων <br class="lb"/>συνιστάμενα. σύνθετα γοῦν ἐστι
                        τὰ τοιαῦτα πάντα νοσήματα, <br class="lb"/>κᾂν χωρὶς ἕλκους γίγνηται· καθ’ ἕνα μὲν
                        τρόπον, <br class="lb"/>ὅτι πάντα περιττῆς ὑγρότητος ἤτοι θερμῆς ἢ ψυχρᾶς <br class="lb"/>ἐστιν
                        ἔγγονα, χολῆς μὲν ξανθῆς ἐρυσίπελας, μελαίνης δὲ <br class="lb"/>καρκῖνος αἵματος δὲ
                        φλεγμονὴ, καὶ φλέγματος οἴδημα· <br class="lb"/>καθ’ ἕτερον δὲ, διότι τῶν εἰρημένων
                        χυμῶν, εἰ καὶ κατὰ <br class="lb"/>τὴν ἰδέαν ὑγροὶ σύμπαντες εἰσὶν, ἀλλὰ τήν γε δύναμιν
                        οὐχ <br class="lb"/>ὑγροί· ὁ μὲν γὰρ τῆς μελαίνης χολῆς ξηρὸς καὶ ψυχρός· <br class="lb"/>ὁ δὲ τῆς
                        ξανθῆς ξηρὸς καὶ θερμός· ὁ δὲ τοῦ φλέγματος <br class="lb"/>ὑγρὸς καὶ ψυχρός· ὑγρὸν δὲ
                        καὶ θερμὸν τὸ αἷμα· κατὰ <br class="lb"/>δ’ αὖ τρίτον τρόπον, ὅτι πάντα ἀλλήλοις
                        ἐπιπλέκεται, <br class="lb"/>καὶ σπάνιόν ἐστιν εὑρεῖν ἕκαστον αὐτῶν εἰλικρινές.
                        <br class="lb"/>ἀναμέμικται γὰρ ὡς τὰ πολλὰ ταῖς μὲν φλεγμοναῖς <br class="lb"/>ἢ ἐρυσιπελατῶδες,
                        ἢ οἰδηματῶδες, ἢ σκιῤῥῶδές τι, τοῖς <br class="lb"/>δ’ ἐρυσιπέλασιν ἢ φλεγμονῶδες, ἢ
                        οἰδηματῶδες, ἢ σκιῤῥῶδες, <br class="lb"/>καὶ τῶν ἄλλων ὁμοίως ἑκάστῳ. σύνθετα τοίνυν
                        <br class="lb"/>γίγνεται πολυειδῶς ἅπαντα τοιαῦτα νοσήματα· καὶ ῥηθήσεται ﻿
<a class="pb" href="#pb876" id="pb876">[p. 876]</a>
 περὶ αὐτῶν ἐπὶ πλέον ἔν τε τῷ περὶ τῶν νοσερῶν <br class="lb"/>αἰτίων γράμματι, καὶ
                        ἐν τῷ μετ’ αὐτὸ, τῷ τῶν νοσωδῶν <br class="lb"/>συμπτωμάτων, καὶ πρὸς τούτοις ἔτι διὰ
                        τῆς θεραπευτικῆς <br class="lb"/>πραγματείας, ἧσπερ ἕνεκα σύμπαντα ταῦτα γράφεται. </p>
                </section>
                <section id="body-1-13" class="div textpart chapter level3">
                  <p class="p autofirst">Νυνὶ δὲ, ἐπειδὴ τὸν τρόπον αὐτῶν τῆς <br class="lb"/>ἐπιπλοκῆς εἴπομεν, ἐπὶ τὰ τῶν
                            <span class="milestone">205</span>ὀργάνων ἤδη μετέλθωμεν <br class="lb"/>νοσήματα,
                        δεικνύντες ὅπως καὶ ταῦτα γίγνεται σύνθετα. <br class="lb"/>πρῶτον δ’ ἀναμνῆσαι χρὴ τοῦ
                        κατ’ ἀρχὰς ῥηθέντος, <br class="lb"/>ὡς ἔστιν ἕτερα μὲν τῶν πρώτων σωμάτων τῶν
                        <br class="lb"/>ὁμοιομερῶν, ἕτερα δὲ τῶν ὀργανικῶν τε καὶ συνθέτων τὰ <br class="lb"/>νοσήματα,
                        φλεγμονὴ μὲν τῶν πρώτων, ἐξάρθρημα δὲ <br class="lb"/>τῶν ὀργανικῶν. ὅταν οὖν ἐξαρθρήσῃ
                        τε ἅμα καὶ φλεγμήνῃ <br class="lb"/>τι κῶλον, αὐτοῦ μὲν πρώτως ἐστὶ τοῦ σύμπαντος
                        <br class="lb"/>ὀργάνου νόσος ἡ ἐξάρθρησις, ἡ φλεγμονὴ δὲ οὐ πρώτως, <br class="lb"/>οὐδ’ ἰδίως,
                        ἀλλὰ κατὰ συμβεβηκός. ἐπειδὴ γὰρ ἑνὸς ἑκάστου <br class="lb"/>τῶν μορίων αὐτοῦ νόσημά
                        ἐστιν ἡ φλεγμονὴ, κατὰ <br class="lb"/>συμβεβηκὸς ἂν εἴη καὶ τοῦ σύμπαντος ὀργάνου τὸ
                        νόσημα. <br class="lb"/>καὶ μὲν δὴ καὶ ὀφθαλμία φλεγμονὴ μέν ἐστι τοῦ ἐπιπεφυκότος 
<a class="pb" href="#pb877" id="pb877">[p. 877]</a>
 ὑμένος τῷ κερατοειδεῖ, κατὰ συμβεβηκὸς δὲ τοῦ <br class="lb"/>ὀφθαλμοῦ
                        νόσημα. συμβαίνει δέ ποτε, τοῦ κερατοειδοῦς <br class="lb"/>χιτῶνος ἕλκος ἔχοντος βαθὺ,
                        κᾄπειτα διαβρωθέντος ὅλου, <br class="lb"/>προπεσεῖν μέν τι τοῦ μετ’ αὐτὸν τοῦ
                        ῥαγοειδοῦς ὀνομαζομένου, <br class="lb"/>παρασπασθῆναι δὲ καὶ τὴν κόρην· καὶ τούτων
                        <br class="lb"/>ἕκαστον τῶν τριῶν ὀφθαλμοῦ πάθημα νομίζεται. καίτοι <br class="lb"/>τὸ μὲν
                        ἑλκωθῆναί τε καὶ διαβρωθῆναι τοῦ κερατοειδοῦς ἦν <br class="lb"/>μόνου, τὸ δὲ προπεσεῖν
                        τοῦ ῥαγοειδοῦς, τὸ δὲ παρασπασθῆναι <br class="lb"/>τῆς κόρης. ἀλλ’, ὡς εἴρηται, τὰ τῶν
                        ὁμοιομερῶν <br class="lb"/>σωμάτων νοσήματα τοῦ σύμπαντος ὀργάνου κατὰ <br class="lb"/>συμβεβηκός
                        ἐστι. καὶ τοίνυν, ἐπειδὰν μὲν ἓν ὁτιοῦν ἐξ <br class="lb"/>αὐτῶν <span class="milestone">15</span>νοσῇ σύνθετον νόσημα, τοῦ σύμπαντος ὀργάνου
                        <br class="lb"/>καὶ τοῦτο ἔσται νόσημα κατὰ συμβεβηκός· ἐπειδὰν <br class="lb"/>δὲ πλείω μὲν, ἀλλ’
                        ἕκαστον ἑνὶ κατέχηται νοσήματι, σύνθετον <br class="lb"/>ἂν εἴη οὕτως τὸ νόσημα τοῦ
                        σύμπαντος ὀργάνου. <br class="lb"/>ἔστω γὰρ, εἰ τύχοι, κατὰ τὸν ὀφθαλμὸν (οὐ γὰρ
                        ἀδύνατος <br class="lb"/>ἡ ὑπόθεσις) ἅμα μὲν πτερύγιον, ἅμα δὲ ὀφθαλμία, <br class="lb"/>καὶ
                        διάβρωσις τοῦ κερατοειδοῦς, καὶ πρόπτωσις τοῦ ῥαγοειδοῦς, <br class="lb"/>καί τις ἀρχὴ
                        γενέσεως ὑποχύματος. ὅτι μὲν οὐχ 
<a class="pb" href="#pb878" id="pb878">[p. 878]</a>
 ἓν οὐδ’ ἁπλοῦν ἐστι τὸ
                        νόσημα, πρόδηλον παντί. καλέσει <br class="lb"/>δ’ ὁ μέν τις αὐτὸ σύνθετον ὀφθαλμοῦ
                        νόσον, ὁ δέ τις <br class="lb"/>οὐδεμίαν σύνθετον, ἀλλὰ πολλὰ νοσήματα ἐρεῖ κατὰ τὸν
                        <br class="lb"/>ὀφθαλμὸν ὑπάρχειν ἐν διαφόροις αὐτοῦ μέρεσι συνεστῶτα. <br class="lb"/>διαφέρει δ’
                        οὐδὲν ὡς πρὸς τὴν τῆς θεραπευτικῆς ἐνδείξεως <br class="lb"/>ποικιλίαν, ἧσπερ ἕνεκα τὰ
                        τοιαῦτα σύμπαντα ζητοῦμεν, <br class="lb"/>εἴθ’ ἓν εἴη σύνθετον, εἴτε πολλὰ μαχομένης
                        ἰάσεως δεόμενα. <br class="lb"/>ῥηθήσεται δὲ δηλονότι περὶ αὐτῶν ἐπὶ πλέον ἐν <br class="lb"/>τοῖς
                        τῆς θεραπευτικῆς μεθόδου γράμμασιν. εἰς δὲ τὸν <br class="lb"/>νῦν ἐνεστῶτα λόγον
                        ἀπόχρη τό γε τοσοῦτον ἐνδείξασθαι <br class="lb"/>καὶ δηλῶσαι, τὸ πιθανῶς ἂν ἑκατέρους
                        δοξάζειν, τούς τε <br class="lb"/>πολλὰ νοσήματα κατὰ τὸν ὀφθαλμὸν ὑπάρχειν
                        ὑπολαμβάνοντας, <br class="lb"/>τούς τε, καθάπερ ἓν τὸ πάσχον ὄργανον, οὕτω <br class="lb"/>καὶ τὸ
                        νόσημα ἓν εἶναι νομίζοντας, σύνθετον δὲ, ὅταν, <br class="lb"/>ὡς εἴρηται, πλείονα
                        μόρια πεπόνθῃ κατ’ αὐτόν. ὥσπερ <br class="lb"/>οὖν τῶν ἁπλῶν νοσημάτων τὸ μὲν αὐτοῦ
                        πρώτως ἦν <br class="lb"/>νόσημα τοῦ σύμπαντος ὀργάνου, καθάπερ τὸ ὑπόχυμα, <br class="lb"/>τὸ δὲ
                        κατὰ συμβεβηκὸς, ὡς ἡ τοῦ κερατοειδοῦς ἕλκωσις, <br class="lb"/>οὕτω καὶ τῶν συνθέτων
                        νοσημάτων ἴδια μὲν ἔσται τοῦ 
<a class="pb" href="#pb879" id="pb879">[p. 879]</a>
 σύμπαντος ὀργάνου τὰ πολλοῖς
                        αὐτοῦ μορίοις ἅμα διοχλοῦντα, <br class="lb"/>κατὰ συμβεβηκὸς δὲ τὰ καθ’ ἕν τι μόριον
                        ἐν <br class="lb"/>αὐτῷ συνιστάμενα νοσήματα σύνθετα, καθάπερ ἡ ὀφθαλμία, <br class="lb"/>φλεγμονὴ
                        τοῦ ἐπιπεφυκότος ὑμένος ὑπάρχουσα. σύνθετον <br class="lb"/>γὰρ ἐδείκνυτο πάθος ἡ
                        φλεγμονή· προσγινομένου <br class="lb"/>δὲ ἕλκους κατὰ τὸν αὐτὸν τοῦτον ὑμένα, πολὺ μὲν
                        ἂν <br class="lb"/>οὕτω γε μᾶλλον ἐν συνθέτῳ νοσήματι τὸ μόριον εἴη, <br class="lb"/>λέγοιτο δ’ ἂν
                        οὐδὲν ἧττον καὶ αὐτὸς ὁ σύμπας ὀφθαλμὸς <br class="lb"/>ὑπὸ συνθέτου νοσήματος ἔχεσθαι.
                        τὰ μὲν δὴ τοιαῦτα <br class="lb"/>κατὰ συμβεβηκὸς ὅλων τῶν ὀργάνων ἐστὶ νοσήματα
                        σύνθετα· <br class="lb"/>τὰ δ’ ἐκ τοῦ πολλὰ μόρια πεπονθέναι καθ’ ἕνα <br class="lb"/>χρόνον αὐτῶν
                        τῶν ὀργάνων ἐστὶ πρώτως νοσήματα σύνθετα, <br class="lb"/>καὶ μᾶλλον εἰ καὶ τῶν κατὰ
                        μέρος ἕκαστον τῶν <br class="lb"/>ἁπλῶν μὴ κατά τι συμβεβηκὸς, ἀλλὰ πρώτως εἴη τοῦ
                        σύμπαντος <br class="lb"/>ὀργάνου νόσημα, καθάπερ ἐν ὀφθαλμῷ πτερύγιον, <br class="lb"/>ὑπόχυμα,
                        ῥυάς. ἕκαστόν τε γὰρ τούτων ἴδιόν ἐστιν <br class="lb"/>ὀφθαλμοῦ νόσημα, καὶ πάνθ’ ἅμα
                        γιγνόμενα σύνθετον <br class="lb"/>ὀφθαλμοῦ νόσον ἰδίαν ἐργάζεται. τοιαύτῃ τις ἂν
                        χρώμενος <br class="lb"/>μεθόδῳ πάντα ἐξευρίσκοι τὰ σύνθετα νοσήματα τῶν 
<a class="pb" href="#pb880" id="pb880">[p. 880]</a>

                        ὅλων ὀργάνων. ἐμοὶ δὲ ἐπεξέρχεσθαί τε καὶ συντιθέναι <br class="lb"/>πάντα περιττὸν
                        ἐδόκει. μεμαθηκώς τις γὰρ τά θ’ ἁπλᾶ <br class="lb"/>νοσήματα πάντα καὶ τὸν τρόπον
                        αὐτῶν τῆς συνθέσεως, <br class="lb"/>ἱκανὸς ἂν εἴη γυμνάζειν ἑαυτὸν ἐν τοῖς κατὰ μέρος·
                        ὡς <br class="lb"/>τό γ’ ἀναγνῶναι μόνον εἰσάπαξ, ὅσα γέγραπται κατὰ τόδε <br class="lb"/>τὸ
                        βιβλίον, οὐδὲν ὄφελος, εἰ μὴ μέλλοι τις ἐν αὐτοῖς ἐπὶ <br class="lb"/>πλεῖστον
                        γυμνάζεσθαι. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De morborum differentiis</a>
          </header>
          <ul class="tree">
            <li>
              <a href="#body-1">De morborum differentiis</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
