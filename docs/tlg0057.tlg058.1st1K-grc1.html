<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:20"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg058">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg058.1st1K-grc1.xml">De pulsibus ad tirones</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg058.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">8</span>, <span class="biblScope">453-492</span>, <span class="date">1824</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb453" id="pb453">[p. 453]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΤΩΝ ΣΦΥΓΜΩΝ <br class="lb"/>ΤΟΙΣ ΕΙΣΑΓΟΜΕΝΟΙΣ.<a class="bookmark" href="#body-1-1"> §</a></h3>
                  <p class="p autofirst">Ὅσα τοῖς εἰσαγομένοις, φίλτατε Τεῦθρα, <br class="lb"/>χρήσιμον ἐπίστασθαι περὶ σφυγμῶν,
                        ἐνταῦθα λεχθήσεται. <br class="lb"/>τὴν δ’ ὅλην ὑπὲρ αὐτῶν τέχνην ἑτέρωθι γεγραμμένην
                        ἔχεις. <br class="lb"/>πᾶσαι μὲν οὖν αἱ ἀρτηρίαι τὸν αὐτὸν τρόπον σφύζουσιν ἀλλήλαις
                        <br class="lb"/>τε καὶ τῇ καρδίᾳ, ὥστ’ ἐκ μιᾶς αὐτῶν δύνασθαι περὶ <br class="lb"/>πασῶν
                        συλλογίζεσθαι, οὐ μὴν αἰσθέσθαι γε τῆς κινήσεως <br class="lb"/>ὁμοίως ἁπασῶν δυνατὸν,
                        ἀλλὰ τῶν μὲν ἐν τοῖς ἀσάρκοις <br class="lb"/>μέρεσι προφανέστερον, τῶν δ’ ἐν τοῖς
                        σαρκώδεσιν ἀμυδρότερον. <br class="lb"/>ὅσαι δ’ ὑπὸ παχείας σαρκὸς καλύπτονται, ἢ ὀστῶν
                        ἔνδον 
<a class="pb" href="#pb454" id="pb454">[p. 454]</a>
 εἰσὶν, ἢ ἐπίπροσθεν αὐτῶν ἐστιν ἄλλα σώματα, τούτων
                        <br class="lb"/>οὐκ ἂν αἴσθοιο τῆς κινήσεως, ἔν γε τῷ κατὰ φύσιν ἔχειν τὸ <br class="lb"/>ζῶον.
                        ἐκτακέντος δὲ τοῦ σώματος σφοδρῶς, ἥ τε κατὰ τὴν <br class="lb"/>ῥάχιν ἀρτηρία πολλάκις
                        τοῖς ἁπτομένοις τοῦ ἐπιγαστρίου τὴν <br class="lb"/>κίνησιν διασημαίνει καί τινες τῶν
                        ἐν τοῖς κώλοις ᾔσθησαν, <br class="lb"/>ἀφανῶς πρότερον οὐσῶν. διαπαντὸς δ’ αἵ τε κατὰ
                        τοὺς κροτάφους <br class="lb"/>καὶ τῶν ποδῶν αἱ ἐπὶ τοῖς ταρσοῖς καὶ τῶν χειρῶν <br class="lb"/>αἱ
                        κατὰ τοὺς καρποὺς ἐντὸς αἰσθητὴν ἔχουσι τὴν κίνησιν. τούτων <br class="lb"/>δ’ ἔλαττον
                        μὲν, οὐ μὴν ἀφανῶς οὐδ’ αὐταὶ σφύζουσιν αἵ <br class="lb"/>τε τῶν ὤτων ὄπισθεν ἐν τῇ
                        κεφαλῇ καὶ τῶν βραχιόνων ἐντός. <br class="lb"/>καὶ ἤδη τινὲς ἄλλαι, αἳ μὴ πάνυ τῇ
                        πολλῇ σαρκὶ καλύπτονται, <br class="lb"/>ἀλλ’ οὔτε ἑτοιμότερον οὔτε εὐσχημονέστερον
                        <br class="lb"/>οὔτε τῇ χρείᾳ συμφερώτερον ἄλλης ἂν ἅπτοι, τὰς ἐν τοῖς <br class="lb"/>καρποῖς
                        παρείς· αὗται γὰρ ἐπιφανεῖς μάλιστα ὑπάρχουσι τῷ <br class="lb"/>τ’ ἀσάρκῳ τοῦ χωρίου
                        καὶ οὐδὲν δι’ αὐτὰς, γυμνοῦν τοῦ <br class="lb"/>σώματος ἀναγκαῖον, ὥσπερ δι’ ἄλλας
                        πολλὰς, καὶ ὅτι κατ’ <br class="lb"/>εὐθὺ τεταγμέναι εἰσίν· οὐ μικρὸν δὲ τοῦτο εἰς
                        ἀκρίβειαν διαγνώσεως. </p>
                </section>
                <a class="pb" href="#pb455" id="pb455">[p. 455]</a>
                <section id="body-1-2" class="div textpart chapter level3">
                  <p class="p autofirst">Ἁπτομένῳ δέ σοι φανεῖται διαστελλομένη <br class="lb"/>κατὰ πᾶσαν διάστασιν ἡ ἀρτηρία.
                        τρεῖς δ’ εἰσὶ διαστάσεις <br class="lb"/>παντὸς τοῦ σώματος, εἰς μῆκος, βάθος καὶ
                        πλάτος. ἀλλ’ <br class="lb"/>ἐν τῷ κατὰ φύσιν ἔχειν τὸ ζῶον συμμέτρως πάνυ
                        διαστελλομένην <br class="lb"/>εὑρήσεις τὴν ἀρτηρίαν· ἐν δὲ τῷ παρὰ φύσιν ἔχειν
                        <br class="lb"/>ἔστιν ὅπη τὸ μὲν ἐλλείπει, τὸ δ’ ὑπερβάλλει, καθ’ ἡντιναοῦν
                        <br class="lb"/>διάστασιν. ἐν τούτῳ χρὴ μεμνημένον σε, οἷος ἦν ὁ κατὰ <br class="lb"/>φύσιν
                        σφυγμὸς, καὶ εἰ μὲν τῷ πλάτει μείζων ὁ παρὰ φύσιν <br class="lb"/>εὑρίσκοιτο, πλατὴν
                        καλεῖν, εἰ δὲ τῷ μήκει, μακρὸν, εἰ δὲ <br class="lb"/>τῶ βάθει, ὑψηλὸν, καὶ τοὺς
                        ἐναντίους αὐτοῖς τοὺς ἐλάττους <br class="lb"/>τοῦ κατὰ φύσιν ὀνομάζειν ἀνάλογον,
                        στενὸν καὶ βραχὺν <br class="lb"/>καὶ ταπεινόν. τῶν δὲ ἐν πάσαις ταῖς διαστάσεσιν
                        ὁμοίως <br class="lb"/>εἰς τὸ παρὰ φύσιν τρεπομένων ὁ μὲν πάντη μειωθεὶς μικρὸς, <br class="lb"/>ὁ
                        δὲ πάντη αὐξηθεὶς μέγας ὀνομάζεται. αὗται μὲν αἱ κατὰ <br class="lb"/>τὸ ποσὸν τῆς
                        διαστολῆς ἐν σφυγμῷ διαφοραί. </p>
                </section>
                <section id="body-1-3" class="div textpart chapter level3">
                  <p class="p autofirst">Τῶν δὲ τῆς κινήσεως ἰδίων ἥ τε ταχύτης <br class="lb"/>ἐστὶ καὶ ἡ βραδύτης, ἡ μὲν
                        ἠπειγμένη τις οὖσα κίνησις, ἡ δὲ 
<a class="pb" href="#pb456" id="pb456">[p. 456]</a>
 ἐκλελυμένη. κριτέον δὲ καὶ
                        ταύτας τῷ κατὰ φύσιν παραβάλλοντας. <br class="lb"/>ἐν δὲ τῷ ποιῷ τῆς προσβολῆς ἥ τε
                        σφοδρότης <br class="lb"/>καὶ ἀμυδρότης συνίστανται, βιαίως μὲν ὠθουμένης τῆς ἁφῆς
                        <br class="lb"/>ἡ σφοδρότης, ἀῤῥώστως δὲ ἡ ἀμυδρότης. μαλακότης δὲ καὶ <br class="lb"/>σκληρότης
                        αὐτοῦ τοῦ χιτῶνος τῆς ἀρτηρίας ποιότητές εἰσιν· <br class="lb"/>ἡ μὲν μαλακότης, ὅταν
                        οἷον σαρκωδεστέρα καὶ κατὰ τὴν <br class="lb"/>προσβολὴν ἡ ἀρτηρία φαίνηται· ἡ δὲ
                        σκληρότης, ὅταν οἷον <br class="lb"/>ξηροτέρα τε καὶ βυρσωδεστέρα. συνδιαγινώσκεται μὲν
                        οὖν <br class="lb"/>εὐθὺς τῇ κινήσει τῆς ἀρτηρίας καὶ ἡ τοιαύτη τῶν σφυγμῶν
                        <br class="lb"/>διαφορά. οὐκ ἔστι δὲ αὐτῆς ἰδία, καθάπερ αἱ προειρημέναι <br class="lb"/>τρεῖς.
                        ἐκείνων γὰρ ἡ μὲν τοῦ τάχους καὶ τῆς βραδύτητος <br class="lb"/>κατὰ τὸ ποιὸν ἦν τῆς
                        κινήσεως, ἡ δὲ τῆς σφοδρότητος καὶ <br class="lb"/>τῆς ἀμυδρότητος κατὰ τὸ τῆς πληγῆς
                        ποιὸν, ἡ δὲ τοῦ μεγέθους <br class="lb"/>καὶ τῆς μικρότητος κατὰ τὸ ποσὸν τῆς
                        διαστολῆς. ἡ <br class="lb"/>διαστολὴ δὲ οὐκ ἄνευ κινήσεως. τὸ δὲ μαλακὸν σῶμα καὶ
                        <br class="lb"/>σκληρὸν οὐ προσδεῖται κινήσεως εἰς τὸ τοιοῦτον εἶναι. τέσσαρας <br class="lb"/>οὖν
                        ταύτας τὰς διαφορὰς τῶν σφυγμῶν κατὰ τὴν πληγὴν εὑρήσεις. </p>
                </section>
                <section id="body-1-4" class="div textpart chapter level3">
                  <p class="p autofirst">Πέμπτην δὲ ἄλλην κατὰ τὸ τῶν πληγῶν 
<a class="pb" href="#pb457" id="pb457">[p. 457]</a>
 διάλειμμα. καλεῖν γὰρ ἔθος
                        οὕτω τοῖς ἰατροῖς τὸν μεταξὺ <br class="lb"/>δύο πληγῶν χρόνον, ἐν ᾧ διαστέλλεται ἡ
                        ἀρτηρία καὶ συστέλλεται. <br class="lb"/>καὶ προσήκειν ἡγοῦμαι τοῖς εἰσαγομένος
                        γυμνάσασθαι, <br class="lb"/>πρῶτον μὲν, ὡς ἐπ’ ἀναισθήτου τῆς συστολῆς. <br class="lb"/>καλείσθω
                        μοι τὸ μέν τι πληγὴ, τὸ δὲ διάλειμμα· πληγὴ μὲν <br class="lb"/>ἡ ἀπὸ τῆς ἀρτηρίας
                        κινουμένης προσβολὴ τῇ ἁφῇ γιγνομένη· <br class="lb"/>διάλειμμα δὲ ἡ μεταξὺ δυοῖν
                        πληγῶν ἡσυχία, καθ’ ἣν ὁ πυκνὸς <br class="lb"/>καὶ ἀραιὸς καὶ μέσος ἀμφοῖν, ἐφ’ ᾧπερ
                        οἱ κατὰ φύσιν <br class="lb"/>συνίστανται σφυγμοί. γνωριεῖς δὲ καὶ τούτους τῷ ποσῷ τοῦ
                        <br class="lb"/>χρόνου. πυκνὸς μὲν γάρ ἐστιν, ὅταν βραχὺς ὁ τῆς ἡσυχίας <br class="lb"/>ᾖ χρόνος·
                        ἀραιὸς δὲ, ὅταν πολύς. ἡσυχίαν δὲ λέγειν, ἢ <br class="lb"/>διάλειμμα πληγῶν, ἢ
                        συστολὴν, οὐ διοίσει. </p>
                </section>
                <section id="body-1-5" class="div textpart chapter level3">
                  <p class="p autofirst"><span class="milestone">3</span>Ὁμαλότης δὲ καὶ ἀνωμαλία γίνεται κατὰ
                        <br class="lb"/>πάσας τὰς εἰρημένας διαφοράς. ἡ γὰρ ἐφεξῆς ἰσότης τούτων <br class="lb"/>ὁμαλότης
                        ἐστί· οἷον ὅταν τὸ μέγεθος τῶν ἐφεξῆς ἴσον ᾖ, λέγοιτ’ <br class="lb"/>ἂν ὁμαλὸς εἶναι
                        κατὰ τὸ μέγεθος ὁ σφυγμός· καὶ εἰ τὸ <br class="lb"/>τάχος ἴσον, ὁμαλὸς κατὰ τὸ τάχος.
                        ὡσαύτως δὲ καὶ εἰ κατὰ <br class="lb"/>σφοδρότητα καὶ πυκνότητα καὶ ἀμυδρότητα. ἡ δὲ
                        ἀνωμαλία ﻿
<a class="pb" href="#pb458" id="pb458">[p. 458]</a>
 διαφθορὰ τῆς ἰσότητός ἐστι, καθ’ ἣν ἂν τύχῃ διαφορὰν
                        τῶν <br class="lb"/>σφυγμῶν συνισταμένη. ἔσται γὰρ ὁ μέν τις κατὰ τὸ μέγεθος
                        <br class="lb"/>ἀνώμαλος, ὁ δέ τις κατὰ τὸ τάχος, ὁ δὲ κατὰ σφοδρότητα <br class="lb"/>καὶ
                        ἀμυδρότητα καὶ πυκνότητα, καὶ ἐπὶ τῶν ἄλλων ὁμοίως. </p>
                </section>
                <section id="body-1-6" class="div textpart chapter level3">
                  <p class="p autofirst">Ἔστι δὲ ὅτε καὶ διά τινος τάξεως ἀριθμοῦ <br class="lb"/>πληγῶν ὡρισμένου τοῖς ἴσοις
                        σφυγμοῖς εἷς ἄνισος παρεμπίπτει· <br class="lb"/>καὶ τοῦτο γίνεται πολυειδῶς. καὶ γὰρ
                        τρισὶν ἴσοις <br class="lb"/>ὁ τέταρτος ἄνισος ἕπεται, καὶ τοῦτο ἐφεξῆς ἀεὶ, ἢ τέτρασιν
                        <br class="lb"/>ὁ πέμπτος. <span class="milestone">2</span>καὶ κατὰ πᾶν ἄλλο πλῆθος
                        ὡσαύτως. καὶ <br class="lb"/>γὰρ πέντε πολλάκις ἴσοις ὁ ἕκτος ἄνισος ἕπεται, καὶ πάλιν
                        <br class="lb"/>ἓξ ἴσοις ὁ ἕβδομος οὐκ ἴσος. ἡ μὲν οὖν ἰσότης ἐν τοῖς τοιούτοις
                        <br class="lb"/>οὐκέτι σώζεται· καὶ διὰ τοῦτο ἀνώμαλος ὁ σφυγμὸς γίνεται, <br class="lb"/>τάξις
                        μέντοι τις σώζεται, καὶ διὰ τοῦτο τεταγμένος <br class="lb"/>ἐστί. δι’ ἴσου γὰρ ἀεὶ
                        πλήθους τοῖς ἴσοις σφυγμοῖς εἷς ἄνισος <br class="lb"/>παρεμπίπτων τὴν ἰσότητα
                        διαφθείρει· ἥ γ’ οὖν κατὰ <br class="lb"/>τὰς περιόδους ἀναλογία φυλάττει τινὰ τάξιν.
                        ἂν δ’ ὅλως <br class="lb"/>μηδεμία σώζηται περίοδος, ἄτακτος ὁ τοιοῦτος καλεῖται. </p>
                </section>
                <a class="pb" href="#pb459" id="pb459">[p. 459]</a>
                <section id="body-1-7" class="div textpart chapter level3">
                  <p class="p autofirst">Γίνεται δὲ καὶ καθ’ ἕνα σφυγμὸν ἀνωμαλία, <br class="lb"/>περί τε τὰ μέρη τῆς ἀρτηρίας
                        διαφερόντως ἔχοντα πρὸς ἄλληλα, <br class="lb"/>θέσει τε καὶ κινήσει, καὶ παρὰ τὴν ἑνὸς
                        ἑκάστου σφυγμοῦ <br class="lb"/>καθ’ αὑτὸ κίνησιν. ἡ μὲν οὖν ἐν τῇ θέσει τῶν μορίων
                        <br class="lb"/>ἀνωμαλία συνίσταται παρὰ τὸ ἄνω καὶ κάτω, καὶ πρόσω καὶ <br class="lb"/>ὀπίσω, καὶ
                        δεξιὰ καὶ ἀριστερὰ μετῆχθαι δοκεῖν τὴν ἀρτηρίαν· <br class="lb"/>ἐν δὲ τῇ κινήσει
                        θᾶττον, ἢ βραδύτερον, ἢ πρωϊαίτερον, ἢ <br class="lb"/>ὀψιαίτερον, ἢ σφοδρότερον, ἢ
                        ἀμυδρότερον, ἢ ἐπὶ πλείονα <br class="lb"/>χρόνον, ἢ ἐλάσσονα, ἢ ἀεὶ, ἢ οὐδ’ ὅλως
                        κινουμένων. καθ’ <br class="lb"/>ἕκαστον δὲ μέρος ἐν μὲν τῷ διακεκόφθαι σαφῶς, ἐξ ὧν
                        ἐστι <br class="lb"/>καὶ ὁ δορκαδίζων· ὡσαύτως δὲ καὶ ἐν τῷ παλινδρομεῖν, ἐξ <br class="lb"/>ὧν
                        ἐστι καὶ ὁ δίκροτος. ἐν δὲ τῷ τῆς κινήσεως οὐκ ἰσοταχεῖ, <br class="lb"/>ὅταν ἀρχομένη
                        μὲν ὠκυτέρα, τελευτῶσα δὲ βραδυτέρα, καὶ <br class="lb"/>ἀνάπαλιν ἀρχομένη μὲν
                        βραδυτέρα, τελευτῶσα δὲ ὠκυτέρα, <br class="lb"/>καὶ κατὰ σφοδρότητα καὶ ἀμυδρότητα καὶ
                        μικρότητα καὶ <br class="lb"/>μέγεθος ὡσαύτως, οὐκ εἰς δύο μόνους χρόνους τῆς κινήσεως
                        <br class="lb"/>μεριζομένης, ἀλλὰ καὶ εἰς πλείονας, ἐφ’ ὅσον ἂν αἰσθήσει
                        <br class="lb"/>διαγνωστόν. αὗται μὲν οὖν αἱ ἁπλαῖ καὶ καθ’ ἕνα σφυγμὸν ἀνωμαλίαι. </p>
                </section>
                <a class="pb" href="#pb460" id="pb460">[p. 460]</a>
                <section id="body-1-8" class="div textpart chapter level3">
                  <p class="p autofirst">Σύνθετοι δὲ καθ’ ὅσον ἂν δυνατὸν ᾖ ἄλλην <br class="lb"/>ἄλλῃ, καὶ μίαν μιᾷ, καὶ μίαν
                        πλείοσι, καὶ πολλὰς πολλαῖς μίγνυσθαι. <br class="lb"/>καί τινες αὐτῶν ἰδίου
                        τετυχήκασιν ὀνόματος. ὥσπερ <br class="lb"/>καὶ ὁ σκωληκίζων καὶ ὁ μυρμηκίζων καὶ ὁ
                        ἑκτικός· ὁ μὲν σκωληκίζων, <br class="lb"/>
                        <span class="milestone">4</span>ὅταν οἱονεὶ ἕρποντος τὴν ἀρτηρίαν σκώληκος
                        <br class="lb"/>ἔμφασις γίγνηται κυματωδῶς ἐγειρομένου, καὶ μὴ καθ’ ἕνα <br class="lb"/>χρόνον
                        ὅλης διαστελλομένης τῆς ἀρτηρίας εἰ μὲν οὖν σὺν <br class="lb"/>μικρότητι διαστολῆς
                        τοῦτο γίγνοιτο, σκωληκίζων καλεῖται· <br class="lb"/>εἰ δὲ σὺν μεγέθει, κυματώδης
                        ἁπλῶς. δῆλον δὲ ὅτι καὶ ἀμυδρὸς <br class="lb"/>καὶ πυκνός ἐστιν ὁ σκωληκίζων. ὁ δ’ εἰς
                        ἐσχάτην καταπεπτωκὼς <br class="lb"/>ἀμυδρότητα καὶ πυκνότητα καὶ μικρότητα μυρμηκίζων
                        <br class="lb"/>καλεῖται, ταχὺς μὲν εἶναι δοκῶν, οὐκ ὢν δὲ ταχύς. <br class="lb"/>ἑκτικὸς δὲ,
                        ὥσπερ πυρετὸς, οὕτως καὶ σφυγμὸς καλεῖται, <br class="lb"/>ὁ μηδεμίαν τροπὴν μεγάλην
                        ποιούμενος, ἀλλ’ ἀεὶ παραπλήσιος <br class="lb"/>μένων, συμπλεκόμενός τε καὶ μηδέποτε
                        λυόμενος ὅλης <br class="lb"/>τῆς ἕξεως τετραμμένης νοσωδῶς, ἐν τοῖς τοιούτοις πυρετοῖς
                        <br class="lb"/>τε καὶ σφυγμοῖς. ταῦτά μοι ἀρκεῖν δοκεῖ περὶ τῆς τῶν σφυγμῶν
                        <br class="lb"/>διαφορᾶς τοῖς εἰσαγομένοις εἰρῆσθαι. εἰ γάρ τις ἐπὶ τὸ 
<a class="pb" href="#pb461" id="pb461">[p. 461]</a>

                        ἀκριβέστερον αὐτὸ ἔρχεσθαι βούλοιτο, βιβλίον ὅλον ἔχει περὶ <br class="lb"/>τῆς τῶν
                        σφυγμῶν διαφορᾶς ὑφ’ ἡμῶν γεγραμμένον. οὔκουν <br class="lb"/>οὔτε περὶ πλήρους καὶ
                        κενοῦ σφυγμοῦ νῦν λέγειν ἀναγκαῖον, <br class="lb"/>οὔτε περὶ ῥυθμῶν, ἐν ἐκείνῳ γὰρ
                        εἴρηται ἀκριβῶς περὶ αὐτῶν, <br class="lb"/>καὶ ἔστιν ἀσαφέστερος ὁ λόγος τοῖς
                        εἰσαγομένοις. ἀναλαβόντες <br class="lb"/>οὖν ἐν κεφαλαίῳ τὰ προειρημένα, τῶν ἐφεξῆς
                        ἐχώμεθα. <br class="lb"/>μέγας τοίνυν ἐστὶ σφυγμὸς ὁ κατὰ μῆκος καὶ πλάτος καὶ
                        <br class="lb"/>βάθος τῆς ἀρτηρίας ἐπὶ πολὺ διϊσταμένης γινόμενος, μακρὸς <br class="lb"/>δὲ ὁ
                        κατὰ μῆκος μόνον, πλατὺς ὁ κατὰ πλάτος, καὶ ὑψηλὸς <br class="lb"/>ὁ κατὰ βάθος.
                        σφοδρὸς δὲ σφυγμός ἐστιν ὁ πλήττων εὐρώστως <br class="lb"/>τὴν ἁφήν· μαλακὸς δὲ, ἐφ’
                        οὗ ὁ χιτὼν τῆς ἀρτηρίας <br class="lb"/>ἁπαλὸς ᾖ· καὶ ταχὺς μὲν ὁ ἐν ὀλίγῳ χρόνῳ
                        διαστελλομένης <br class="lb"/>τῆς ἀρτηρίας γινόμενος· πυκνὸς δὲ ὁ δι’ ὀλίγου· καὶ
                        ὁμαλὸς <br class="lb"/>μὲν ὁ ἐφεξῆς ἴσος· τεταγμένος δὲ ὁ κατὰ περίοδον ἴσος· <br class="lb"/>ὁ δὲ
                        κατὰ μίαν πληγὴν ἄνισος ἀνώμαλος λέγεται κατὰ μίαν <br class="lb"/>πληγήν. εἶεν δ’ ἂν
                        σαφεῖς καὶ οἱ ἐναντίοι αὐτῶν μικρὸς <br class="lb"/>καὶ βραχὺς καὶ στενὸς καὶ ταπεινὸς
                        καὶ ἀμυδρὸς καὶ <br class="lb"/>σκληρὸς καὶ βραδὺς καὶ ἀραιὸς καὶ ἀνώμαλος καὶ ἄτακτος.
                        <br class="lb"/>οὐκ ἄδηλον δὲ καὶ ὅτι τῶν μὲν ἄλλων ἐναντίων ἐστὶν 
<a class="pb" href="#pb462" id="pb462">[p. 462]</a>

                        ἑκάστου μέσος· ὁμαλοῦ δὲ καὶ ἀνωμάλου μέσος οὐδείς ἐστιν, <br class="lb"/>οὐδὲ
                        τεταγμένου καὶ ἀτάκτου. καὶ ὅτι τῶν μὲν ἄλλων <br class="lb"/>ἁπάντων οἱ μέσοι κατὰ
                        φύσιν, ἐν τούτοις δὲ ὁ μὲν ὁμαλὸς <br class="lb"/>κατὰ φύσιν μόνος, οἱ ἄλλοι οὐ κατὰ
                        φύσιν, ὅ τε ἀνώμαλος <br class="lb"/>καὶ ἄτακτος. </p>
                </section>
                <section id="body-1-9" class="div textpart chapter level3">
                  <p class="p autofirst">Ἐπεὶ δὲ πολυειδῶς οἱ σφυγμοὶ τρέπεσθαι <br class="lb"/>πεφύκασιν, οὐδὲν γὰρ εὕροις, ὡς
                        ἔπος εἰπεῖν, αἴτιον, ὃ μὴ <br class="lb"/>καὶ τούτους τρέπει, δοκεῖ μοι τριττὴν αὐτῶν
                        τῆς τροπῆς τὴν <br class="lb"/>ἀνωτάτω διαφορὰν ποιησάμενον οὕτως ὑπὲρ ἑκάστης ἰδίᾳ
                        <br class="lb"/>κατὰ μέρος εἰπεῖν. πρώτη μὲν οὖν ἡ κατὰ φύσιν αὐτῶν ἐστι <br class="lb"/>τροπή.
                        δευτέρα δὲ ἡ οὐ κατὰ φύσιν μὲν, οὐ μὴν ἤδη παρὰ <br class="lb"/>φύσιν. τρίτη δὲ ἡ παρὰ
                        φύσιν. ἐπιγίνονται δ’ αὗται πᾶσαι <br class="lb"/>ταῖς φυσικαῖς διαφοραῖς· ἄλλῳ γὰρ
                        ἄλλως αἱ ἀρτηρίαι <br class="lb"/>φύσει κινοῦνται· καὶ χρὴ πρώτας ταύτας ἐπίστασθαι τὸν
                        μέλλοντα <br class="lb"/>γνωρίζειν ὑπὸ τίνος αἰτίου καὶ μέχρι πόσου τετράφθαι
                        <br class="lb"/>συμβέβηκε τὸν σφυγμόν· ἀλλὰ τὸ μὲν ἴδιον ἑκάστου ἀκριβῶς <br class="lb"/>ἄν τις
                        πειραθεὶς μάθοι. καὶ δεῖ πολλάκις ἧφθαι τῆς ἀρτηρίας, <br class="lb"/>μάλιστα μὲν
                        ὑγιαίνοντος ἀμέμπτως καὶ ἐν ἡσυχίᾳ ﻿
<a class="pb" href="#pb463" id="pb463">[p. 463]</a>
 πάσης σφοδρᾶς κινήσεως,
                        ἤδη δὲ καὶ ἐν ταῖς ἄλλαις διαθέσεσιν. <br class="lb"/>ἐπειδὴ δὲ πάντων οὐκ ἐνδέχεται
                        δι’ ἐμπειρίας ἐληλυθέναι, <br class="lb"/>πολλοὶ γὰρ ἤδη πολλάκις ἐδεήθησαν ἰατρῶν
                            <span class="milestone">5</span>οἷς <br class="lb"/>ὑγιαίνοντες οὐκ ἐνέτυχον,
                        ἄριστον δὴ κᾀνταῦθα πλεῖον ἰδιώτου <br class="lb"/>τὸν τεχνίτην ἔχειν. ἔχοι δ’ ἂν
                        πλέον, ἐπιστήμην πορισάμενος <br class="lb"/>τῶν τοῖς πολλοῖς ὁμοίως ὑπαρχόντων. ἔστι
                        δέ τις, <br class="lb"/>ὡς τύπῳ φάναι, κοινὴ φύσις ἀνδρῶν, καὶ ἄλλη γυναικῶν, <br class="lb"/>καὶ
                        ὅσοι θερμότερόν εἰσι κεκραμένοι καὶ ὅσοι ψυχρότερον. <br class="lb"/>καὶ τούτων
                        ἑκατέρων κοινὴ φύσις, καὶ τῶν ἰσχνῶν πάντων <br class="lb"/>κοινὴ καὶ τῶν παχέων
                        ὡσαύτως κοινή. καὶ σπάνιον ἐν ἑκάστῃ <br class="lb"/>τῶν προειρημένων κοινοτήτων τὸ μὴ
                        τοῖς πολλοῖς ἐοικός. <br class="lb"/>ὥστε καὶ τὸ ἁμαρτάνειν τοῦ ἀληθοῦς ἐστι σπάνιον τῷ
                        <br class="lb"/>τὸ κοινὸν ἀκριβῶς ἐπισταμένῳ.</p>
                  <p class="p">Ἄνδρες μὲν γυναικῶν ὡς ἐπίπαν μείζονα πολλῷ καὶ <br class="lb"/>σφοδρότερον ὡσαύτως
                        πολλῷ καὶ βραδύτερον ὀλίγῳ καὶ <br class="lb"/>ἀραιότερον ἱκανῶς ἔχουσι τὸν
                        σφυγμόν.</p>
                  <p class="p">Οἱ δὲ φύσει θερμότεροι μείζονα μὲν καὶ ὠκύτερον καὶ <br class="lb"/>πυκνότερον πολλῷ,
                        σφοδρότερον δὲ οὐ πολλῷ.</p>
                  <a class="pb" href="#pb464" id="pb464">[p. 464]</a>
                  <p class="p">Οἱ δ’ ἰσχνότεροι φύσει μείζονα μὲν, καὶ ἀραιότερον <br class="lb"/>πολλῷ, σφοδρότερον δὲ
                        οὐ πολλῷ. φύσει μὲν οὖν οὕτως <br class="lb"/>διαφέρουσι.</p>
                  <p class="p">Τρέπονται δὲ κατὰ μὲν τὰς ἡλικίας ὡδί πως. ὁ μὲν <br class="lb"/>τοῦ νεογενοῦς παιδίου
                        σφυγμὸς πυκνότερος· ὁ δὲ τοῦ γέροντος <br class="lb"/>ἀραιότερος· οἱ δ’ ἐν τῷ μεταξὺ
                        πάντες ἀνάλογον, <br class="lb"/>
                        <span class="milestone">3</span>ἐφ’ ὅσον ἂν ἢ παιδίου ἢ γέροντος ἐγγύτεροι
                        τυγχάνωσιν <br class="lb"/>ὄντες. ὡσαύτως ταχύτατος μὲν ὁ τοῦ παιδίου, βραδύτερος
                        <br class="lb"/>δὲ ὁ τοῦ γέροντος· οἱ δὲ τῶν ἄλλων ἡλικιῶν μεταξύ. <br class="lb"/>πολλῷ δὲ μείζων
                        ἡ κατὰ τὴν ἀραιότητα διαφορὰ γέροντος <br class="lb"/>πρὸς παιδίον τῆς κατὰ τὸ τάχος.
                        ἐν δὲ τῇ κατὰ μέγεθος <br class="lb"/>καὶ σφοδρότητα διαφορᾷ μέγιστος μὲν ἐν ἡλικίαις ὁ
                        τῶν <br class="lb"/>ἀκμαζόντων, μικρότατος δὲ ὁ τῶν γερόντων, μέσος δὲ αὐτῶν <br class="lb"/>βραχὺ
                        μείζων ὁ τῶν παιδίων. καὶ σφοδρότατος μὲν ὁ <br class="lb"/>τῶν ἀκμαζόντων, ἀμυδρότατος
                        δὲ ὁ τῶν γερόντων, μέσος <br class="lb"/>δὲ αὐτῶν ὁ τῶν παιδίων. οὕτως μὲν ἐν ταῖς
                        ἡλικίαις οἱ <br class="lb"/>σφυγμοί.</p>
                  <p class="p">Κατὰ δὲ τὰς ὥρας τοῦ μὲν ἦρος τὰ μέσα μεγίστους <br class="lb"/>καὶ σφοδροτάτους, ὡς ἐν
                        ὥραις, τάχει δὲ καὶ πυκνότητι 
<a class="pb" href="#pb465" id="pb465">[p. 465]</a>
 συμμέτρους. ὡσαύτως δὲ καὶ τοῦ
                        φθινοπώρου τὰ μέσα. <br class="lb"/>προϊὸν δὲ τὸ ἔαρ ἀφαιρεῖται τοῦ μεγέθους καὶ τῆς
                        σφοδρότητος, <br class="lb"/>προστίθησι δὲ τῷ τάχει καὶ τῇ πυκνότητι. καὶ τέλος
                        <br class="lb"/>ἡνίκα ἂν ἐπιλάβῃ τὸ θέρος, ἀμυδροὶ καὶ μικροὶ καὶ ταχεῖς <br class="lb"/>καὶ
                        πυκνοὶ γίνονται. τὸ δὲ φθινόπωρον προϊὸν ἁπάντων <br class="lb"/>ἀφαιρεῖ, μεγέθους,
                        σφοδρότητος, τάχους, πυκνότητος, ὥστε <br class="lb"/>καὶ τοῦ χειμῶνος ἐπελθόντος, εἰς
                        μικρότητα καὶ ἀμυδρότητα <br class="lb"/>καὶ βραδύτητα καὶ ἀραιότητα τετράφθαι. ἔοικε
                        δὲ τὰ μὲν <br class="lb"/>πρῶτα τοῦ ἦρος τοῖς ὑστάτοις τοῦ φθινοπώρου, τὰ δὲ
                        <br class="lb"/>ὕστατα τοῖς πρώτοις, καὶ τὰ μὲν πρῶτα τοῦ θέρους τοῖς <br class="lb"/>ὑστάτοις τοῦ
                        θέρους, καὶ τὰ πρῶτα τοῦ χειμῶνος τοῖς <br class="lb"/>ὑστάτοις τοῦ χειμῶνος. ὥστε ὅσα
                        θέρους μέσου καὶ μέσου <br class="lb"/>χειμῶνος ἶσον ἐφ’ ἑκάτερα ἀφέστηκεν, ὁμοίως
                        τρέπει. <br class="lb"/>μέσον δὲ θέρους πῂ μὲν ὡσαύτως ἐστὶ, πῂ δὲ ἐναντίως <br class="lb"/>ἔχει
                        μέσῳ χειμῶνι, μικροὶ μὲν γὰρ καὶ ἀμυδροὶ καθ’ ἑκάτερον. <br class="lb"/>ὠκεῖς δὲ καὶ
                        πυκνοὶ θέρους καὶ βραδεῖς καὶ ἀραιοὶ <br class="lb"/>χειμῶνος, οὐ μὴν οὕτω μικροὶ
                        θέρους, ὡς χειμῶνος, ἀλλ’ <br class="lb"/>ἧττον θέρους, οὐδ’ οὕτως ἀμυδροὶ χειμῶνος, ὡς
                        θέρους, 
<a class="pb" href="#pb466" id="pb466">[p. 466]</a>
 ἀλλ’ ἧττον χειμῶνος. αὗται μὲν οὖν αἱ κατὰ τὰς ὥρας
                        τῶν <br class="lb"/>σφυγμῶν τροπαί.</p>
                  <p class="p">Περὶ δὲ τὰς χώρας ὡσαύτως ταῖς ὥραις. ἐν μὲν ταῖς <br class="lb"/>ἄγαν θερμαῖς οἷοι
                        μέσου θέρους. ἐν δὲ ταῖς ἄγαν ψυχραῖς <br class="lb"/>οἷοι μέσου χειμῶνος. ἐν δὲ ταῖς
                        εὐκράτοις οἷοι μέσου τοῦ <br class="lb"/>ἦρος. ἀνάλογον δὲ κᾀν ταῖς μεταξύ. καὶ τῶν
                        ἄλλων δὲ καταστάσεων <br class="lb"/>τοῦ περιέχοντος ἡμᾶς ἀέρος αἱ μὲν θερμαὶ ταῖς
                        <br class="lb"/>θερμαῖς ὥραις, αἱ δὲ ψυχραὶ ταῖς ψυχραῖς, αἱ δὲ μέσαι ταῖς <br class="lb"/>μέσαις
                        τοῦ ἦρος ἐοίκασιν.</p>
                  <p class="p">Ἐν δὲ τῷ κύειν οἱ σφυγμοὶ μείζονες καὶ πυκνότεροι καὶ <br class="lb"/>
                        <span class="milestone">6</span>ὠκύτεροι γίνονται· τὰ δὲ ἄλλα κατὰ φύσιν
                        φυλάττουσιν.</p>
                  <p class="p">Εἶεν δ’ ἂν, εἴπερ τι καὶ ἄλλο, καὶ ὕπνοι κατὰ φύσιν. <br class="lb"/>τρέπουσι δὲ καὶ
                        οὗτοι τοὺς σφυγμοὺς, ἀρχόμενοι μὲν μικροτέρους <br class="lb"/>καὶ βραδυτέρους καὶ
                        ἀραιοτέρους καὶ ἀμυδροτέρους <br class="lb"/>ἀπεργαζόμενοι, προϊόντες δὲ βραδύτητα μὲν
                        ἐπιτείνουσι καὶ <br class="lb"/>ἀραιότητα, καὶ μάλιστα κατὰ τροφήν. μείζους δὲ γίνονται
                        <br class="lb"/>καὶ σφοδρότεροι. χρονίσαντες δὲ πάλιν τρέπονται εἰς ἀμυδρότητα <br class="lb"/>καὶ
                        μικρότητα· φυλάττουσι δὲ βραδύτητα καὶ ἀραιότητα.</p>
                  <a class="pb" href="#pb467" id="pb467">[p. 467]</a>
                  <p class="p">Τῶν δ’ ἐξ ὕπνου μεταπεπτωκώτων εἰς ἐγρήγορσιν ἐν <br class="lb"/>μὲν τῷ παραχρῆμα
                        μεγάλοι καὶ σφοδροὶ καὶ ταχεῖς καὶ πυκνοὶ <br class="lb"/>καί τινα κλόνον ἔχοντες. μετ’
                        ὀλίγον δὲ εἰς συμμετρίαν <br class="lb"/>ἔρχονται.</p>
                  <p class="p">Αἱ δ’ ἐπίκτητοι σχέσεις τοῦ σώματος ὁμοίως ταῖς φυσικαῖς <br class="lb"/>τρέπουσι τοὺς
                        σφυγμούς. ὁ μὲν γὰρ ἰσχνὸς φύσει, <br class="lb"/>γενόμενος εὔσαρκος, ἀναλόγου τῷ
                        τοιούτῳ φύσει τὸν σφυγμὸν <br class="lb"/>ἔχει. ὁ δὲ εὔσαρκος, ἰσχνὸς γενόμενος, τοῖς
                        ἰσχνοῖς φύσει <br class="lb"/>παραπλήσιον ἔχει τὸν σφυγμόν. δῆλον δὲ ὅτι χωρὶς τοῦ
                        <br class="lb"/>τὴν δύναμιν ὑπαλλάττεσθαι, τὴν κατ’ ἰσχνότητα καὶ εὐσαρκίαν
                        <br class="lb"/>διαφορὰν ἐξετάζειν χρή· καὶ ἐπὶ τῶν ἄλλων ὡσαύτως, <br class="lb"/>ὥστε καθ’ ἓν
                        μόνον, ὑπὲρ οὗ τὸν λόγον ἑκάστοτε ποιούμεθα, <br class="lb"/>τὴν τροπὴν γεγονέναι. ἅπερ
                        δ’ ἐπὶ τῶν εὐσάρκων εἴρηται, <br class="lb"/>ταῦτα καὶ ἐπὶ τῶν παχέων εἰρῆσθαι δοκεῖν
                        χρὴ, ἐπιτεταμένα μᾶλλον.</p>
                  <p class="p">Καὶ αἱ κράσεις δὲ τοῦ σώματος αἱ ἐπίκτητοι ταῖς φυσικαῖς <br class="lb"/>κράσεσιν
                        ἀνάλογον τρέπουσι τοὺς σφυγμούς. </p>
                </section>
                <section id="body-1-10" class="div textpart chapter level3">
                  <p class="p autofirst">Ἑξῆς δὲ καιρὸς ἂν εἴη λέγειν τὰς ἄλλας τροπὰς <br class="lb"/>τὰς ἐπὶ τοῖς οὐ φύσει
                        γινομένας αἰτίοις. γυμνάσιν κατ’ ﻿
<a class="pb" href="#pb468" id="pb468">[p. 468]</a>
 ἀρχὰς μὲν, καὶ μέχρι τοῦ
                        μετρίου, σφοδροτέρους τε καὶ μεγάλους <br class="lb"/>καὶ ταχεῖς καὶ πυκνοὺς τοὺς
                        σφυγμοὺς ἀπεργάζονται. <br class="lb"/>πολλὰ δὲ καὶ ὑπὲρ τὴν δύναμιν τοῦ πονοῦντος,
                        μικροὺς καὶ <br class="lb"/>ἀμυδροὺς καὶ ταχεῖς καὶ πυκνοτάτους ἐσχάτως. ὑπερβαλλόντως
                        <br class="lb"/>δ’ ἄμετρα, ὥστε μόλις ἔτι κινεῖσθαι δύνασθαι, καὶ διὰ <br class="lb"/>μακρῶν
                        ἀναπαύσεων, ἢ μηδόλως· ἀλλ’ ἱκανῶς ἐκλύεσθαι, <br class="lb"/>πάνυ μικροὺς καὶ ἀμυδροὺς
                        καὶ βραδεῖς καὶ ἀραιοὺς ἐργάζεται <br class="lb"/>τοὺς σφυγμούς. εἰ δὲ εἰς διάλυσιν τῆς
                        δυνάμεως καταστρέφοι, <br class="lb"/>τοὺς ἐκείνης ἰδίους. εἰρήσεται δὲ μικρὸν ὕστερον,
                        <br class="lb"/>ὁποίους διαλυομένη δύναμις ἐργάζεται σφυγμούς.</p>
                  <p class="p">Λουτρὰ δὲ θερμὰ μὲν μεγάλους καὶ ταχεῖς καὶ πυκνοὺς <br class="lb"/>καὶ σφοδροὺς, ἔστ’
                        ἂν εἴη σύμμετρα. τὰ δὲ ἄμετρα, μικροὺς <br class="lb"/>καὶ ἀμυδροὺς, ὠκεῖς δ’ ἔτι, καὶ
                        πυκνούς. εἰ δ’ ἐν <br class="lb"/>τούτῳ μὴ παύσαιντο, μικροὺς καὶ βραδεῖς καὶ ἀραιοὺς
                        καὶ <br class="lb"/>ἀμυδρούς.</p>
                  <p class="p">Λουτρὰ δὲ ψυχρὰ παραχρῆμα μὲν μικροὺς καὶ βραδεῖς <br class="lb"/>καὶ ἀραιοὺς καὶ
                        ἀραιοτέρους. εἰς ὕστερον δὲ οἷον ἄν τι καὶ <br class="lb"/>τύχῃ ἐργασάμενα. πάντως γὰρ
                        ἢ νάρκωσιν, ἢ ῥῶσιν. 
<a class="pb" href="#pb469" id="pb469">[p. 469]</a>
 ναρκώσαντα μὲν οὖν καὶ καταψύξαντα
                        μικροὺς καὶ ἀμυδροὺς <br class="lb"/>καὶ βραδεῖς καὶ ἀραιοὺς, ἐκθερμήναντα δὲ καὶ
                        ῥώσαντα <br class="lb"/>μεγάλους μὲν καὶ σφοδροὺς, τάχει δὲ καὶ πυκνότητι
                        <br class="lb"/>συμμέτρους.</p>
                  <p class="p">Σιτία πολλὰ μὲν, ὥστε βαρῦναι τὴν δύναμιν, ἀνωμάλους <br class="lb"/>τε καὶ ἀτάκτους
                        τοὺς σφυγμοὺς ἐργάζεται. Ἀρχιγένης <br class="lb"/>δέ φησιν, ὠκυτέρους πλέον καὶ
                        πυκνοτέρους. τὰ δὲ σύμμετρα <br class="lb"/>μεγάλους καὶ σφοδροὺς καὶ ταχεῖς καὶ
                        πυκνούς. τὰ δὲ <br class="lb"/>ἐλάττονα, ὥστε μὴ τρέφειν αὐτάρκως, οὐχ ὁμοίως τοῖς
                        συμμέτροις, <br class="lb"/>ἀλλ’ ἐλάττονα τὴν τροπὴν ἐργάζεται, καὶ μέχρι <br class="lb"/>χρόνου
                        βραχέος.</p>
                  <p class="p"><span class="milestone">7</span>Οἶνος τὰ μὲν ἄλλα παραπλησίως σιτίοις
                        τρέπει <br class="lb"/>τοὺς σφυγμοὺς, διαφέρει δὲ τῷ παραχρῆμα τὴν τροπὴν ἐργάζεσθαι
                        <br class="lb"/>καὶ τῷ προτέραν παύεσθαι τὴν ἀπὸ οἴνου τῆς <br class="lb"/>ἀπὸ τῶν σιτίων, καὶ τῷ
                        τὸ τάχος πλέον αὔξειν, καὶ τὸ μέγεθος, <br class="lb"/>ἤπερ τὴν σφοδρότητα καὶ τὴν
                        πυκνότητα. σχεδὸν <br class="lb"/>γὰρ ὅσῳ σφοδροτέραν τε καὶ διαρκεστέραν τὴν ἰσχὺν τοῦ
                        σώματος <br class="lb"/>ἡ σύμμετρος τροφὴ παρέχει, τοσούτῳ τὸ μέγεθος ὁ <br class="lb"/>οἶνος
                        ἐξαίρει.</p>
                  <a class="pb" href="#pb470" id="pb470">[p. 470]</a>
                  <p class="p">Ὕδωρ ἁπάντων τῶν προσφερομένων βραχυτάτην τροπὴν <br class="lb"/>ἐργάζεται, πλὴν
                        ἀνάλογον σιτίοις, καὶ τοῦτο τρέπει.</p>
                  <p class="p">Τὰ δὲ ἄλλα πάντα, καθ’ ὅσον ἂν ἢ τρέφειν, ἢ θερμαίνειν, <br class="lb"/>ἢ ψύχειν
                        δύνηται, κατὰ τοσοῦτον καὶ τὴν τῶν ἀρτηριῶν <br class="lb"/>κίνησιν μεταβάλλει. οὕτω
                        μὲν ἐπὶ τοῖς οὐ φύσει καλουμένοις <br class="lb"/>αἰτίοις οἱ σφυγμοὶ τρέπονται. </p>
                </section>
                <section id="body-1-11" class="div textpart chapter level3">
                  <p class="p autofirst">Τὰς δὲ ἐπὶ τοῖς παρὰ φύσιν αἰτίοις τροπὰς <br class="lb"/>ἐφεξῆς λέγωμεν, ὑπομνήσαντες
                        πρότερον ὅσα τῇ τοῦ λόγου <br class="lb"/>κοινωνίᾳ συνεγράφη τῶν παρὰ φύσιν.
                        καταστάσεις οὖν ἀέρος <br class="lb"/>καὶ πλῆθος σιτίων, ὥστε βαρῦναι τὴν δύναμιν καὶ
                        γυμνασίων <br class="lb"/>καὶ λουτρῶν καὶ ὕπνων ἀμετρίαι παρὰ φύσιν, αἱ γὰρ κατὰ
                        <br class="lb"/>ποσὸν ὑπερβολαὶ τῶν κατὰ φύσιν καὶ τῶν οὐ φύσει λεγομένων <br class="lb"/>αἰτίων
                        εἰς τὸ παρὰ φύσιν μεθίστανται. τῶν δὲ οὐ <br class="lb"/>μόνον τῷ ποσῷ παρὰ φύσιν, ἀλλὰ
                        καὶ τῷ γένει, τὸ μὲν <br class="lb"/>πλῆθος ἄπειρον, καὶ διὰ τοῦτο ἀπερίληπτον.
                            <span class="milestone">4</span>ἡ δὲ τέχνη <br class="lb"/>κᾀν τούτοις συνίσταται
                        καθ’ ὅσον ἐνδέχεται γένεσί τε καὶ εἴδεσιν <br class="lb"/>ὡρισμένοις μετροῦσα τὸ
                        ἄπειρον. ἕκαστον γὰρ τῶν <br class="lb"/>παρὰ φύσιν αἰτίων οὐκ ἄν τις ἄπο τρόπου φαίη
                        τὸ μὲν 
<a class="pb" href="#pb471" id="pb471">[p. 471]</a>
 οἷον λύειν τε καὶ σκεδαννύειν τὴν ζωτικὴν δύναμιν, τὸ
                        δὲ <br class="lb"/>οἷον θλίβειν τε καὶ βαρύνειν. λύεται μὲν οὖν ἡ δύναμις <br class="lb"/>τροφῆς
                        ἀπορίᾳ, καὶ νοσημάτων κακοηθείᾳ, καὶ ψυχικῶν παθῶν <br class="lb"/>ἰσχύϊ, καὶ ἀλγημάτων
                        σφοδρότησιν, ἢ μήκεσι, καὶ κενώσεσιν <br class="lb"/>ἀμέτροις. βαρύνεται δὲ ὑπό τε
                        πλήθους ὕλης καὶ <br class="lb"/>ὑπὸ τῶν ἐν τοῖς ὀργάνοις παθῶν, οἷον φλεγμονῶν καὶ
                        σκίῤῥων <br class="lb"/>καὶ ὄγκων καὶ ἀποστάσεων καὶ φθορῶν πολυειδῶν. <br class="lb"/>ἡ μὲν οὖν
                        λυομένη δύναμις μικρὸν καὶ ἀμυδρὸν καὶ πυκνὸν <br class="lb"/>ἄγαν ἐργάζεται τὸν
                        σφυγμὸν, ἡ δὲ θλιβομένη τε καὶ οἷον βαρυνομένη <br class="lb"/>εἰς ἀνωμαλίαν τε καὶ
                        ἀταξίαν τρέπει τοὺς σφυγμοὺς <br class="lb"/>τήν τε ἄλλην ἅπασαν καὶ τὴν κατὰ
                        σφοδρότητα καὶ <br class="lb"/>μέγεθος. αὗται γὰρ ἴδιαι μάλιστα θλιβομένης δυνάμεως
                        <br class="lb"/>ἀνωμαλίαι, καὶ τῆς μὲν μεγάλως βαρυνομένης ἐπὶ πλείοσι <br class="lb"/>διαφοραῖς,
                        τῆς δ’ ἐπ’ ὀλίγον ἐν ὀλίγαις, καὶ πλείονες μὲν οἱ <br class="lb"/>μεγάλοι σφυγμοὶ τῶν
                        σμικρῶν καὶ οἱ σφοδροὶ τῶν ἀμυδρῶν <br class="lb"/>ἐπὶ μικρᾷ τῇ βλάβῃ. τὸ δ’ ἐναντίον
                        ἐν τῇ μεγάλῃ. καὶ ἀπόλλυνται <br class="lb"/>δέ τινες ὅλαι κινήσεις, καὶ παρεμπίπτουσιν
                        ἐν ταῖς <br class="lb"/>τοιαύταις διαθέσεσιν. ἀλλ’ αἱ μὲν παρεμπίπτουσαι μικροτέραν 
<a class="pb" href="#pb472" id="pb472">[p. 472]</a>
 τὴν βλάβην, αἱ δὲ ἀπολλύμεναι μείζονα δηλοῦσιν. αὗται <br class="lb"/>μὲν
                        αἱ κοιναὶ τροπαὶ πάσης λύσεώς τε καὶ θλίψεως· τὸ <br class="lb"/>δὲ ἴδιον ἑκάστῃ
                        προσλαμβάνει παρὰ τὴν ποιήσασαν αἰτίαν. <br class="lb"/>τῆς μὲν οὖν ὑπ’ ἐνδείας
                        λυομένης δυνάμεως ἡ τροπὴ τῶν <br class="lb"/>σφυγμῶν, κατ’ ἀρχὰς μὲν εἰς ἀμυδρότητα
                        καὶ μικρότητα <br class="lb"/>καὶ τάχος καὶ πυκνότητα γίγνεται, μεσούσης δὲ εἰς
                        ἀμυδρότητα <br class="lb"/>καὶ μικρότητα καὶ βραδύτητα καὶ ἀραιότητα, τελευτώσης
                        <br class="lb"/>δὲ εἰς ἐσχάτην μικρότητα καὶ ἀμυδρότητα καὶ πυκνότητα <br class="lb"/>καὶ τάχους
                        ψευδῆ φαντασίαν. οὗτός ἐστιν ὁ μυρμηκίζων <br class="lb"/>καλούμενος. ὁ δὲ σκωληκίζων
                        σφυγμὸς γίνεται μὲν <br class="lb"/>καὶ αὐτὸς λυομένης ἤδη τῆς δυνάμεως, ἀλλ’ ἐπ’
                        ὀλίγον ἀντεχούσης <br class="lb"/>
                        <span class="milestone">8</span>ἔτι. καὶ διαφέρει τοῦ μυρμηκίζοντος τῷ
                        μηκέθ’ <br class="lb"/>ὁμοίως εἰς ἐσχάτην ἀμυδρότητα καὶ μικρότητα συνεστάλθαι,
                        <br class="lb"/>καὶ φανερὸν ἔχειν τὴν κατὰ μίαν πληγὴν ἀνωμαλίαν, τὴν περὶ <br class="lb"/>τὸ
                        πρωϊαίτερον, ἢ ὀψιαίτερον τῶν μερῶν ἀρχομένων κινεῖσθαι <br class="lb"/>γιγνομένην.
                        ὅθεν ἧττον βραδὺς, ἢ μικρός ἐστι. ἔσθ’ <br class="lb"/>ὅτε δὲ οὐδ’ ὅλως βραδύς. διόπερ
                        καὶ ἥκιστα μοχθηρός ἐστι. <br class="lb"/>αἱ μὲν οὖν ὑπὸ τῶν ὀλεθρίων καὶ ὀξέων πυρετῶν
                        γιγνόμεναι <br class="lb"/>συγκοπαὶ τὸν σκωληκίζοντα σφυγμὸν οὐκ ἴσχουσι, ταῖς δὲ ﻿
<a class="pb" href="#pb473" id="pb473">[p. 473]</a>
 ἄλλαις λύσεσι τῆς δυνάμεως ὡς ἐπὶ τὸ πολὺ μὲν οἱ σκωληκίζοντες
                        <br class="lb"/>ἕπονται, καὶ τούτων μάλιστα ταῖς χωρὶς πυρετῶν γινομέναις, <br class="lb"/>ἢ μετὰ
                        μικρῶν πάνυ. ταῦτ’ ἄρα καρδιακαῖς μὲν <br class="lb"/>συγκοπαῖς οἱ μυρμηκίζοντες,
                        χολέραις δὲ καὶ ἰσχυροῖς ῥεύμασι <br class="lb"/>κοιλίας, καὶ αἱμοῤῥαγίαις, καὶ
                        γυναικείῳ ῥῷ, καὶ πᾶσι τοῖς <br class="lb"/>ὀξέως κενωτικοῖς πάθεσιν ἐπιπλεῖστον μὲν οἱ
                        σκωληκίζοντες, <br class="lb"/>ἐν ἐσχάτοις δὲ οἱ μυρμηκίζοντες ἕπονται. ὅταν δὲ χωρὶς
                        πυρετῶν <br class="lb"/>ταῦτα συμπίπτῃ, τότε δὴ καὶ μᾶλλον εὑρήσεις τὸν
                        <br class="lb"/>σκωληκίζοντα σφυγμὸν, σαφῆ τε ἅμα καὶ μέχρι πλείστου <br class="lb"/>παραμένοντα.
                        τοιαῦται μὲν αἱ κοινόταται τῶν παρὰ φύσιν <br class="lb"/>αἰτίων τροπαί. </p>
                </section>
                <section id="body-1-12" class="div textpart chapter level3">
                  <p class="p autofirst">Καὶ κατ’ εἶδος δὲ αὐτὰς ἑξῆς ἐροῦμεν.</p>
                  <p class="p">Θυμοῦ μὲν ὑψηλός ἐστιν ὁ σφυγμὸς καὶ μέγας καὶ σφοδρὸς <br class="lb"/>καὶ ταχὺς καὶ
                        πυκνός</p>
                  <p class="p">Ἡδονῆς δὲ μέγας καὶ ἀραιὸς, οὐ μὴν σφοδρότητί γε <br class="lb"/>διάφορος.</p>
                  <p class="p">Λύπης δὲ σμικρὸς καὶ βραδὺς καὶ ἀμυδρὸς καὶ ἀραιός.</p>
                  <p class="p">Φόβου δὲ τοῦ μὲν ὑπογυίου καὶ σφοδροῦ ταχὺς καὶ κλονώδης <br class="lb"/>καὶ ἄτακτος καὶ
                        ἀνώμαλος, τοῦ δὲ ἤδη κεχρονισμένου 
<a class="pb" href="#pb474" id="pb474">[p. 474]</a>
 οἷος ὁ τῆς λύπης. ἅπασι δὲ
                        τούτοις εἰς μακρὸν χρονίζουσιν, <br class="lb"/>ἢ σφοδροῖς ἄγαν γενομένοις, οἷοι
                        διαλυομένης δυνάμεως ἕπονται <br class="lb"/>σφυγμοί. καὶ γὰρ καὶ λύει τὴν δύναμιν
                        ἅπαντα ταῦτα, <br class="lb"/>συντόμως μὲν ὅσα ἰσχυρὰ, χρονίως δὲ ὅσα ἐναντία.</p>
                  <p class="p">Ἄλγημα δὲ τὸ τρέπον τοὺς σφυγμοὺς, τρέπει δὲ ἢ τὸ <br class="lb"/>ἰσχυρὸν, ἢ τὸ ἐν
                        μορίοις κυρίοις, ὥσπερ καὶ ἡ φλεγμονὴ, <br class="lb"/>μικρὸν μὲν ὂν ἔτι καὶ ἀρχόμενον
                        μείζονα καὶ σφοδρότερον <br class="lb"/>καὶ ὠκύτερον καὶ πυκνότερον τὸν σφυγμὸν
                        ἐργάζεται, αὐξηθὲν <br class="lb"/>δὲ καὶ ἰσχυρὸν πάνυ γενόμενον, ὡς ἀδικεῖν ἤδη τὸν
                        ζωτικὸν <br class="lb"/>τόνον, μικρότερον καὶ ἀμυδρότερον καὶ ταχὺν καὶ πυκνόν.
                        <br class="lb"/>καὶ ὅσῳ ἂν ἐγχρονίζῃ μᾶλλον ἢ σφοδρότερον γίνηται, τῶν <br class="lb"/>εἰρημένων
                        ἕκαστον ἐπιτείνεται. τὸ δὲ ἤδη διαλῦον τὴν δύναμιν <br class="lb"/>εἰς ἀμυδρότητα καὶ
                        μικρότητα καὶ τάχους ψευδῆ φαντασίαν, <br class="lb"/>καὶ ὑπερβάλλουσαν πυκνότητα τὴν
                        τροπὴν <br class="lb"/>ἐργάζεται.</p>
                  <p class="p">Φλεγμονῆς σφυγμὸς ὁ μὲν κοινὸς ἁπάσης οἷον ἐμπρίων <br class="lb"/>ἐστὶν, ὡς δοκεῖν τὸ
                        μέν τι διεστάλθαι τῆς ἀρτηρίας, τὸ δὲ <br class="lb"/>μὴ, σκληροτέρας δηλονότι
                        φαινομένης αὐτῆς. ἔχει δέ τι καὶ 
<a class="pb" href="#pb475" id="pb475">[p. 475]</a>
 κλονῶδες ὁ σφυγμὸς οὗτος. καὶ
                        ταχύς ἐστι καὶ πυκνὸς, οὐκ <br class="lb"/>ἀεὶ δὲ μέγας. ὁ δὲ ἴδιος ἑκάστης ὁ μὲν τῆς
                        ἀρχομένης μείζων <br class="lb"/>τοῦ κατὰ φύσιν καὶ σφοδρότερος καὶ ὠκύτερος καὶ
                        πυκνότερος. <br class="lb"/>ὁ δὲ αὐξανομένης ἔτι ταῦτά τε προσαυξάνει πάντα <br class="lb"/>καὶ
                        σαφῶς τε ἤδη σκληρότερός ἐστι καὶ κλονωδέστερος. <br class="lb"/>τῆς δὲ ἀκμαζούσης
                        σαφέστερος μέν ἐστι καὶ σκληρότερος καὶ <br class="lb"/>κλονωδέστερος, μικρότερος δὲ ἢ
                        πρόσθεν, οὐ μὴν ἀμυδρότερός <br class="lb"/>γε, πλὴν εἰ μὴ ὑπὲρ τὴν δύναμιν εἴη τὸ
                        πάθος. ἀλλὰ <br class="lb"/>καὶ πυκνότερος γίνεται καὶ ταχύς. εἰ δ’ ἱκανῶς χρονίζοι,
                        <br class="lb"/>καὶ ἤδη σκληρύνοιτο σκιῤῥωδῶς, τοῖς εἰρημένοις <span class="milestone">9</span>ἰσχνότης <br class="lb"/>σφυγμοῦ καὶ σκληρότης προσγίνεται.
                        ταῦτα ἐπὶ τῆς τὸν ἐν <br class="lb"/>ὅλῳ τῷ ζώῳ σφυγμὸν τρεπούσης φλεγμονῆς ἢ διὰ τὸ
                        μέγεθος, <br class="lb"/>ἢ διὰ τὸ κύριον τοῦ μέρους ἐν ᾧ συνέστη. τῆς δὲ μὴ
                        <br class="lb"/>συγκινούσης τὸ πᾶν ὅ γε ἐν τῷ φλεγμαίνοντι μορίῳ σφυγμὸς <br class="lb"/>οἷος
                        εἴρηται. ἐπιτείνεται δὲ καὶ ἀνίεται τῶν εἰρημένων ἕκαστον <br class="lb"/>ἢ παρὰ τὸ
                        ποσὸν τῆς φλεγμονῆς, ἢ παρὰ τὴν αὐτοῦ <br class="lb"/>τοῦ φλεγμαίνοντος ὀργάνου φύσιν.
                        τὰ μὲν γὰρ νευρωδέστερα <br class="lb"/>μέρη σκληροτέρους καὶ μᾶλλον ἐμπρίοντας καὶ
                        μικροτέρους 
<a class="pb" href="#pb476" id="pb476">[p. 476]</a>
 τοὺς σφυγμοὺς ἐργάζεται. τὰ δὲ φλεβωδέστερα καὶ
                        ἀρτηριωδέστερα <br class="lb"/>τοὺς ἐναντίους. αὐτῶν δὲ τούτων μείζων ὁ ἐν τοῖς
                        <br class="lb"/>ἀρτηριώδεσι· καὶ ῥᾳδίως ἀνώμαλος καὶ ἄτακτος γινόμενος. <br class="lb"/>δῆλος οὖν
                        ἤδη καὶ ὁ τῶν τὸ ἧπαρ φλεγμαινόντων σφυγμὸς, <br class="lb"/>οἷος ἂν εἴη, καὶ ὁ τῶν τὸν
                        σπλῆνα, καὶ ὁ τῶν τοὺς νεφροὺς, <br class="lb"/>ἢ τὴν κύστιν, ἢ τὴν γαστέρα, ἢ τὸ
                        κῶλον, καὶ πλευριτικῶν <br class="lb"/>καὶ περιπνευμονικῶν καὶ πάντων ἁπλῶς εἰπεῖν ὧν
                        <br class="lb"/>τῇ τοῦ μέρους φλεγμονῇ πυρετὸς ἕπεται. πλὴν ὅσα διὰ μὲν <br class="lb"/>τῶν
                        συμπτωμάτων φύσιν τῶν τε ἐξ ἀνάγκης ἑπομένων αὐταῖς <br class="lb"/>καὶ τῶν κατὰ τύχην
                        συνδραμόντων, ὡς ἂν ἕκαστον τρέπειν <br class="lb"/>δύνηται, καὶ τὸν σφυγμὸν ἐπὶ
                        τοσοῦτον ἀλλοιοῦσθαι συμβήσεται, <br class="lb"/>μικτῆς ἐν αὐτῇ τροπῆς γενομένης, τῆς
                        δὲ κατὰ τὸν <br class="lb"/>λόγον φλεγμονῆς, καὶ ἣν ἡ τοῦ τόπου φύσις, καὶ ἡ τοῦ
                        παρόντος <br class="lb"/>συμπτώματος ἐργάζεται. σπασθῆναι μὲν γὰρ τοῖς <br class="lb"/>τὰς φρένας
                        φλεγμαίνουσιν ἕτοιμον. πνιγῆναι δὲ τοῖς τὸν <br class="lb"/>πνεύμονα. συγκοπῆναι δὲ
                        τοῖς τὸ στόμα τῆς γαστρός. ἀτροφῆσαι <br class="lb"/>δὲ τοῖς τὸ ἧπαρ. ἀπεπτῆσαι δὲ τοῖς
                        τὴν γαστέρα. <br class="lb"/>ἐπισχεθῆναι δὲ τὰ οὖρα τοῖς τοὺς νεφρούς. <span class="milestone">5</span>καὶ τὰ μὲν <br class="lb"/>αἰσθητικώτερα μέρη διὰ τὰς ὀδύνας
                        τρέπει τοὺς σφυγμούς· 
<a class="pb" href="#pb477" id="pb477">[p. 477]</a>
 τὰ δὲ ἀναισθητότερα κατὰ τὴν διάθεσιν
                        μόνον. ἐκ τούτων <br class="lb"/>οὖν ἁπάντων πολυειδεῖς αἱ ἀλλοιώσεις γίνονται τῶν ἐπὶ
                        ταῖς <br class="lb"/>φλεγμοναῖς σφυγμῶν, καὶ ὡς χρὴ διορίζειν αὐτὰς, εἴρηται μὲν
                        <br class="lb"/>ἐν ἑτέραις τελείως, εἰρήσεται δὲ καὶ νῦν, εἰς ὅσον τοῖς εἰσαγομένοις
                        <br class="lb"/>χρήσιμόν ἐστι.</p>
                  <p class="p">Τῶν μὲν οὖν πλευριτικῶν ταχὺς καὶ πυκνὸς καὶ οὐ <br class="lb"/>λίαν μέγας. δόξει δὲ
                        εἶναι καὶ σφοδρός. ὁ δέ ἐστιν οὐκ <br class="lb"/>ἀμυδρὸς μὲν, οὐ μὴν ἤδη καὶ σφοδρὸς,
                        ὅσον ἐπὶ τῷ πάθει. <br class="lb"/>τούτου γὰρ ἐπὶ πάντων μεμνῆσθαι χρὴ, τοῦ δεῖν ἐφ’
                        ἑκάστῳ <br class="lb"/>τῶν πραγμάτων, ὅσον ἐπ’ ἐκείνῳ, τὴν τροπὴν ἐξετάζειν,
                        διορίζοντας <br class="lb"/>τὸ διά τι ἄλλο, καὶ μὴ δι’ ἐκεῖνο συμβεβηκός. ὁ τοίνυν
                        <br class="lb"/>τῶν πλευριτικῶν σφυγμὸς νευρωδεστέραν πως καὶ σκληροτέραν
                        <br class="lb"/>ἐργαζόμενος τὴν ἀρτηρίαν, ὡς ἂν εἰς σφοδρότητα τρέπων, <br class="lb"/>ἀπατᾷ τοὺς
                        ἀγυμνάστους, οὐ δυναμένους διακρίνειν σκληρὰν <br class="lb"/>πληγὴν σφοδρᾶς. οὕτω δὲ
                        καὶ ἄλλας πολλὰς διαφορὰς <br class="lb"/>σφυγμῶν ἀδυνατοῦντες διακρίνειν οἱ πολλοὶ τῶν
                        ἰατρῶν <br class="lb"/>τάχα ἂν μέμψονται τοῖς ἐνταῦθα γεγραμμένοις, ἐξ ὧν αὐτοὶ <br class="lb"/>μὴ
                        συνίασι τῶν ὀρθῶς λεγομένων καταγιγνώσκοντες. ἀλλ’ ﻿
<a class="pb" href="#pb478" id="pb478">[p. 478]</a>
 οὐ χρὴ
                        μηκύνειν ἐν τῷ νῦν λόγῳ περὶ αὐτῶν. γέγραπται γὰρ <br class="lb"/>ἡμῖν ἰδίᾳ περὶ τῆς
                        τῶν σφυγμῶν διαγνώσεως. ἀσκεῖν οὖν <br class="lb"/>παρακελεύομαι τόν τε λογισμὸν ἅμα
                        καὶ τὴν ἁφὴν, ὡς ἐπ’ <br class="lb"/>αὐτῶν τῶν ἔργων γνωρίζειν δύνασθαι τοὺς σφυγμοὺς,
                        οὐ <br class="lb"/>λόγῳ διακρίνειν μόνον. ἀρχὴ δὲ τῆς ἐπὶ τῶν ἔργων τριβῆς <br class="lb"/>ἡ διὰ
                        τοῦ λόγου διδασκαλία. καὶ γάρ τοι καὶ τῆς πυκνότητος <br class="lb"/>οὐχ οἷόν τε τὸ
                        ποσὸν λόγῳ ἑρμηνεῦσαι, καί τοι μεγάλην <br class="lb"/>ἔχει διαφορὰν, ἢ ὑπερβαίνουσα τὸ
                        εἰθισμένον μέτρον τῆς <br class="lb"/>πλευρίτιδος, ἢ ἐλλείπουσα. τὰς μὲν γὰρ ὑπερβολὰς
                        εἰς περιπνευμονίαν <br class="lb"/>μεθισταμένης, ἢ συγκοπὴν ἀπειλούσης ἀνάγκη γίνεσθαι.
                        <br class="lb"/>τὰς δὲ ἐνδείας, εἰς καταφορὰν, ἢ νεύρων βλάβην <br class="lb"/>τελευτᾷν. οὕτως δὲ
                        καὶ τὸ τῆς ἀνωμαλίας εἶδος, τὸ μὲν οἷον <br class="lb"/>ἐμπριστικὸν, ἴδιον οὐχ ἥκιστα
                        πλευριτικῶν ὑπάρχον, ἀνιέμενον <br class="lb"/>μὲν μαλακῆς καὶ ῥᾳδίως πεφθησομένης.
                        ἐπιτεινόμενον <br class="lb"/>δὲ χαλεπῆς καὶ δυσπέπτου γνώρισμα πλευρίτιδος. αἱ <br class="lb"/>δὲ
                        τοιαῦται <span class="milestone">10</span>σὺν ἀσθενεῖ τῇ δυνάμει
                        κινδυνώδεις ὀξέως· <br class="lb"/>σὺν ἰσχυρᾷ δὲ ἢ χρονίως ἐπέφθησαν, ἢ εἰς ἐμπύημα
                        μετέπεσον, <br class="lb"/>ἢ φθινώδης αὐτὰς μαρασμὸς διεδέξατο. τῆς μὲν οὖν 
<a class="pb" href="#pb479" id="pb479">[p. 479]</a>
 πεπτομένης ὁ σφυγμὸς πᾶσαν ἀποτίθεται καταβραχὺ τὴν <br class="lb"/>παρὰ φύσιν
                        τροπήν. τῆς δὲ εἰς ἐμπύημα μεταπιπτούσης οἱ <br class="lb"/>τῶν ἐμπυημάτων ἴδιοι
                        γίνονται. κατὰ ταὐτὰ δὲ καὶ τοῖς <br class="lb"/>φθινωδῶς μαρανθησομένοις οἱ ἐπὶ τῶν
                        μαρασμῶν.</p>
                  <p class="p">Ἔστι δὲ τῶν ἐμπύων ὁ σφυγμὸς, ἄρτι μὲν ἀρχομένων <br class="lb"/>οἷος ὁ τῆς ἀκμαζούσης
                        φλεγμονῆς. αὕτη γὰρ καὶ αὐτῶν τῶν <br class="lb"/>ἐμπυημάτων ἐστὶν ἀρχή. ἔσθ’ ὅτε δὲ
                        καὶ ἀνώμαλος καὶ <br class="lb"/>ἄτακτος, ἑκτικὸς δὲ πᾶσιν. ἤδη δὲ τοῦ πύου
                        παρακειμένους <br class="lb"/>τὰ μὲν ἄλλα παραπλήσιος, ἀλλ’ ὁμαλώτερος. ἐπὶ δὲ ταῖς
                        <br class="lb"/>ῥήξεσιν ἀμυδρότερος καὶ πλατύτερος καὶ βραδύτερος καὶ ἀραιότερος.</p>
                  <p class="p">Ὁ δὲ τῶν μαραινομένων οὐ καθ’ ἕν εἶδος τρέπεται <br class="lb"/>σφυγμός. χρὴ δὲ ἐφ’ ὅσον
                        ἐνδέχεται, διαφοραῖς εὐδήλοις <br class="lb"/>διορίσασθαι περὶ αὐτῶν. οἱ μὲν δὴ ταῖς μὴ
                        λυθείσαις φλεγμοναῖς <br class="lb"/>κατὰ βραχὺ συναπομαρανθέντες ἀμυδροὺς καὶ θάττονας
                        <br class="lb"/>καὶ πυκνοὺς ἄγαν καὶ μυούρους κατὰ μέγεθος ἐν μιᾷ <br class="lb"/>πληγῇ τοὺς
                        σφυγμοὺς ἴσχουσιν. οὓς Ἀρχιγένης ἐπινενευκότας <br class="lb"/>τε καὶ περινενευκότας
                        καλεῖ, σαφῶς δηλοῦν βουλόμενος τὸ <br class="lb"/>κατὰ τὴν διαστολὴν βραχὺ, μετὰ τῆς
                        τῶν ἑκατέρωθεν περάτων 
<a class="pb" href="#pb480" id="pb480">[p. 480]</a>
 οἷον ἐπινεύσεως, οὐ γὰρ ὡς
                        ἀποκεκομμένων ἀθρόως, ἀλλ’ <br class="lb"/>ὡς ἐπικεκαμμένων τῶν ἑκατέρωθεν μερῶν εἰς
                        βραχὺ συνέσταλται, <br class="lb"/>μύουρος ὢν τῷ μεγέθει καθ’ ἑκάτερα τὰ μέρη. τοῦτο
                        <br class="lb"/>μὲν οὖν οὐ τούτοις μόνοις, ἀλλὰ καὶ τοῖς πλείστοις τῶν <br class="lb"/>ὁπωσοῦν
                        μαραινομένων ὑπάρχει. τοῖς μὲν οὖν διὰ φλεγμονὰς <br class="lb"/>πᾶσιν, ἤδη δὲ καὶ τῶν
                        ἄλλων τοῖς πολλοῖς, εἰ μή τι ἄρα <br class="lb"/>καὶ ἐκεῖνοι διά τινας φλεγμονὰς
                        λανθανούσας μαραίνονται. <br class="lb"/>καὶ εἴη ἂν οὗτος τῶν ἐπὶ φλεγμοναῖς
                        μαραινομένων ἴδιος, <br class="lb"/>οὐδενὶ τῶν ἄλλως μαρανθέντων ὑπάρχων. ἑκτικὸς δὲ
                        ἅπασι <br class="lb"/>τοῖς μαραινομένοις σφυγμός ἐστι, καὶ τοῦτο αὐτοῖς κοινότατον.
                        <br class="lb"/>ἐν δευτέρῳ δὲ ἡ κατὰ τὸ μέγεθος τῆς διαστολῆς ἀνωμαλία
                        <br class="lb"/>μυουρίζουσα. καὶ γὰρ καὶ τοῦτο τοῖς πλείστοις ὑπάρχει. <br class="lb"/>τρίτον δὲ
                        τὸ τῆς πυκνότητος. ὑπάρχει γὰρ καὶ τοῦτο <br class="lb"/>πᾶσι μὲν τοῖς ἐπὶ φλεγμοναῖς
                        μαρανθεῖσιν ἀχώριστον. ἀλλὰ <br class="lb"/>καὶ τοῖς ἐπὶ καρδιακαῖς διαθέσεσιν, ἢ
                        στομαχικαῖς συγκοπαῖς <br class="lb"/>ὀξέως κινδυνεύουσιν, εἶτ’ ἀπὸ οἴνου πόσεως
                        διαφυγοῦσι μὲν <br class="lb"/>τὴν ὀξύτητα, μαρανθεῖσι δὲ τῷ χρόνῳ, εἰ μή τις ἄρα καὶ
                        τούτους <br class="lb"/>φαίη τις ἐπὶ μικραῖς φλεγμοναῖς ἀδήλοις ἡμῖν ἀπόλλυσθαι. 
<a class="pb" href="#pb481" id="pb481">[p. 481]</a>
 καὶ γάρ τινες αὐτῶν τὸν ἐπινενευκότα σφυγμὸν ἔχουσι, εἰ μή
                        <br class="lb"/>τι ἄρα πάλιν τούτους μὲν ἐπὶ φλεγμοναῖς, τοὺς δὲ ἄλλους <br class="lb"/>ἄνευ
                        φλεγμονῆς μαραίνεσθαι φήσει τις. τοῦτο μὲν οὖν ἄπορον. <br class="lb"/>ἔχουσι δὲ οὗτοι
                        σφυγμὸν ἑκτικὸν ἤτοι ἀμυδρὸν, πυκνὸν ἄγαν, <br class="lb"/>καί τινες αὐτῶν τὸν
                        ἐπινενευκότα. δευτέρα μὲν δὴ αὕτη διαφορὰ <br class="lb"/>σφυγμοῖς τοῖς μαραινομένοις.
                        ἄλλη δὲ τρίτη τῶν ἀραιὸν <br class="lb"/>ἰσχόντων. ἀλλὰ καὶ τούτοις πάντως ὅ τε
                        προηγησάμενος <br class="lb"/>πυρετὸς ἐπύκνωσεν αὐτὸν, καὶ ἡ ἐσχάτη λύσις τῆς δυνάμεως
                        <br class="lb"/>ἱκανῶς πυκνοῖ. τοὐμμέσῳ δὲ πάντων μὲν πυρετῶν ὑποψυχθέντων, <br class="lb"/>μηδέπω
                        δὲ ἀπολλυμένων αὐτῶν τὴν εἰς ἀραιότητα <br class="lb"/>τροπὴν εἰργάσατο. τοῦτο δὲ τὸ
                        εἶδος τῶν μαρασμῶν πρεσβυτικῆς <br class="lb"/>ἡλικίας ἴδιον, ἡνίκα ἂν μάλιστα τῶν κατὰ
                        θώρακα <br class="lb"/>καὶ πνεύμονα πεπονθός τι τύχῃ. οὗτοι τὴν πυρεκτικὴν σκληρότητα
                        <br class="lb"/>τοῦ σφυγμοῦ φυλάττουσι, κᾂν ἀραιὸς ᾖ. παντελῶς <br class="lb"/>δὲ ὀλίγοις τῶν
                        μαραινομένων εἰς ἄλλην ἀνωμαλίαν ὁ σφυγμὸς <br class="lb"/>τρέπεται, πλὴν τῆς εἰρημένης
                        κατὰ τὸ μέγεθος.</p>
                  <p class="p">Ὁ δὲ τῶν φθισικῶν ὀνομαζομένων σφυγμὸς μικρὸς καὶ <br class="lb"/>ἀμυδρός ἐστι καὶ
                        μαλακὸς καὶ ταχὺς συμμέτρως καὶ ἑκτικός.</p>
                  <a class="pb" href="#pb482" id="pb482">[p. 482]</a>
                  <p class="p">Ὁ δὲ τῶν περιπνευμονικῶν μέγας ἐστὶ, καὶ κυματῶδές <br class="lb"/>τι ἔχων, καὶ ἀμυδρὸς
                        καὶ μαλακὸς, ὁμοίως τῷ τῶν ληθαργικῶν, <br class="lb"/>πλὴν ὅσα πλεονάζει τῇ ἀνωμαλίᾳ,
                        τῇ τε <span class="milestone">11</span>κατὰ <br class="lb"/>μίαν πληγὴν καὶ τῇ
                        συστηματικῇ καλουμένῃ· κατὰ μὲν τὴν <br class="lb"/>μίαν πληγὴν οἷον διακεκομμένος τε
                        καὶ κυματιζόμενος καὶ <br class="lb"/>δίκροτος ἔσθ’ ὅτε γινόμενος· ἐν δὲ τῇ συστηματικῇ
                        τάς τε ἄλλας <br class="lb"/>διαφορὰς ἔχει, καί ποτε μὲν διαλείπει, ποτὲ δὲ
                        παρεμπίπτει. <br class="lb"/>πυρεττόντων δ’ ἁπάντων τῶν περιπνευμονικῶν ὀξέως, <br class="lb"/>καί
                        τι καὶ κωματῶδες ἐχόντων, ὁπότερον ἂν αὐτῶν ἐπικρατῇ, <br class="lb"/>κατ’ ἐκεῖνο
                        μάλιστα τὸ ποσὸν τῆς πυκνότητος εὑρίσκεται. <br class="lb"/>πυρωδεστέρας μὲν ὑπαρχούσης
                        τῆς περιπνευμονίας, ἱκανῶς ὁ <br class="lb"/>σφυγμὸς πυκνός ἐστι· κωματωδεστέρας δὲ
                        ἧττον πυκνός ἐστι.</p>
                  <p class="p">Ὁ δὲ τῶν ληθαργικῶν σφυγμὸς ὅμοιος ὢν τῷ τῶν περιπνευμονικῶν <br class="lb"/>κατά τε
                        μέγεθος καὶ ἀμυδρότητα καὶ μαλακότητα <br class="lb"/>καὶ βραδύτερος αὐτοῦ ἐστι καὶ
                        ἀμυδρότερος καὶ ἧττον ἀνώμαλος <br class="lb"/>καὶ διαλείπων μᾶλλον ἢ παρεμπίπτων.
                        γίγνεται δὲ <br class="lb"/>ἔσθ’ ὅτε καὶ δίκροτος. ἀεὶ μέντοι κωματώδης ἐστὶ, ἔν γε
                        <br class="lb"/>ταῖς βαθείαις καταφοραῖς, ἐφ’ ὧν ταῦτα λέγεται. τῶν γὰρ <br class="lb"/>
                        <span class="milestone">6</span>συμπεπληρωμένων ἅπασι τοῖς ἑαυτῶν
                        γνωρίσμασι νοσημάτων ﻿
<a class="pb" href="#pb483" id="pb483">[p. 483]</a>
 τοὺς σφυγμοὺς διέξιμεν, ἵνα καὶ τῶν
                        ἐλλειπόντων <br class="lb"/>κατά τι καὶ μηδέπω τελείων ἱκανῶς γνωρίζειν δυνηθῶμεν τὸ
                        <br class="lb"/>μέγεθος, ὅσον τε ἤδη ἔχουσι καὶ ὅσον οἷόν τέ ἐστι προσγενέσθαι
                        <br class="lb"/>αὐτοῖς. ἐπειδὴ δὲ πολλάκις μὲν ἀνωμαλίας ἐμνημονεύσαμεν, <br class="lb"/>ὀλιγάκις
                        δὲ ἀταξίας, εἰδέναι χρὴ τοῦτο καθόλου, <br class="lb"/>ταῖς ἀνωμαλίαις ὡς τὸ πολὺ τὴν
                        ἀταξίαν ἑπομένην. σπανίως <br class="lb"/>δὲ ἔστιν εὑρεῖν ἀνώμαλον σφυγμὸν τεταγμένον.
                        αἱ μὲν <br class="lb"/>οὖν μικρότεραι βλάβαι τοὺς ἀνωμάλους καὶ τεταγμένους, αἱ δὲ
                        <br class="lb"/>μείζονες τοὺς ἀνωμάλους καὶ ἀτάκτους σφυγμοὺς ἐργάζονται.</p>
                  <p class="p">Ὁ δὲ τῶν φρενιτικῶν σφυγμὸς μικρός ἐστι· σπανιώτατα <br class="lb"/>δὲ ὤφθη ποτὲ μέγας
                        καὶ τόνου μετρίως ἔχει. καὶ <br class="lb"/>σκληρὸς καὶ νευρώδης ἐστὶ καὶ πυκνὸς καὶ
                        ἄγαν ταχύς. ἔχει <br class="lb"/>δέ τι καὶ κυματῶδες. ἐνίοτε δὲ καὶ ὑποτρέμειν σοι
                        δόξειε· <br class="lb"/>ποτὲ δὲ καὶ ἀποκεκόφθαι σπασμωδῶς. τὸ γὰρ τῶν πυρετῶν
                        <br class="lb"/>ἴδιον ἐν τῷ τάχει σύμπτωμα μάλιστα οὗτος ἐναργῶς ἐκτήσατο <br class="lb"/>κατ’
                        ἀμφότερα τῆς διαστολῆς τὰ πέρατα, καὶ μᾶλλον <br class="lb"/>τὸ ἔξω. ἔστι δὲ καὶ τὸ τῆς
                        κατὰ τὴν θέσιν ἀνωμαλίας εἶδος <br class="lb"/>εὑρεῖν ἐν αὐτοῖς σφοδρῶς γενόμενόν ποτε.
                        ἀλλὰ καὶ ὅλη σοι 
<a class="pb" href="#pb484" id="pb484">[p. 484]</a>
 δόξει πολλάκις ἡ ἀρτηρία καταλιποῦσα τὸν
                        ἑαυτῆς τόπον, <br class="lb"/>ἄνω φέρεσθαι κλονωδῶς, ἀναβρασσομένη μᾶλλον, οὐ
                        σφυγματωδῶς <br class="lb"/>διαστελλομένη. κατὰ δὲ τὸν αὐτὸν τρόπον καὶ <br class="lb"/>κάτω χωρεῖ
                        κατασπωμένη μᾶλλον ἢ συστελλομένη. τὸ δὲ <br class="lb"/>ἄγαν πυκνὸν αὐτῆς ἐφεδρεύουσαν
                        ἀπειλεῖ συγκοπήν.</p>
                  <p class="p">Ἔστι δέ τι καὶ ἄλλο πάθος ὃ εἴτε μέσον ληθάργου καὶ <br class="lb"/>φρενίτιδος χρὴ
                        ὀνομάζειν, ὡς οὐδετέρῳ ταὐτὸν ὂν, εἴτε κοινὸν <br class="lb"/>ἀμφοῖν, ὡς μικτὸν ἔκ τε
                        τῶν φρενίτιδος εἰδῶν ἔκ τε <br class="lb"/>τῶν ληθάργου. τοῦτο μὲν ἰδίᾳ σκεψώμεθα. περὶ
                        δὲ τῶν <br class="lb"/>σφυγμῶν αὐτοῦ νῦν ἐροῦμεν. καὶ ἵνα μὴ ὥσπερ αἴνιγμά <br class="lb"/>τι
                        προβεβλημένον εἴη, τοῖς συνεδρεύουσιν αὐτῷ δηλώσω. τὰ <br class="lb"/>μὲν πολλὰ μύουσι
                        τοὺς ὀφθαλμοὺς καὶ ὑπνώδεις εἰσὶ καὶ <br class="lb"/>ῥέγχουσιν. αὖθις δ’ ἐπὶ πλεῖστον
                        ἀτενὲς ὁρῶντες, διετέλεσαν <br class="lb"/>ἀσκαρδαμυκτὶ παραπλησίως τοῖς κατόχοις. καὶ
                        εἰ πυνθάνοιτό <br class="lb"/>τις, καὶ εἰ διαλέγεσθαι βιάζοιτο, δυσχερεῖς ἀποκρίνεσθαι
                        <br class="lb"/>καὶ ἀργοί. τὰ πολλὰ δὲ καὶ παραφόρως φθεγγόμενοι, <br class="lb"/>καὶ οὐκ ὀρθῶς
                        ἀποκρινόμενοι, καὶ ληροῦντες εἰκῆ. τοιοῦτον <br class="lb"/>μέν ἐστι τὸ πάθος, ὃ καὶ
                        νῦν βούλομαι δηλοῦν τοῖς συνεδρεύουσι <br class="lb"/>γνωρισθὲν, ἀπορίᾳ οἰκείου
                        ὀνόματος. οἱ σφυγμοὶ 
<a class="pb" href="#pb485" id="pb485">[p. 485]</a>
 δὲ αὐτοῦ ταχεῖς, καὶ πυκνοὶ παραπλησίως
                        τοῖς φρενιτικοῖς, <br class="lb"/>ἀλλ’ ἧττον. οὕτω δὲ καὶ ἰσχύος ἧττον ἐκείνων ἔχουσι.
                        πλατεῖς <br class="lb"/>δὲ καὶ βραχεῖς, καὶ τὸ κατὰ τὴν ἔξω κίνησιν ἀθρόως
                        <br class="lb"/>ἀποκεκομμένον οὐκ ἔχοντες, ἀλλ’ ἑτέρῳ μὲν τρόπῳ, καθάπερ <br class="lb"/>εἴσω
                        σπεύδοντες ὑποφεύγουσιν, ἐπιταχύνοντες μὲν τὴν συστολὴν, <br class="lb"/>ὑποκλέπτοντες
                        δὲ τὴν διαστολήν. οὐ μὴν ὁμοίως γε <br class="lb"/>κατ’ αὐτὴν τοῖς φρενιτικοῖς. τὸ γὰρ
                        οἷον ἀποκεκομμένον οὐκ <br class="lb"/>ἔχουσιν.</p>
                  <p class="p"><span class="milestone">12</span>Οἱ δὲ τῶν κατόχων σφυγμοὶ, κατόχους γὰρ
                        καὶ κατεχομένους <br class="lb"/>ἐκάλουν αὐτοὺς οἱ παλαιοὶ, κατοχὴν δὲ καὶ κατάληψιν
                        <br class="lb"/>οἱ νεώτεροι τὸ πάθος ὀνομάζουσιν, ἐοίκασι μὲν τὰ <br class="lb"/>ἄλλα τοῖς
                        ληθαργικοῖς, μεγέθους τε καὶ βραδύτητος καὶ <br class="lb"/>ἀραιότητος, ὥσπερ καὶ ὅλον
                        τὸ πάθος τοῦ πάθους οὐ <br class="lb"/>πόῤῥω τὴν ἰδέαν ἐστίν. οὐ μὴν ἀσθενὴς ὁ τῶν
                        κατόχων <br class="lb"/>σφυγμὸς, οὐδὲ μαλακός. ἀλλ’ ἐν τούτοις δὴ καὶ πάνυ διαφέρουσιν,
                        <br class="lb"/>ὥσπερ καὶ ἐν τῷ λύεσθαι μὲν καὶ οἰδίσκεσθαι <br class="lb"/>τὴν ὅλην ἕξιν τοῖς
                        ληθαργικοῖς, ἐσφίχθαι δὲ καὶ συνέχεσθαι <br class="lb"/>τοῖς κατόχοις. οὕτω δὲ καὶ
                        ἀνωμαλίᾳ καὶ ὁμαλότητι διαφέρουσιν <br class="lb"/>ἀλλήλων. ὁμαλὸς γὰρ ὁ τῶν κατόχων
                        σφυγμὸς, 
<a class="pb" href="#pb486" id="pb486">[p. 486]</a>
 ἀνώμαλος δὲ ὁ τῶν ληθαργικῶν. Ἀρχιγένης δέ φησι τὸν
                        τῆς <br class="lb"/>ἀρτηρίας τόπον ἰδίως ἐπ’ αὐτῶν θερμότερον εὑρίσκεσθαι, <br class="lb"/>καθάπερ
                        τοῖς σπασθησομένοις μετὰ καταφορᾶς.</p>
                  <p class="p">Τῶν σπωμένων αὐτὸ μὲν τὸ σῶμα τῆς ἀρτηρίας συνῆχθαι <br class="lb"/>δοκεῖ, καὶ
                        πανταχόθεν ἐσφηνῶσθαι, οὐχ ὡς τεθλιμμένον <br class="lb"/>ὑπό τινος, ἢ στενοχωρούμενον.
                        οὐ μὴν οὐδ’ ὅλως πεφρικὸς <br class="lb"/>οἷον τὸ πυρεκτικὸν, καὶ μάλιστα, ὡς ἐν
                        ἐπισημασίαις. <br class="lb"/>οὐδὲ ὡς διὰ σκληρότητα δυσεπέκτατον, οἷον τὸ ἐπὶ χρόνου
                        <br class="lb"/>μήκεσι. καὶ μάλιστα σὺν ἁμαρτήμασί τισιν, ἢ σπλάγχνων <br class="lb"/>κακώσεσιν,
                        ἀλλ’ ὡς ἂν εἰ σῶμα νευρῶδες κοῖλον, οἷον ἔντερον, <br class="lb"/>ἤ τι παραπλήσιον ἐξ
                        ἀμφοτέρων τῶν περάτων τεταμένον. <br class="lb"/>οὕτω δὲ καὶ ἡ κίνησις ἀνώμαλος, ἄνω
                        καὶ κάτω μεθισταμένης <br class="lb"/>τῆς ἀρτηρίας, ὥσπερ χορδῆς. οὐδὲ γὰρ διαστολῆς,
                        <br class="lb"/>ἢ συστολῆς ἔμφασίς ἐστιν, ἀλλὰ κλόνῳ μᾶλλον ἔοικεν, οἷον <br class="lb"/>ἐκπηδώσης
                        ἄνω, πάλιν δὲ εἴσω σπωμένης, καὶ οὔτε διακεκριμένως <br class="lb"/>τοῦτο πασχούσης.
                        ἀλλ’ ἑνὶ χρόνῳ πολλάκις τὸ μέν τι <br class="lb"/>μέρος αὐτῆς ἄνω φέρεσθαι δοκεῖ,
                        καθάπερ ἐκτοξευόμενον, <br class="lb"/>τὸ δὲ εἴσω φέρεσθαι, καθάπερ ὑπό τινος
                        ἑλκόμενον, καὶ τὸ 
<a class="pb" href="#pb487" id="pb487">[p. 487]</a>
 μὲν ταχέως κινεῖσθαι, τὸ δὲ βραδέως. δοκεῖ
                        δὲ καὶ σφοδρὸς <br class="lb"/>εἶναι καὶ μέγας ὁ τῶν σπωμένων σφυγμός. ὁ δὲ ἔστι μὲν
                        <br class="lb"/>οὔτε ἀμυδρὸς, οὔτε μικρὸς, οὐ μὴν ἐφ’ ὅσον φαντάζεται <br class="lb"/>σφοδρὸς, ἢ
                        μέγας. ἐξαπατᾷ γὰρ ἡ πληγὴ, διὰ μὲν τὴν τάσιν <br class="lb"/>εὔρωστος φαινομένη, διὰ
                        δὲ τὸν κλόνον ἐκπηδητική. <br class="lb"/>ὅθεν καὶ ὑψηλότερος ἔσθ’ ὅτε φαίνεται, καὶ
                        οἷον ψόφον τινὰ <br class="lb"/>τραχὺν ἀποτελεῖ πρὸς τὴν ἁφήν. καὶ οὐκ ἄν τινα λάθοι
                        τῶν <br class="lb"/>ἠσκημένων ὁ σφυγμὸς οὗτος. οὐδενὶ γὰρ ἔοικεν, οὔτε τὴν <br class="lb"/>ἐφ’
                        ἑκάτερα τάσιν οὔτε τὸ σπασμῶδες τῆς κινήσεως. μιγνυμένου <br class="lb"/>δὲ αὐτοῦ τῷ
                        τῆς καταφορᾶς δυσφώρατος ἡ κίνησις, <br class="lb"/>καὶ μόνῳ τῷ καθ’ ἑαυτὸν ἑκάτερον
                        γνωρίζειν ἀκριβῶς ἠσκημένῳ, <br class="lb"/>δυνατὸν καὶ τὴν μίξιν ἐπιγνῶναι.</p>
                  <p class="p">Παραλύσεως σφυγμὸς μικρὸς καὶ ἀμυδρὸς καὶ βραδύς. <br class="lb"/>καί τισι μὲν αὐτῶν
                        ἀραιὸς, τισὶ δὲ πυκνὸς μὲν, ἀλλ’ ὑποδιαλείπων <br class="lb"/>ἀτάκτως.</p>
                  <p class="p">Ἐπιληπτικῶν δὲ καὶ ἀποπληκτικῶν οἱ σφυγμοὶ παραπλήσιοι. <br class="lb"/>ὅσα οὖν περὶ τῶν
                        ἐπιληπτικῶν ῥηθήσεται, <br class="lb"/>ταῦτα καὶ περὶ τῶν ἀποπληκτικῶν εἰρῆσθαι δοκεῖν
                        χρὴ, ﻿
<a class="pb" href="#pb488" id="pb488">[p. 488]</a>
 ἐπιτεταμένα δὲ μᾶλλον. ἐν μὲν δὴ τῷ μετρίως ἐνοχλεῖσθαι,
                        <br class="lb"/>καὶ μηδέπω τῆς φύσεως ἱκανῶς ἰσχυρότερον εἶναι τὸ πάθος, <br class="lb"/>οὐδεμίαν
                        εὔδηλόν ἐστιν εὑρεῖν τροπὴν ἐν μεγέθει καὶ σφοδρότητι <br class="lb"/>καὶ τάχει καὶ
                        πυκνότητι καὶ σκληρότητι. μόνον δ’ <br class="lb"/>ὥσπερ τεταμένη καθ’ ἑκάτερόν ἐστιν ἡ
                        ἀρτηρία τοῖς σπωμένοις <br class="lb"/>εἰκότως. εἰ δ’ ἰσχυρὸν εἴη τὸ πάθος, ὡς βαρύνειν
                        τὴν <br class="lb"/>δύναμιν, ἀνωμαλίαν τέ τινα λαμβάνει καὶ τάσιν ἰσχυρὰν καὶ
                        <br class="lb"/>μικρότερος γίνεται καὶ ἀμυδρότερος καὶ ἀραιότερος. μεγάλως <br class="lb"/>δὲ
                        θλίψαν, καὶ καταβαλὸν τὴν δύναμιν, ἀμυδροὺς καὶ πυκνοὺς <br class="lb"/>καὶ ταχεῖς
                        ἐργάζεται.</p>
                  <p class="p">Ὁ δὲ τῶν συναγχικῶν σφυγμὸς τάσιν μέν τινα παραπλησίαν <br class="lb"/>ἔχει τῷ σπασμῷ,
                        μέγας δέ ἐστι καὶ κυματώδης, ὡς <br class="lb"/>τῶν περιπνευμονικῶν. καὶ ὁπότερον ἂν
                        ἐπ’ αὐτῷ μεγάλως <br class="lb"/>ἐπικρατῇ, κατ’ <span class="milestone">13</span>ἐκεῖνο χρὴ προσδοκᾷν τὴν μετάπτωσιν. <br class="lb"/>εἰ μὲν γὰρ τὸ περιπνευμονικὸν
                        εἶδος ἐπικρατήσειεν, εἰς περιπνευμονίας, <br class="lb"/>εἰ δὲ τὸ σπασμῶδες, εἰς
                        σπασμὸν ἡ συνάγχη <br class="lb"/>τελήσει· ὅσοι δ’ ἂν ἐξ αὐτῶν ἰσχυρῶς πνίγονται,
                        μικρὸς <br class="lb"/>τούτοις καὶ ἀραιὸς ὁ σφυγμὸς γίνεται· τελευτώντων δ’ ἤδη
                        <br class="lb"/>πυκνὸς καὶ ἀνώμαλος.</p>
                  <a class="pb" href="#pb489" id="pb489">[p. 489]</a>
                  <p class="p">Ὀρθοπνοίας ὀξείας σφυγμὸς ἀνώμαλος καὶ ἄτακτος καὶ <br class="lb"/>ὑπεκλείπων. καὶ τῆς
                        μὲν μέσης τῇ κακίᾳ πυκνὸς, τῆς δ’ <br class="lb"/>ἐσχάτως βιαίας βραδὺς καὶ ἐκλείπων·
                        τῆς δ’ ἀναιρούσης <br class="lb"/>ἤδη, πυκνὸς καὶ ἀμυδρός.</p>
                  <p class="p">Ὑστερικῆς δὲ πνίξεως <span class="milestone">7</span>ἀποτεταμένος σπασμωδῶς
                        καὶ <br class="lb"/>ἀραιός. τῆς δ’ ὀλεθρίας πυκνὸς καὶ ἄτακτος καὶ <br class="lb"/>ὑπεκλείπων.</p>
                  <p class="p">Στόμαχος πεπονθὼς, οὕτως γὰρ καλείσθω καὶ ὑφ’ <br class="lb"/>ἡμῶν ἐν τῷ παρόντι τὸ
                        στόμα τῆς κοιλίας διὰ τὴν τῶν πολλῶν <br class="lb"/>συνήθειαν, οὐ καθ’ ἓν εἶδος τρέπει
                        τὸν σφυγμόν. ἀλλ’ <br class="lb"/>ὁ μὲν φλεγμαίνων μόνον, οἵαν ἐπὶ φλεγμονῆς νευρώδους
                        σώματος <br class="lb"/>εἴπομεν γίνεσθαι, τὴν τροπὴν τοιαύτην ἐργάζεται. <br class="lb"/>ὁ δὲ
                        θλιβόμενος, ἢ δακνόμενος, ἢ ἐκλύων, ἢ ἐμετικὸς, ἢ <br class="lb"/>ναυτιώδης, ἢ
                        ἀνόρεκτος, ἢ ὀδυνώδης κατὰ τὸ τοῦ συμπτώματος <br class="lb"/>εἶδος. αἱ μὲν γὰρ δήξεις
                        καὶ οἱ ἔμετοι καὶ ναυτίαι <br class="lb"/>καὶ οἱ λυγμοὶ καὶ οἱ ἀλυσμοὶ καὶ ἐκλύσεις
                        ἰσχυρῶς πυκνοῦσι <br class="lb"/>τὸν σφυγμὸν, σὺν τῷ μικρὸν καὶ ἀμυδρὸν ἐργάζεσθαι. 
<a class="pb" href="#pb490" id="pb490">[p. 490]</a>
 καί τισι μετρίως θάττονα. θλίψις δὲ μόνη χωρὶς <br class="lb"/>τούτων
                        τινὸς ἀραιὸν καὶ βραδὺν καὶ μικρὸν καὶ ἀμυδρόν. <br class="lb"/>ἡ δὲ τοιαύτη θλίψις ἐπὶ
                        τροφαῖς βαρυνούσαις γίνεται, μηδεμίαν <br class="lb"/>ἐχούσαις ἰσχυρὰν δύναμιν, ἀλλὰ τῷ
                        ποσῷ μόνῳ διοχλούσαις, <br class="lb"/>καί τισι ὑγροῖς συῤῥυεῖσιν εἰς αὐτὸν ἀδήκτοις.
                        <br class="lb"/>εἰ δὲ καὶ ψύχοιτο πρὸς αὐτῶν, τότε δὴ καὶ μάλιστα τοιοῦτος <br class="lb"/>ὁ
                        σφυγμὸς ἔσται. καὶ ὁ τῶν βουλιμιώντων δὲ τοιοῦτός <br class="lb"/>ἐστιν. αἱ μὲν οὖν εἰς
                        πυκνότητα τρέπουσαι διαθέσεις, <br class="lb"/>ἅπασαι χρονίζουσαι, ἢ καὶ σφοδρότεραι
                        γινόμεναι, τὸν σκωληκίζοντα <br class="lb"/>σφυγμὸν ἐργάζονται. αἱ δὲ εἰς ἀραιότητα
                        πρὸς <br class="lb"/>τῷ τὰς εἰρημένας διαφορὰς ἐπιτείνειν τοιοῦτόν τι σὺν αὐτοῖς
                        <br class="lb"/>εἶδος ἐν τῇ καθ’ ἕνα σφυγμὸν ἀνωμαλίᾳ γεννῶσιν, ὡς εἰς <br class="lb"/>πολλὰ
                        δοκεῖν τετρῆσθαι τὸ σῶμα τῆς ἀρτηρίας, ὡς μηδὲν <br class="lb"/>συνεχὲς δοκεῖν εἶναι,
                        ἀλλ’ οἷον ψάμμου προσπεσούσης αἴσθησιν <br class="lb"/>γίνεσθαι τῇ ἁφῇ κατὰ τὴν
                        διαστολήν.</p>
                  <p class="p">Ὑδέρων ὁ σφυγμὸς τοῦ μὲν ἀσκίτου μακρὸς καὶ πυκνὸς <br class="lb"/>καὶ ὑπόσκληρος σύν
                        τινι τάσει· τοῦ δὲ τυμπανίτου μακρότερος, 
<a class="pb" href="#pb491" id="pb491">[p. 491]</a>
 οὐκ ἄῤῥωστος,
                        θάττων, πυκνὸς, ὑπόσκληρος, σύν <br class="lb"/>τινι τάσει· τοῦ δὲ ἀνὰ σάρκα κυματώδης
                        πλατύτερος καὶ <br class="lb"/>μαλακός.</p>
                  <p class="p">Ἐλεφαντιώντων σφυγμὸς μικρὸς καὶ ἄῤῥωστος καὶ βραδὺς <br class="lb"/>καὶ πυκνός.</p>
                  <p class="p">Ἰκτεριώντων σφυγμὸς ἄνευ πυρετοῦ μικρότερος, πυκνότερος, <br class="lb"/>σκληρότερος,
                        οὐκ ἀμυδρὸς, οὐ τάχυς.</p>
                  <p class="p">Τῶν δὲ ἐλλέβορον εἰληφότων, ὀλίγον μὲν πρὸ τῶν <br class="lb"/>ἐμέτων, ἡνίκα ἂν
                        θλίβωνται, πλατὺς, ἀραιὸς, ἀμυδρότερος <br class="lb"/>καὶ βραδύτερος· ἐμούντων δὲ καὶ
                        σπαραττομένων ἀνώμαλος <br class="lb"/>καὶ ἄτακτος. ἤδη δὲ καὶ βελτιόνων γινομένων
                        τεταγμένος <br class="lb"/>μὲν, ἀλλὰ καὶ ἔτι ἀνώμαλος, ἧττον δὲ ἢ πρόσθεν. <br class="lb"/>ἐγγὺς
                        δὲ τοῦ κατὰ φύσιν ἐλθόντων ὁμαλὸς καὶ μείζων τοῦ <br class="lb"/>πρόσθεν καὶ
                        σφοδρότερος. ὅσοι δὲ ἐξ αὐτῶν συγκόπτονται <br class="lb"/>καὶ σπῶνται καὶ λύζουσι,
                        μικρὸς τούτοις καὶ ἀμυδρὸς <br class="lb"/>καὶ ἄτακτος ὁ σφυγμὸς καὶ θάττων καὶ πυκνὸς
                        <br class="lb"/>ἄγαν. τοῖς δὲ πνιγομένοις αὐτῶν μικρὸς καὶ ἀμυδρὸς 
<a class="pb" href="#pb492" id="pb492">[p. 492]</a>
 καὶ
                        ἄτακτος καὶ ἀνώμαλος, οὐ μὴν πυκνὸς, οὐδὲ ταχὺς, <br class="lb"/>ἀλλ’ ἐπιβραδύνων
                        μᾶλλον. ἐμφαίνει δέ τι καὶ κυματῶδες <br class="lb"/>καὶ πλατὺ καί ποτε καὶ τάσιν τινὰ
                        τῆς ἀρτηρίας βραχεῖαν. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De pulsibus ad tirones</a>
          </header>
          <ul class="tree">
            <li>
              <a href="#body-1">De pulsibus ad tirones</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
