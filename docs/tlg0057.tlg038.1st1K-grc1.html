<!DOCTYPE html>
<html xmlns="http://www.w3.org/1999/xhtml" lang="lat">
  <head>
    <meta charset="UTF-8"/>
    <meta name="modified" content="2020-09-28T00:48:19"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg038">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg038.1st1K-grc1.xml">De rebus boni malique suci</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg038.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">6</span>, <span class="biblScope">749-815</span>, <span class="date">1823</span></span>. </span>
                <a href="https://hdl.handle.net/2027/hvd.hxpp8m">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb749" id="pb749">[p. 749]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΕΤΧΥΜΙΑΣ ΚΑΙ <br class="lb"/>ΚΑΚΟΧΥΜΙΑΣ ΤΡΟΦΩΝ.<a class="bookmark" href="#body-1-1"> §</a></h3>
                  <p class="p autofirst">Οἱ συνεχῶς ἐτῶν οὐκ ὀλίγων ἐφεξῆς γενόμενοι <br class="lb"/>λιμοὶ κατὰ πολλὰ τῶν
                        Ῥωμαίοις ὑπακουόντων ἐθνῶν <br class="lb"/>ἐναργῶς ἐπεδείξαντο τοῖς γε μὴ παντάπασιν
                        ἀνοήτοις, ἡλίκην <br class="lb"/>ἔχει κακοχυμία δύναμιν εἰς νόσων γένεσιν. οἱ μὲν γὰρ
                        τὰς <br class="lb"/>πόλεις οἰκοῦντες, ὥσπερ ἦν ἔθος αὐτοῖς παρασκευάζεσθαι <br class="lb"/>κατὰ τὸ
                        θέρος εὐθέως σῖτον αὐτάρκη πρὸς ὅλον τὸν ἐφεξῆς <br class="lb"/>ἐνιαυτὸν, ἐκ τῶν ἀγρῶν
                        πάντα τὸν πυρὸν αἴροντες ἅμα ταῖς <br class="lb"/>κριθαῖς τε καὶ τοῖς κυάμοις καὶ
                        φακοῖς, ἀπέλιπον τοῖς ἀγροίκοις 
<a class="pb" href="#pb750" id="pb750">[p. 750]</a>
 τοὺς ἄλλους Δημητρίους
                        καρποὺς, οὕς ὀνομάζουσιν ὄσπριά <br class="lb"/>τε καὶ χέδροπα, μετὰ τοῦ καὶ τούτων
                        αὐτῶν οὐκ ὀλίγα <br class="lb"/>κομίζειν εἰς ἄστυ. τὰ γοῦν ὑπολειφθέντα διὰ τοῦ
                        χειμῶνος <br class="lb"/>ἐκδαπανῶντες οἱ κατὰ τὴν χώραν ἄνθρωποι τροφαῖς κακοχύμοις
                        <br class="lb"/>ἠναγκάζοντο χρῆσθαι δι’ ὅλου τοῦ ἦρος, ἐσθίοντες <br class="lb"/>ἀκρέμονάς τε καὶ
                        βλάστας δένδρων καὶ θάμνων, καὶ βολβοὺς, <br class="lb"/>καὶ ῥίζας κακοχύμων φυτῶν,
                        ἐμφορούμενοι δὲ καὶ τῶν ἀγρίων <br class="lb"/>ὀνομαζομένων λαχάνων, ὅτου τις ἔτυχεν
                        εὐπορήσας, ἀφειδῶς <br class="lb"/>ἄχρι κόρου, καθάπερ καὶ πόας χλωρὰς ὅλας ἕψοντες
                        ἤσθιον, <br class="lb"/>ὧν πρότερον οὐδ’ ἄχρι πείρας ἐγεύσαντο πώποτε. παρῆν οὖν
                        <br class="lb"/>ὁρᾷν ἐνίους μὲν αὐτῶν ἐν τοῖς ἐσχάτοις τοῦ ἦρος, ἅπαντας δ’ <br class="lb"/>ὀλίγου
                        δεῖν ἐν ἀρχῇ τοῦ θέρους ἁλισκομένους ἕλκεσι παμπόλλοις <br class="lb"/>κατὰ τὸ δέρμα
                        συνισταμένοις, οὐ τὴν αὐτὴν ἰδέαν ἅπασιν <br class="lb"/>ἴσχουσι· τὰ μὲν γὰρ αὐτῶν ἦν
                        ἐρυσιπελατώδη, τὰ δὲ φλεγμονώδη, <br class="lb"/>
                        <span class="milestone">418</span>τὰ δ’ ἑρπυστικὰ, τὰ δὲ λειχηνώδη, καὶ
                        ψωρώδη, <br class="lb"/>καὶ λεπρώδη. τούτων μὲν ὅσα πρᾳότατα, διὰ τοῦ δέρματος
                        <br class="lb"/>ἐξανθήσαντα τὴν κακοχυμίαν ἐκ τῶν σπλάγχνων τε καὶ τοῦ <br class="lb"/>βάθους
                        ἐκένωσεν· ἐνίοις δέ τισιν ἀνθρακώδη τε καὶ φαγεδαινικὰ 
<a class="pb" href="#pb751" id="pb751">[p. 751]</a>

                        γενόμενα μετὰ τῶν πυρετῶν, ἀπέκτεινε πολλοὺς ἐν χρόνῳ <br class="lb"/>μακρῷ μόγις
                        ὀλιγίστων σωθέντων. ἄνευ δὲ τῶν κατὰ <br class="lb"/>τὸ δέρμα παθημάτων πυρετοὶ
                        πάμπολλοι ἐγένοντο, διαχωρήσεις <br class="lb"/>γαστρὸς ἐπιφέροντες δυσώδεις καὶ
                        δακνώδεις, εἰς τεινεσμοὺς <br class="lb"/>καὶ δυσεντερίας τελευτώσας, οὖρά τε δριμέα,
                        καὶ αὐτὰ <br class="lb"/>δυσώδη, τὴν κύστιν ἐνίων ἑλκώσαντα. τινὲς δ’ αὐτῶν ἐκρίθησαν
                        <br class="lb"/>ἱδρῶσι, καὶ τούτοις δυσώδεσιν, ἢ ἀποστήμασι σηπεδονώδεσιν. <br class="lb"/>οἷς δ’
                        οὐδὲν τούτων ἐγένετο, πάντες ἀπέθανον <br class="lb"/>ἢ μετὰ φανερᾶς φλεγμονῆς ἑνός γέ
                        τινος τῶν σπλάγχνων, ἢ <br class="lb"/>διὰ τὸ μέγεθός τε καὶ τὴν κακοήθειαν τῶν
                        πυρετῶν. ὀλιγίστων <br class="lb"/>δὲ φλέβα τεμεῖν ἐν ἀρχῇ τῆς νόσου τολμησάντων ἐνίων
                        <br class="lb"/>ἰατρῶν, (ἐδεδίεσαν γὰρ εἰκότως χρῆσθαι τῷ βοηθήματι διὰ <br class="lb"/>τὸ
                        προκαταλελῦσθαι τὴν δύναμιν,) οὐδενὸς εἶδον αἷμα χρηστὸν <br class="lb"/>ἐκκριθὲν,
                        ὁποῖον ἐκ τῶν ὑγιεινῶν σωμάτων ὁρᾶται κενούμενον, <br class="lb"/>ἀλλ’ ἤτοι πυῤῥότερον,
                        ἢ μελάντερον, ἢ ὀῤῥωδέστερον, <br class="lb"/>ἢ δριμὺ καὶ δάκνον αὐτὴν τὴν διαιρεθεῖσαν
                        φλέβα <br class="lb"/>κατὰ τὴν ἐκροὴν, ὡς δυσεπούλωτον γενέσθαι τὸ ἕλκος. ἐνίοις 
<a class="pb" href="#pb752" id="pb752">[p. 752]</a>
 δὲ καὶ συμπτώματα μετὰ τῶν πυρετῶν, καὶ μάλιστα τοῖς
                        <br class="lb"/>ἀποθανοῦσιν, ἐγένοντο βλάβην τῆς διανοίας ἐπιφέροντα σὺν
                        <br class="lb"/>ἀγρυπνίαις καὶ καταφοραῖς. οὐδὲν δὲ θαυμαστὸν, ἐναντίοις <br class="lb"/>ἁλῶναι
                        νοσήμασί τε καὶ συμπτώμασι τοὺς τότε νοσήσαντας, <br class="lb"/>αὐτούς τε διαφέροντας
                        ἀλλήλοις οὐ ταῖς φύσεσι μόνον ἢ ταῖς <br class="lb"/>ἡλικίαις, ἀλλὰ καὶ ταῖς ἔμπροσθεν
                        διαίταις, ἐναντίαν τε δύναμιν <br class="lb"/>ἐχούσας ἐδηδοκότας ἐν τῷ λιμῷ τροφάς.
                        ἤσθιον μὲν <br class="lb"/>γὰρ ἅπαντες ὧν ηὐπόρουν· ἀνομοίου δὲ τῆς εὐπορίας
                        <br class="lb"/>οὔσης, ἔνιοι μὲν ὀξεῖς, ἢ δριμεῖς, ἢ ἁλυκοὺς, ἢ πικροὺς ἔχοντα
                        <br class="lb"/>χυμοὺς ἐδέσματα προσηνέγκαντο, τινὲς δ’ αὐστηροὺς, <br class="lb"/>ἢ στρυφνοὺς, ἢ
                        ψύχοντας σαφῶς, ἢ ὑγροὺς ἱκανῶς, ἢ γλίσχρους, <br class="lb"/>ἢ φαρμακώδεις. οἶδα γοῦν
                        ἐνίους μὲν αὐτίκα διὰ <br class="lb"/>μυκήτων ἐδωδὴν ἀποθανόντας, ἐνίους δὲ διὰ
                        κωνείων, ἢ <br class="lb"/>ναρθήκων, οὐκ ὀλίγους δ’ ἐξ αὐτῶν μόλις διασωθέντας.
                        <br class="lb"/>ἅπασι μὲν οὖν τοῖς ἄλλοις ἀνθρώποις ἐναργῶς ἐφαίνετο τῷ <br class="lb"/>λογισμῷ
                        σκοπουμένοις, ὥσπερ ἐκτὸς πολυειδεῖς μὲν ἑλκώσεις <br class="lb"/>ἐγένοντο, ποικίλα δὲ
                        ὄγκων εἴδη φλεγμονωδῶν τε καὶ οἰδηματωδῶν, 
<a class="pb" href="#pb753" id="pb753">[p. 753]</a>
 ἐρυσιπελατωδῶν τε
                        καὶ σκιῤῥωδῶν, οὕτω καὶ <br class="lb"/>κατά τινα τῶν ἐν βάθει μορίων, ὅσα κυριώτερα,
                        τοσαύτας <br class="lb"/>διαθέσεις ἐγχωρεῖν γεγονέναι. μόνοις δὲ τοῖς ἀποστᾶσι τῆς
                        <br class="lb"/>κατὰ τοὺς χυμοὺς Ἱπποκράτους διδασκαλίας ὁ λογισμὸς ἐπεπήρωτο,
                        <br class="lb"/>πάντα μᾶλλον ἢ τοὺς χυμοὺς αἰτιᾶσθαι τολμῶσιν. <br class="lb"/>ἔνιοι δ’ αὐτῶν
                        ὡμολόγησάν μοι λαθραίως, ὁρᾷν μὲν ἐναργῶς <br class="lb"/>τὴν πρὸς Ἱπποκράτην
                        φιλονεικίαν τῶν οὐδὲν οὐδ’ εἰς <br class="lb"/>νόσον ἡγουμένων ἀγαθὸν ἢ κακὸν ἐκ χυμῶν
                        γίνεσθαι, μεταστῆναι <br class="lb"/>δ’ αἰδεῖσθαι πρὸς Ἱπποκράτην μετὰ πεντήκοντα
                        <br class="lb"/>τῆς ἡλικίας ἔτη· δόξειν μὲν γὰρ οὕτως ἔφασαν οὐ τοὺς <br class="lb"/>μαθητὰς
                        μόνους, ἀλλὰ καὶ τοὺς χρωμένους ἡμῖν ἐν ἅπαντι <br class="lb"/>τῷ πρόσθεν χρόνῳ
                        βεβλαφέναι. καὶ μέντοι καὶ τιμᾶσθαι μὲν <br class="lb"/>ἔλεγον ἤδη πρὸς πολλῶν
                        ἀνθρώπων, ὡς ἐπ’ ἀληθέσιν οἶς <br class="lb"/>ἐπρέσβευον δόγμασιν· ἐὰν δὲ καὶ ταῦθ’
                        ὁμολογήσωσιν εἶναι <br class="lb"/>μοχθηρὰ, καὶ τῶν ἄλλων ἀμαθέστεροι φανεῖσθαι, καὶ
                        μηδένα <br class="lb"/>τῶν ἔμπροσθεν αὐτοῖς χρωμένων αὖθις ἔτι χρήσεσθαι. <span class="milestone">419</span>
                        <br class="lb"/>τούτοις μὲν οὖν πολλὴν συγγνώμην νέμειν εὔλογον ἡμᾶς, οὐ ﻿
<a class="pb" href="#pb754" id="pb754">[p. 754]</a>

                        τὴν προαίρεσιν μεμφομένους, ἀλλὰ τῇ δυστυχίᾳ συναλγοῦντας <br class="lb"/>αὐτοῖς, οἳ
                        πρὸ τοῦ κρῖναι δύνασθαι τὰ διδασκόμενα <br class="lb"/>περιέπεσον οὐκ ἀγαθοῖς
                        διδασκάλοις. ἄξιοι δὲ μίσους εἰσὶν <br class="lb"/>οἱ πρῶτοι διὰ φιλοτιμίαν αἱρέσεις
                        δογμάτων συστησάμενοι· <br class="lb"/>φαίνονται γὰρ ἑκόντες ἐξαπατᾷν ἐπιχειρῆσαι τοὺς
                        πέλας, οὐκ <br class="lb"/>ἄκοντες σφαλῆναι, μηδενὸς ἀνθρώπου εἰς τοσαύτην ἄνοιαν
                        <br class="lb"/>ἥκοντος, ὡς ἀγνοῆσαι, πηλίκον ἐστὶ κακὸν ἐκτραπῆναι τοὺς <br class="lb"/>ἐν τῷ
                        σώματι χυμοὺς εἰς φαρμακώδεις ποιότητας. αὐτοὶ <br class="lb"/>γοῦν οὗτοι, πρὸς οὓς ὁ
                        λόγος ἐστὶ, δύσκολον ἢ καὶ τελέως <br class="lb"/>ἀδύνατον εἶναί φασι διακρῖναι τοὺς ἐκ
                        φαρμάκων ὀλεθρίων <br class="lb"/>προσφορᾶς ἀπολλυμένους τῶν ἐξ αὐτοῦ τοῦ σώματος τῆς
                        <br class="lb"/>νοσώδους διαθέσεως. οὐ μὴν οὔθ’, ὅτι τοὺς τῶν ἰοβόλων ὀνομαζομένων
                        <br class="lb"/>θηρίων χυμοὺς, οὓς ἐνιᾶσι διὰ τοῦ δήγματος, <br class="lb"/>ἐνίους μὲν νεκροῦντας
                        ἐν τάχει τὸ δηχθὲν μόριον, ἐνίους δὲ <br class="lb"/>καὶ σήποντας, ἢ φλεγμονὰς ἢ ὀδύνας
                        μεγίστας ἐπιφέροντας <br class="lb"/>ἐναργῶς ὁρῶμεν, ἔνεστιν ἀρνήσασθαι οὐδενὶ, καθάπερ
                        οὐδ’ <br class="lb"/>ὅτι σκορπίῳ τις ἐπιπτύσας δὶς ἢ τρὶς νήστης εὐθέως ἀναιρεῖ 
<a class="pb" href="#pb755" id="pb755">[p. 755]</a>
 τὸ ζῶον. ὥσπερ γὰρ οἰκεῖαι φύσεις φύσεσίν εἰσιν, οὕτως
                        <br class="lb"/>ἕτεραι πολέμιαί τε ἑτέραις καὶ φθαρτικαί. τρέφεσθαι μὲν <br class="lb"/>οὖν ἡμῖν
                        ὑπὸ τῶν οἰκείων, ἀπόλλυσθαι δὲ ὑπὸ τῶν ἐναντίων <br class="lb"/>συμβαίνει. καὶ λέλεκται
                        περὶ τούτων ἐπὶ πλεῖστον ἔν τε τοῖς <br class="lb"/>περὶ τῶν φυσικῶν δυνάμεων
                        ὑπομνήμασι, καὶ τοῖς περὶ τῶν <br class="lb"/>ἁπλῶν φαρμάκων· εἰς δὲ τὸν ἐνεστῶτα λόγον
                        ἱκανὴ καὶ <br class="lb"/>τῶν ἐν τοῖς λιμοῖς ὀφθέντων ἡ διήγησις. εἰ δέ μοι πιστεύειν
                        <br class="lb"/>ἐθέλοις, οὐδεμίαν μὲν αἰτίαν <span class="milestone">352</span>ἔχοντι
                        ψεύδεσθαι, δυσχεραίνοντι <br class="lb"/>δὲ ἐπὶ τῷ πολλοὺς ἐν βιβλίοις ἄνδρας ἐψεῦσθαι
                        <br class="lb"/>μεγάλως, διηγήσομαί σοι τὰ διὰ μακρᾶς πείρας ἐν ὅλῳ μου <br class="lb"/>τῷ βίῳ
                        γνωσθέντα μετὰ τοῦ καὶ τοὺς θεοὺς ἐπικαλέσασθαι <br class="lb"/>μάρτυρας. ἐμοὶ γὰρ
                        πατὴρ ἐγένετο, γεωμετρίας μὲν καὶ ἀρχιτεκτονίας <br class="lb"/>καὶ λογιστικῆς
                        ἀριθμητικῆς τε καὶ ἀστρονομίας <br class="lb"/>εἰς ἄκρον ἥκων, ὑπὸ πάντων δὲ τῶν
                        γνόντων αὐτὸν ἐπὶ <br class="lb"/>δικαιοσύνῃ καὶ χρηστότητι καὶ σωφροσύνῃ θαυμασθεὶς,
                        ὡς <br class="lb"/>οὐδεὶς τῶν φιλοσόφων. οὗτος οὖν παῖδα μὲν ὄντα με διαιτῶν <br class="lb"/>αὐτὸς
                        ἄνοσον ἐφύλαξεν. ἐπεὶ δὲ μειράκιον ἐγενόμην, ὅ <br class="lb"/>τε πατὴρ ὑπεχώρησεν εἰς
                        ἀγρὸν, ὢν φιλογέωργος, εἰχόμην 
<a class="pb" href="#pb756" id="pb756">[p. 756]</a>
 μὲν ὧν ἐμάνθανον ὑπὲρ ἅπαντας
                        τοὺς συμφοιτῶντας, οὐ <br class="lb"/>δι’ ἡμέρας μόνον, ἀλλὰ καὶ νύκτωρ· ἐμπλησθεὶς δὲ
                        μετὰ <br class="lb"/>τῶν ἡλικιωτῶν ἐν παντὶ τῷ χρόνῳ τῆς ὀπώρας ἁπάντων <br class="lb"/>τῶν
                        ὡραίων, ἐνόσησα τοῦ φθινοπώρου νόσον ὀξεῖαν, ὡς <br class="lb"/>φλεβοτομίας δεηθῆναι.
                        παραγενόμενος οὖν εἰς τὴν πόλιν ὁ <br class="lb"/>πατὴρ ἐπετίμησέ τέ μοι καὶ τῆς
                        ἔμπροσθεν διαίτης ἀνέμνησεν, <br class="lb"/>ἣν ὑπ’ αὐτῷ διῃτώμην, ἐκέλευσέ τε τὸ
                        λοιπὸν φυλάττειν <br class="lb"/>αὐτὴν, ἀποστάντα τῆς τῶν ἡλικιωτῶν ἀκρασίας. καὶ
                        μέντοι <br class="lb"/>καὶ κατὰ τὸν ἑξῆς ἐνιαυτὸν ἔργον ἐποιήσατο παραφυλάξαι <br class="lb"/>μου
                        τὴν δίαιταν, ὡς μετρίως ἅψασθαι τῶν ὡραίων· ἦγον <br class="lb"/>δὲ τηνικαῦτα τῆς
                        ἡλικίας ἔτη ιθ΄. ἄνοσος οὖν ἐν αὐτῷ μείνας, <br class="lb"/>εἶτ’ ἐν τῷ μετ’ αὐτὸν
                        ἐνιαυτῷ τοῦ πατρὸς ἀποθανόντος, <br class="lb"/>ἅμα τοῖς ἡλικιώταις διαιτηθεὶς ἐπὶ
                        δαψιλέσι τοῖς κατὰ <br class="lb"/>τὴν ὀπώραν, ἐνόσησα νόσον παραπλησίαν τῇ πρόσθεν, ὡς
                        <br class="lb"/>καὶ τότε φλεβοτομίας δεηθῆναι. τοὐντεῦθεν ποτὲ μὲν ἐφεξῆς <br class="lb"/>καθ’
                        ἕκαστον ἐνιαυτὸν, ἐνίοτε δὲ διαλιπὼν ἓν ἔτος, ἐνόσουν <br class="lb"/>μέχρι τῶν ὀκτὼ
                        καὶ εἴκοσιν ἐτῶν. <span class="milestone">420</span>ἐν τούτῳ δὲ 
<a class="pb" href="#pb757" id="pb757">[p. 757]</a>
 κινδυνεύσας ἀπόστημα σχεῖν, καθ’ ὃ μέρος συνάπτει τὸ ἧπαρ <br class="lb"/>τῷ
                        διαφράγματι, τῶν ὡραίων ἁπάντων ἀπέχεσθαι ἐμαυτὸν <br class="lb"/>ὥρισα πλὴν τῶν
                        πεπείρων ἀκριβῶς σύκων τε καὶ σταφυλῶν, <br class="lb"/>οὐδὲ τούτων ἀμέτρως, ὡς
                        ἔμπροσθεν, ἀλλὰ συμμέτρως <br class="lb"/>προσφερόμενος. ἔσχον δὲ καὶ ἄλλον τινὰ τῶν
                        ἐμαυτοῦ <br class="lb"/>πρεσβύτερον ἔτεσι δυοῖν, τὴν αὐτὴν γνώμην ἔχοντα ἐμοί.
                        <br class="lb"/>φροντίζοντες οὖν τῶν γυμνασίων καὶ τοῦ μηδέποτ’ ἀπεπτῆσαι <br class="lb"/>ἄνοσοι
                        διεμείναμεν ἄχρι δεῦρο πολλῶν ἐτῶν· καὶ τῶν <br class="lb"/>ἄλλων δὲ φίλων ὅσους ἔπεισα
                        γυμνάζεσθαί τε καὶ τεταγμένως <br class="lb"/>διαιτᾶσθαι, τέως πάντας ὁρῶ διαπαντὸς
                        ὑγιαίνοντας, <br class="lb"/>ἐνίους μὲν ἐξ ἐτῶν πέντε καὶ εἴκοσι, τοὺς δ’ ἐξ ἐλαττόνων
                        <br class="lb"/>μὲν, ἤδη δ’ ἱκανῶν, ὡς ἕκαστοι πεισθέντες ἔτυχον ἀπέχεσθαί <br class="lb"/>τε τῶν
                        ὡραίων καὶ τῶν ἄλλων κακοχύμων ἐδεσμάτων, <br class="lb"/>ἃ πρόκειται διελθεῖν ἐν τῷδε
                        τῷ γράμματι. </p>
                </section>
                <section id="body-1-2" class="div textpart chapter level3">
                  <p class="p autofirst">Τοῖς μὲν οὖν δυναμένοις γυμνάζεσθαι πρὸ <br class="lb"/>τῶν σιτίων οὐδὲ τῆς ἀκριβοῦς
                        πάνυ διαίτης ἐδέησε· τοῖς δὲ 
<a class="pb" href="#pb758" id="pb758">[p. 758]</a>
 διὰ περιστάσεις πραγμάτων
                        κωλυομένοις οὐ μόνον ἀβλαβεστέρας <br class="lb"/>διαίτης, ἀλλὰ καὶ φαρμάκων ὑγιεινῶν
                        ἐστι χρεία. <br class="lb"/>πολλοὶ μέντοι τῶν ἀνθρώπων ἐν τοιαύτῃ καταστάσει
                        διατρίβουσιν, <br class="lb"/>ὥστε μὴ δυνατὸν αὐτοῖς εἶναι, μήτε γυμνάζεσθαι καλῶς
                        <br class="lb"/>πρὸ τῶν σιτίων, μήτ’ ἐσθίειν ἱκανῶς ἐν καιρῷ, μήτε <br class="lb"/>πέττειν καλῶς
                        τὰς τροφάς. τοὺς μὲν δὴ τοιούτους ἀδύνατον <br class="lb"/>ἀνόσους διαμένειν ἄνευ τοῦ
                        προνοεῖσθαι τῆς γαστρὸς ὑπαγωγῆς <br class="lb"/>ἐκ διαλειμμάτων, ἐνίοτε δὲ καὶ
                        καθάρσεως ἰσχυροτέρας, <br class="lb"/>ὡραίας τε κενώσεως αἵματος, ὑγιεινῶν τέ τινων
                        φαρμάκων, <br class="lb"/>ἐν τοῖς προσήκουσι καιροῖς πινομένων. ὅσοι δὲ βίον ἡσύχιον
                        <br class="lb"/>εἵλοντο, μήτε πρὸ ἡμέρας ἀνάγκην ἔχοντες ἐπὶ τὰς τῶν <br class="lb"/>πολὺ
                        δυναμένων ἐπιέναι θύρας, μήτε πολλάκις ἱδροῦντες ἐν <br class="lb"/>ἀναγκαίαις πράξεσι
                        καταψύχεσθαι, μήτε λουομένοις τισὶ <br class="lb"/>παρεστάναι, μήτ’ εἰς οἶκον
                        ἐπανερχομένους αὐτοὺς παραπέμπειν, <br class="lb"/>εἶτα μετὰ πολλῆς σπουδῆς αὐτοὶ
                        λουσάμενοι πρὸς τὸ <br class="lb"/>δεῖπνον ἐπείγεσθαι, τούτοις πρώτοις ὑποθήσομεν
                        δίαιταν, <br class="lb"/>ἐξ ἧς ἂν μάλιστα χρηστότατον ἔχωσιν αἷμα· μετὰ δὲ τούτους
                        <br class="lb"/>πειράσομαί τινας ὑποθήκας δοῦναι καὶ τοῖς ἐν ἀσχολίᾳ ζῶσι. ﻿
<a class="pb" href="#pb759" id="pb759">[p. 759]</a>
 δεήσεται δ’ ὁ λόγος ἀναμνῆσαι τῶν γεγραμμένων ἐν τοῖς <br class="lb"/>τρισὶν
                        ὑπομνήμασιν, ἐν οἷς ὁ λόγος μοι γέγονε περὶ τῶν ἐν <br class="lb"/>ταῖς τροφαῖς
                        δυνάμεων. εὔχυμα τοίνυν ἐδέσματα τῶν μὲν <br class="lb"/>σιτηρῶν ἄρτοι τ’ εἰσὶν οἱ
                        καθαροὶ, κατειργασμένοι καλῶς <br class="lb"/>ὀπτήσει τε τῇ διὰ κλιβάνου καὶ τῇ πρὸ
                        αὐτοῦ φυράσει καὶ <br class="lb"/>ζύμῃ συμμέτρῳ καὶ ἁλῶν μίξει, πρὸς τούτοις δὲ
                        δεύτεροι <br class="lb"/>κατ’ ἀρετὴν οἱ ἰπνῖται. καὶ χόνδρος δὲ τῶν εὐχυμοτάτων
                        <br class="lb"/>ἐστὶν, ὥσπερ καὶ τὸ χοίρειον κρέας, ἐὰν ἀκριβῶς ἥ τε <br class="lb"/>γαστὴρ αὐτὰ
                        πέψῃ καὶ τὸ ἧπαρ αἱματώσῃ. γλίσχρον δ’ <br class="lb"/>ἔχει τι καὶ διὰ τοῦτ’
                        ἐμφρακτικὸν ἥπατός τε καὶ νεφρῶν, οἷς <br class="lb"/>στενόπορα φύσει ταῦτα.
                        πλεοναζόντων γοῦν ταῖς ἐδωδαῖς <br class="lb"/>αὐτῶν, βάρους τέ τις αἴσθησις ἐν τοῖς
                        εἰρημένοις μορίοις γίνεται <br class="lb"/>καί ποτε καὶ πόνος. ἕπεται δὲ ταῖς καθ’ ἧπαρ
                        ἐμφράξεσι, <br class="lb"/>κωλύεσθαι μὲν τὴν ἀνάδοσιν, ἀθροίζεσθαι δὲ πλῆθος <br class="lb"/>ἐν
                        ταῖς κατὰ τὸ μεσάραιόν τε <span class="milestone">421</span>καὶ τὰ σιμὰ τοῦ
                        σπλάγχνου <br class="lb"/>φλεψὶν, ᾧ πάλιν φλεγμονὰς ἀκολουθῆσαι τῶν μορίων, <br class="lb"/>ἐν οἷς
                        ἤθροισται, κίνδυνος, ἢ αὐτῶν τῶν πλεοναζόντων χυμῶν 
<a class="pb" href="#pb760" id="pb760">[p. 760]</a>
 σηπεδόνα.
                        δυοῖν γάρ τοι θάτερον ἀναγκαῖόν ἐστι τοῖς <br class="lb"/>ὠμοῖς καὶ παχέσι χυμοῖς
                        ἀκολουθεῖν, ἢ μεταβάλλεσθαι εἰς <br class="lb"/>αἷμα πεττομένοις, ἢ σήπεσθαι, καθάπερ
                        καὶ τἄλλα πάντα <br class="lb"/>τὰ ἐν τοῖς θερμοῖς χωρίοις χρόνῳ πλείονι μένοντα. καὶ
                        διὰ <br class="lb"/>τοῦτο τοῖς ἰατροῖς εὑρέθη τὰ κληθέντα πρὸς αὐτῶν ὑγιεινὰ
                        <br class="lb"/>φάρμακα, τῆς λεπτυνούσης ἅπαντα δυνάμεως ὄντα. τούτοις <br class="lb"/>γὰρ ἔργον
                        ἐστὶν, ἐκφράττειν μὲν τὰς στενὰς διεξόδους, ἀποῤῥύπτειν <br class="lb"/>δὲ τὸ
                        προσπλαττόμενον γλίσχρον ἐκ τῶν χυμῶν τοῖς <br class="lb"/>ἀγγείοις, τέμνειν δὲ καὶ
                        λεπτύνειν τὰ παχέα τῶν ὑγρῶν. ἀλλ’ <br class="lb"/>ἐὰν πλεονάσῃ τις ἐν αὐτοῖς, ὀῤῥῶδες
                        ἢ πικρόχολον ἐν τῷ <br class="lb"/>χρόνῳ ἢ μελαγχολικὸν ἐργάζεται τὸ αἷμα. πέφυκε γὰρ
                        ὀλίγον <br class="lb"/>δεῖν ἅπαντα τὰ τοιαῦτα φάρμακα σὺν τῷ λεπτύνειν τε <br class="lb"/>καὶ
                        τέμνειν ἔτι καὶ θερμαίνειν ἀμετρότερον. ὑπὸ δὲ τῶν οὕτως <br class="lb"/>θερμαινόντων
                        ξηραίνεται μὲν τὰ στερεὰ, παχύνονται δὲ <br class="lb"/>οἱ χυμοὶ, καὶ διὰ τοῦτο κατὰ
                        τοὺς νεφροὺς οἱ πωρώδεις λίθοι <br class="lb"/>συνίστανται. καλλίστης οὖν κατασκευῆς
                        σώματος ὑπαρχούσης, <br class="lb"/>ἥτις ἂν εὐκρατοτάτη μὲν ᾖ, τὰς δὲ τῶν χυμῶν
                        διεξόδους <br class="lb"/>εὐρείας ἔχῃ, δυνατόν ἐστιν ὑγιαίνειν ἀεὶ τὸν οὕτω πεφυκότα,
                            
<a class="pb" href="#pb761" id="pb761">[p. 761]</a>
 γυμναζόμενον αὐτάρκη πρὸ τῶν σιτίων, ἐὰν καὶ πλεονάζῃ
                        <br class="lb"/>ποτὲ κατὰ τὰ παχύχυμα τῶν ἐδεσμάτων, ὁποῖόν ἐστιν, <br class="lb"/>ὡς ἔφην, ὅ τε
                        χόνδρος καὶ τὸ χοίρειον κρέας, οἵ τ’ ἰπνῖται <br class="lb"/>τῶν ἄρτων, ἢ κριβανῖται,
                        οὐ πάνυ δ’ ἀκριβῶς οὔτε προπαρεσκευασμένοι <br class="lb"/>τῇ λελεγμένῃ μικρὸν
                        ἔμπροσθεν κατασκευῇ, <br class="lb"/>κατά τε τὸν κλίβανον ἐνδεῶς ὠπτημένοι. τὴν δ’
                        αὐτὴν ἔχει <br class="lb"/>τῷ χόνδρῳ φύσιν ὁ καλούμενος τράγος, ἐκ τῶν σιτηρῶν
                        <br class="lb"/>τροφῶν καὶ αὐτὸς ὑπάρχων, δυσκατεργαστότερός γε μὴν ἐν <br class="lb"/>τῇ κατὰ τὴν
                        γαστέρα πέψει ἐστὶ τοῦ χόνδρου. παραπλησίαν <br class="lb"/>δὲ τούτοις δύναμιν ἔχει καὶ
                        ἡ τῶν ὠῶν φύσις, ἀλλὰ διορισμῶν <br class="lb"/>πολλῶν δεομένη, καθάπερ καὶ τὸ γάλα.
                        προϊόντος δὲ τοῦ <br class="lb"/>λόγου διδαχθήσεται μετ’ ὀλίγον ἀκριβῶς πᾶσα. πρότερον
                        <br class="lb"/>γὰρ, ὥσπερ τούτων ἐμνημόνευσα, τὸν οἷον τύπον ὑπογράφων <br class="lb"/>τῶν
                        εὐχύμων τε καὶ κακοχύμων ἅμα γλισχρότητι τροφῶν, <br class="lb"/>οὕτως καὶ τῶν
                        συμμέτρως ἐχουσῶν βούλομαι μνημονεῦσαι, <br class="lb"/>μέσον οὐσῶν τῇ φύσει τῶν
                        παχυνόντων ἐδεσμάτων καὶ τῶν <br class="lb"/>
                        <span class="milestone">353</span>λεπτυνόντων, ὑπὲρ ὧν ἑτέρωθι διῆλθον ἐν
                        ἑνὶ γράμματι 
<a class="pb" href="#pb762" id="pb762">[p. 762]</a>
 τῷ περὶ τῆς λεπτυνούσης διαίτης. ἀλλὰ τῶν μὲν
                        τοιούτων <br class="lb"/>τὰ πλεῖστα φάρμακα μᾶλλον ἄν τις ἢ τροφὴν εἴποι. <br class="lb"/>τὰ δὲ
                        τοὺς παχεῖς καὶ γλίσχρους γεννῶντα χυμοὺς ἐδέσματα <br class="lb"/>τροφιμώτατά τε πάντ’
                        ἐστὶ, κᾂν πεφθῇ καλῶς ἔν τε τῇ γαστρὶ <br class="lb"/>καὶ τῷ ἥπατι, χρηστὸν αἷμα γεννᾷν
                        πέφυκεν. </p>
                </section>
                <section id="body-1-3" class="div textpart chapter level3">
                  <p class="p autofirst">Ἀμεμπτότατα δὲ τῶν ἐδεσμάτων ὑπάρχει <br class="lb"/>τὰ μεταξὺ τῶν λεπτυνόντων τε καὶ
                        παχυνόντων, ὡς ἂν ἐν <br class="lb"/>συμμετρίᾳ καὶ μεσότητι τῶν ὑπερβολῶν καθεστῶτα.
                        τοιαῦτα <br class="lb"/>δ’ εἰσὶν οἵ τε κάλλιστοι τῶν ἄρτων, ὑπὲρ ὧν τῆς κατασκευῆς
                        <br class="lb"/>ἐπὶ πλέον ἐν τῷ πρώτῳ περὶ τῶν ἐν ταῖς τροφαῖς δυνάμεων <br class="lb"/>εἴρηται,
                        καὶ πρὸς τούτοις αἱ σάρκες ἀλεκτορίδων τε καὶ <br class="lb"/>ἀλεκτρυόνων, ὀρνίθων τε
                        καὶ φασιανῶν καὶ περδίκων καὶ <br class="lb"/>περιστερῶν, ἀτταγήνων τε καὶ
                            τρυ<span class="milestone">422</span>γόνων καὶ κιχλῶν <br class="lb"/>καὶ κοσσύφων
                        καὶ τῶν μικρῶν στρουθῶν ἁπάντων, ἔτι τε πετραίων <br class="lb"/>ἰχθύων, αἰγιαλείων τε
                        καὶ πελαγίων, κωβιῶν τε καὶ <br class="lb"/>σμυραινῶν καὶ βουγλώσσων, ὀνίσκων τε καὶ
                        πάντων ἁπλῶς <br class="lb"/>ἰχθύων, ὅσοι μήτε γλισχρότητά τινα, μήτε δυσωδίαν ἢ ἀηδίαν
                            
<a class="pb" href="#pb763" id="pb763">[p. 763]</a>
 ἔχουσι κατὰ τὴν ἐδωδήν. οὐκ ὀλίγων δὲ χρεία διορισμῶν
                        <br class="lb"/>ἐστι καὶ περὶ τῆς τούτων ἁπάντων φύσεως, ἣν ἐφεξῆς ἐρῶ <br class="lb"/>ἐν τῷ περὶ
                        τῶν κακοχύμων ἐδεσμάτων λόγῳ, προσθεὶς δὲ τὰ <br class="lb"/>λείποντα πρότερον. ὅσοις
                        μὲν γὰρ ἀνθρώποις οἷόν τ’ ἐστὶ <br class="lb"/>γυμνασίοις τε πλείοσι χρῆσθαι καὶ
                        κοιμᾶσθαι, μέχρις περ ἂν <br class="lb"/>ἐθέλωσι, καὶ βίον ἔξω τῶν πολιτικῶν ἀσχολιῶν
                        ᾕρηνται, τούτοις <br class="lb"/>ἐγχωρεῖ καὶ τὰ παχύχυμα καὶ γλίσχρα τῶν ἐδεσμάτων
                        <br class="lb"/>ἐσθίειν, καὶ μάλισθ’ ὅταν ἐπὶ τῷ πλήθει τῆς ἐδωδῆς αὐτῶν <br class="lb"/>μηδέποτε
                        μηδεμίαν αἴσθησιν ἐν ὑποχονδρίῳ δεξιῷ ἴσχωσιν ἢ <br class="lb"/>βάρους, ἢ τάσεως. ὅσοις
                        δ’ ἤτοι διὰ τὴν ἡλικίαν, ἢ διά <br class="lb"/>τινα συνήθειαν οὐχ οἷόν τε γυμνάζεσθαι
                        πρὸ τῶν σιτίων, <br class="lb"/>οὗτοι πάντων ἀπεχέσθωσαν ἐδεσμάτων, ὅσα τοιαῦτα. τελέως
                        <br class="lb"/>δ’ ἀργοὶ μηδ’ αὐτοὶ παραγενέσθωσαν ἐπὶ τὰς τοιαύτας <br class="lb"/>τροφὰς, ἀλλ’
                        αἰωρήσεσιν ἢ περιπάτοις ἀντὶ τῶν ἰσχυροτέρων <br class="lb"/>γυμνασίων χρήσθωσαν.
                        μέγιστον γὰρ κακὸν εἰς ὑγείας <br class="lb"/>φυλακήν ἐστιν ἡσυχία παντελὴς τοῦ
                        σώματος, ὥσπερ καὶ μέγιστον <br class="lb"/>ἀγαθὸν ἡ σύμμετρος κίνησις. οὐδὲ γὰρ οὐδὲ
                        νοσήσει ﻿
<a class="pb" href="#pb764" id="pb764">[p. 764]</a>
 τις ὅλως, ἢν ἐπίτηδες προνοῆται τοῦ μηδέποτ’
                        ἀπεπτῆσαι <br class="lb"/>μετὰ τοῦ μηδὲ κινεῖσθαί τινα ἰσχυρὰν ἐπὶ σιτίοις κίνησιν.
                        <br class="lb"/>ὥσπερ γὰρ ἀγαθὸν μέγιστόν ἐστιν εἰς ὑγείαν τὸ πρὸ τῶν σιτίων
                        <br class="lb"/>προγυμνάσιον, οὕτω βλαβερώτατον ἅπασα κίνησις ἐπὶ <br class="lb"/>σιτίοις.
                        ἀναδίδοται γὰρ ἐκ τῆς κοιλίας ἡ τροφὴ, πρὶν πεφθῆναι, <br class="lb"/>κᾀκ τοῦδε πλῆθος
                        ὠμῶν χυμῶν ἀθροίζεται κατὰ τὰς <br class="lb"/>φλέβας, ἐξ ὧν εἴωθε νοσήματα παντοῖα
                        γίγνεσθαι, μὴ φθασάντων <br class="lb"/>αὐτῶν ἤτοι διαφορηθῆναι πόνοις πλείοσιν, ἢ
                        πεφθῆναι <br class="lb"/>καὶ μεταβαλεῖν εἰς αἷμα ὑπὸ τῆς καθ’ ἧπάρ τε καὶ <br class="lb"/>φλέβας
                        δυνάμεως. ἀσφαλέστατον οὖν φείδεσθαι τῶν κακοχύμων <br class="lb"/>τε καὶ γλίσχρων
                        ἐδεσμάτων, ὅσοις γε μόνης ὑγείας <br class="lb"/>ἐστὶν ἡ φροντὶς, οὐκ εὐεξίας σώματος,
                        ὁποίαν οἱ γυμναστικοὶ <br class="lb"/>σπουδάζουσιν. </p>
                </section>
                <section id="body-1-4" class="div textpart chapter level3">
                  <p class="p autofirst">Ἐφεξῆς γοῦν ἐγὼ καταλέξω καὶ τὰ μὴ λελεγμένα <br class="lb"/>κατὰ τὸν ἄχρι δεῦρο λόγον
                        ἐδέσματα παχύχυμα, πάλιν <br class="lb"/>ἀπὸ τῶν ἄρτων ἀρξόμενος. ὅσοι τοίνυν τούτων
                        οὔτε ζύμης, <br class="lb"/>οὔθ’ ἁλῶν ἱκανῶς ἔσχον, οὔτε πλεῖστον ἐφυράθησαν, οὔτ’
                        <br class="lb"/>ἐν κλιβάνῳ καλῶς ὠπτήθησυν, οὗτοι παχυχυμότεροι πάντων 
<a class="pb" href="#pb765" id="pb765">[p. 765]</a>

                        εἰσὶ μετὰ τοῦ καὶ γλισχρότητος ὀλίγον μετέχειν, ὅντινα χυμὸν <br class="lb"/>οἱ περὶ
                        Πραξαγόραν τε καὶ Φιλότιμον ὀνομάζειν εἰώθασι <br class="lb"/>κολλώδη. παχύχυμοι δὲ οἱ
                        τυροὶ πάντες, ἀλλ’ οἱ μὲν <br class="lb"/>νέοι χωρὶς κακοχυμίας, οἱ παλαιοὶ δὲ καὶ σὺν
                        ταύτῃ. γλισχρότης <br class="lb"/>δὲ πρὸς πάχει τισὶν αὐτῶν, οὐχ ἅπασιν, ὑπάρχει διὰ
                        <br class="lb"/>τὴν τοῦ γάλακτος φύσιν, ἐξ οὗ γεγόνασιν, οὐ σμικρὰς ἔχοντος
                        <br class="lb"/>διαφορὰς ἔν τε τοῖς γένεσι τῶν ζώων καὶ ταῖς τροφαῖς, <br class="lb"/>ἃς ἐσθίουσιν
                        ἄλλας ἐν ἄλλοις τόποις. αἰγείῳ μὲν οὖν γάλακτι <br class="lb"/>πλείστῳ χρῶνται παρ’
                        ἡμῖν, ὥσπερ ἐν ἄλλοις ἔθνεσι <br class="lb"/>βοείῳ· χρῶνται δὲ καὶ τῷ προβατείῳ
                        πολλάκις. <span class="milestone">423</span>ἀλλὰ <br class="lb"/>τοῦτο μέν ἐστι παχὺ,
                        τῷ τῶν ὄνων ὑπεναντίως ἔχον ἐν τῷδε· <br class="lb"/>λιπαρὸν δὲ τὸ τῶν βοῶν. ἁπάντων δ’
                        ἔχει συμμέτρως τὸ <br class="lb"/>τῶν αἰγῶν. οὔτε γὰρ ἱκανῶς ἐστιν οὔτε λιπαρὸν, οὔτε
                        παχὺ, <br class="lb"/>καὶ διὰ τοῦτο μέσον τι τῶν ἄλλων ὑπάρχει κατὰ τὰς ἐνεργείας,
                        <br class="lb"/>ἃς ἐνεργεῖ κατὰ τὸ τῶν ἀνθρώπων σῶμα, τοῦ μὲν <br class="lb"/>ὀῤῥώδους καὶ λεπτοῦ
                        γάλακτος ὑπάγοντος μὲν τὴν γαστέρα <br class="lb"/>μᾶλλον, ἧττον δὲ τρέφοντος τὸ σῶμα,
                        τοῦ δὲ παχέος ἔμπαλιν <br class="lb"/>ἧττον μὲν ὑπάγοντος, τρέφοντος δὲ μᾶλλον.
                        σύγκειται 
<a class="pb" href="#pb766" id="pb766">[p. 766]</a>
 γὰρ ἐκ τριῶν οὐσιῶν ἀνομοιομερῶν ἅπαν γάλα, μιᾶς μὲν
                        τῆς <br class="lb"/>ὀῤῥώδους τε καὶ λεπτῆς, ἑτέρας δὲ τῆς παχείας τε καὶ τυρώδους,
                        <br class="lb"/>καὶ τρίτης τῆς ἐλαιώδους τε καὶ λιπαρᾶς. οὐ μὴν <br class="lb"/>ἐν ἅπασί γε τοῖς
                        ζώοις τὸ μέτρον αὐτῶν ἴσον, ἀλλ’ ἐν μὲν <br class="lb"/>τῷ καμήλων τε καὶ ὄνων γάλακτι
                        ἡ ὀῤῥώδης ὑγρότης πλείστη, <br class="lb"/>τὸ τυρῶδες δ’ ἐν τοῖς προβάτοις, ὥσπερ τὸ
                        λιπαρὸν <br class="lb"/>ἐν τῷ τῶν βοῶν γάλακτι. μεσότητα δ’ ἔχει τῶν ὑπερβολῶν ἡ
                        <br class="lb"/>αἲξ πρὸς τἄλλα γένη τῶν ζώων· ἐπείτοι πάλιν αὗται πρὸς <br class="lb"/>ἀλλήλας
                        παραβαλλόμεναι ταῖς εἰρημέναις ὑποπεπτώκασι διαφοραῖς, <br class="lb"/>οὔσης οὐ σμικρᾶς
                        οὐδὲ τῆς κατὰ τὴν ἡλικίαν, ὥσπερ <br class="lb"/>γε καὶ τῆς κατὰ τὰς νομὰς καὶ τὰς ὥρας
                        τοῦ ἔτους, ἔτι τε τὸν <br class="lb"/>χρόνον, ὃν ἀφεστήκασι τῆς ἀποκυήσεως· ὑπὲρ ὧν καὶ
                        αὐτῶν ἐπὶ <br class="lb"/>πλέον ἐν τῷ τρίτῳ περὶ τῶν ἐν ταῖς τροφαῖς δυνάμεων εἴρηται.
                        <br class="lb"/>νυνὶ δ’ ἀρκεῖ τό γε τοσοῦτον εἰπεῖν, ὡς οὐκ ἀσφαλὲς <br class="lb"/>ἄνευ μέλιτος
                        προσφέρεσθαι τὸ τῶν αἰγῶν γάλα. πολλοῖς γὰρ <br class="lb"/>τῶν μόνον αὐτὸ πιόντων
                        ἐτυρώθη κατὰ τὴν γαστέρα, καὶ <br class="lb"/>θαυμαστὸν ὅπως βαρύνει τε καὶ πνίγει τὸν
                        ἄνθρωπον, ἐπειδὰν <br class="lb"/>τοῦτο συμβῇ. θαυμαστότερον δ’ ἔτι τὸ περὶ τοῦ
                        θρομβωθέντος 
<a class="pb" href="#pb767" id="pb767">[p. 767]</a>
 ἐστὶν αἵματος, ἐάν τ’ εἰς τραῦμά τι, ἐάν τ’ εἰς
                        κοιλίαν <br class="lb"/>ἤ τι τῶν ἐντέρων συῤῥυῇ. καὶ γὰρ ἐκλύονται καὶ καταψύχονται
                        <br class="lb"/>καὶ μικρόσφυκτοι καὶ κακόσφυκτοι γίνονται. καὶ <br class="lb"/>μέντοι καὶ
                        σηπεδόνος ἐπιγενομένης ἐν τάχει κατὰ τὰ πλησιάζοντα <br class="lb"/>τῶν ὑγιεινῶν μορίων
                        αἴτιον γίνεται τὸ θρομβωθὲν ἐν <br class="lb"/>τραύμασιν αἷμα. διὰ τίνα μὲν οὖν αἰτίαν
                        ὁ πάντων ἡμῖν <br class="lb"/>τῶν χυμῶν οἰκειότατος, ὅταν ψυχθῇ, τηλικούτων ἡμῖν
                        παθημάτων <br class="lb"/>αἴτιον γίνεται, ζητήσεως οὐ σμικρᾶς ἄξιον· ἐναργῶς <br class="lb"/>γε
                        μὴν ἔστι κᾀκ τούτου γνῶναι, πηλίκην ἔχουσι δύναμιν αἱ τῶν <br class="lb"/>μοχθηρῶν
                        χυμῶν ποιότητες, ὧν ὥσπερ τινὸς μικροῦ καταφρονοῦσιν <br class="lb"/>ἔνιοι τῶν νῦν
                        ἰατρῶν, ἑπόμενοι τοῖς πρώτοις πλασαμένοις <br class="lb"/>οὕτω γινώσκειν. τὸ γοῦν γάλα
                        πίνουσί τινες ἐπεμβάλλοντες, <br class="lb"/>ἕνεκα τοῦ μὴ τυρωθῆναι κατὰ τὴν γαστέρα,
                        μέλιτός <br class="lb"/>τε καὶ ὕδατος καὶ τρίτου τῶν ἁλῶν. ἄριστον δ’ εἰς <br class="lb"/>εὐχυμίαν
                        γάλα τὸ τῶν εὐεκτικῶν ζώων ἐστὶν, ὅταν ἀμελχθῇ, <br class="lb"/>πινόμενον εὐθέως. τὸ δὲ
                        ἑψηθὲν ἐπὶ πλέον παχύχυμον <br class="lb"/>ἱκανῶς γίγνεται, καὶ μᾶλλον ὅταν ἄλευρον
                        πύρινον ἢ <br class="lb"/>κέγχρον ἢ ἄμυλον ἑψήσῃς μετ’ αὐτοῦ. τυροὶ δὲ παχύχυμοι 
<a class="pb" href="#pb768" id="pb768">[p. 768]</a>
 ἅπαντές εἰσιν, οἱ παλαιοὶ δὲ καὶ κακόχυμοι. τοὺς νεοπαγεῖς
                        <br class="lb"/>δ’ ἐγχωρεῖ μετὰ μέλιτος ἐσθίειν πρὸ τῶν σιτίων ὑπαγωγῆς <br class="lb"/>ἕνεκα
                        γαστρὸς, ἧττόν τε γάρ εἰσι παχύχυμοι τῶν παλαιῶν, <br class="lb"/>οὐδ’ ὅλως δὲ
                        κακόχυμοι. ὁ δ’ ἐξ αὐτῶν πηγνυμένων ἀποῤῥέων <br class="lb"/>ὀῤῥὸς ἱκανῶς ὑπάγει
                        γαστέρα. παχύχυμον δ’ ἐστὶν <br class="lb"/>ἔδεσμα καὶ διὰ τοῦτο καὶ τὰς καθ’ ἧπαρ
                        παρεμφράττει διεξόδους <br class="lb"/>ὁ διὰ γάλακτος ἢ τυροῦ σκευαζόμενος πλακοῦς,
                        <br class="lb"/>ὁμοίως δ’ αὐτῷ καὶ ὁ διὰ σεμιδάλεως καὶ γάλακτος, ἢ καὶ λαγάνων <br class="lb"/>τι
                        καὶ <span class="milestone">354</span>ῥυημάτων προσλαμβάνων. οὐδὲν δ’
                        ἧττον, <br class="lb"/>ὅσα σκευάζουσι διὰ γλεύκους καὶ σεμιδάλεως ἢ ὅλως ἀλεύρου
                        <br class="lb"/>πυρίνου, κακόχυμα πάντ’ ἐστί. καὶ αὐτὰ δὲ καθ’ αὑτὰ λάγανά <br class="lb"/>τε καὶ
                        ῥυήματα, καὶ πᾶν ἄζυμον ἐκ πυροῦ πέμμα, καὶ <br class="lb"/>μᾶλλον ὅταν καὶ τοῦ τυροῦ
                        τι προσλάβῃ, παχύχυμον ἱκανῶς <br class="lb"/>ἐστιν· ὀνομάζειν δέ μοι δοκοῦσι
                            <span class="milestone">424</span>ταυτὶ τὰ νῦν ὑφ’ ἡμῶν <br class="lb"/>καλούμενα
                        λάγανά τε καὶ ῥυήματα κοινῇ προσηγορίᾳ τῇ <br class="lb"/>τῶν ἰτρίων οἱ παλαιοί.
                        παχύχυμοι δέ εἰσι καὶ οἱ κοχλίαι καὶ <br class="lb"/>τῶν ὠῶν ὅσα μέχρι τελείας πήξεως
                        ἕψουσί τε καὶ ὀπτῶσι. τὰ <br class="lb"/>μὲν γὰρ ταγηνιζόμενα καὶ κακόχυμα γίνεται, καὶ
                        τὴν ἐν τῇ <br class="lb"/>γαστρὶ πέψιν ἔχει κνισσώδη, συνδιαφθείρουσαν ἑαυτῇ καὶ ﻿
<a class="pb" href="#pb769" id="pb769">[p. 769]</a>
 τἄλλα σιτία, καὶ διὰ τοῦτο τῶν ἀπεπτουμένων ἐν τοῖς χείριστα
                        <br class="lb"/>πέφυκεν εἶναι. τὰ δὲ μετρίως ἑψημένα καὶ διὰ τοῦτο <br class="lb"/>καλούμενα
                        τρομητὰ βελτίω καὶ πρὸς πέψιν εἰσὶ καὶ πρὸς <br class="lb"/>ἀνάδοσιν καὶ πρὸς θρέψιν
                        καὶ πρὸς εὐχυμίαν, ὥσπερ γε καὶ <br class="lb"/>τὸ ῥοφητὰ καλούμενα, μετρίως ἑψημένα
                        καὶ διὰ τοῦτο καὶ <br class="lb"/>τὰς τῆς φάρυγγος ἐκλεαίνοντα τραχύτητας, ὅτε μήπω
                        πεπάχυνταί <br class="lb"/>τε καὶ συνῆκται τὸ ἐν αὐτοῖς ὑγρόν. ἀλλὰ καὶ τῶν
                        <br class="lb"/>ἐνύδρων ζώων τά τε μαλάκια καλούμενα, τευθίδες καὶ σηπίαι <br class="lb"/>καὶ
                        πολύποδες, ὅσα τ’ ἄλλα τὰ τοιαῦτα, παχὺν καὶ γλίσχρον <br class="lb"/>ἔχουσι τὸν χυμὸν,
                        ὥσπερ καὶ οἱ κητώδεις τῶν ἰχθύων, <br class="lb"/>ἐξ ὧν εἰσιν καὶ οἱ θύννοι.
                        μετριώτεραι δ’ αὐτῶν αἱ πηλαμίδες. <br class="lb"/>ἱκανῶς δὲ παχύχυμα τὰ ὄστρεα, ὧν οἱ
                        κήρυκες, αἵ τε <br class="lb"/>πορφύραι καὶ πάνθ’ ἁπλῶς τὰ καλούμενα πρὸς Ἀριστοτέλους
                        <br class="lb"/>ὀστρακόδερμα, χῆμαι, λοπάδες, κτένες, πίνναι καὶ τὰ παραπλήσια.
                        <br class="lb"/>πορφύραι μὲν οὖν καὶ κήρυκες σκληροτέραν ἔχουσι <br class="lb"/>τῶν ἄλλων τὴν
                        σάρκα καὶ παχυχυμοτέραν, ὑγροτέραν δὲ <br class="lb"/>καὶ γλισχροτέραν τἄλλα, καὶ
                        μάλιστα πάντων τὰ ὄστρεα. 
<a class="pb" href="#pb770" id="pb770">[p. 770]</a>
 χρὴ δὲ γινώσκειν ἁπάντων αὐτῶν τὸν
                        μὲν χυλὸν ὑπακτικὸν <br class="lb"/>τῆς γαστρὸς, ὥσπερ ἐν τῷ γάλακτι τὸν ὀῤῥὸν, αὐτὸ δὲ
                        τὸ <br class="lb"/>στερεὸν σῶμα βραδυπεπτότερόν τε καὶ παχύχυμον, ὠμοῦ χυμοῦ <br class="lb"/>καὶ
                        παχέος καὶ ψυχροῦ γεννητικόν. ὑπάρχει δὲ τοῦτο καὶ <br class="lb"/>τῇ κράμβῃ καὶ τοῖς
                        φακοῖς ἐναργῶς, ὥσπερ ἑτέροις πολλοῖς <br class="lb"/>ἀμυδρῶς, ὑπὲρ ὧν ἐπὶ πλέον ἐν
                        τοῖς τρισὶν ὑπομνήμασι διῆλθον, <br class="lb"/>ἃ περὶ τῶν ἐν ταῖς τροφαῖς δυνάμεων
                        ἐπιγέγραπται. <br class="lb"/>τὰ μὲν οὖν ἄλλα τῶν εἰρημένων παχυχύμων πάντων ἐστὶ
                        <br class="lb"/>κολλώδη τε καὶ γλίσχρα πλὴν ὧν εἶπον ὀστρακοδέρμων. ἡ <br class="lb"/>κράμβη δὲ
                        καὶ ἡ φακῆ τῆς αὐτῆς τοῦ χυμοῦ φύσεως οὐ μετειλήφασιν, <br class="lb"/>ἀλλὰ τὸν νιτρώδη
                        τε καὶ ὑπακτικὸν ἔχουσι, καθάπερ <br class="lb"/>τὸ δρακόντιον μὲν τὸν δριμύν τε καὶ
                        πικρὸν ἰσχυρῶς, ἄρον <br class="lb"/>δ’ ἀμφότερον μὲν, ἀλλ’ ἀμυδρῶς, οἱ βολβοὶ δὲ τὸν
                        αὐστηρόν <br class="lb"/>τε καὶ πικρὸν, οὓς ἐὰν ἐκνίψῃς ἑψήσεσι πλείοσι, τὸ στερεὸν
                        <br class="lb"/>αὐτῶν ἀπολειφθήσεται παχύχυμον ὑπάρχον. ἁπάντων <br class="lb"/>δὲ τῶν τοιούτων
                        ἐδεσμάτων οἱ μύκητες ἔχουσι ψυχρότατόν τε <br class="lb"/>καὶ γλισχρότατον ἅμα καὶ
                        παχὺν χυμὸν, ἐν οἷς ὑπὸ τῶν <br class="lb"/>βωλιτῶν μόνων οὐδεὶς ἱστόρηται τεθνεώς·
                        χολέραν μέντοι 
<a class="pb" href="#pb771" id="pb771">[p. 771]</a>
 καὶ οὗτοί τισιν ἤνεγκαν ἀπεπτηθέντες. ὑπὸ δὲ
                        τῆς τῶν ἄλλων <br class="lb"/>μυκήτων ἐδωδῆς ἔνιοι μὲν ἀπέθανον, ἔνιοι δὲ ἐγγὺς
                        <br class="lb"/>ἧκον θανάτου, διαῤῥοίαις ἢ χολέραις ἁλόντες, ἢ πνιγῆναι
                        <br class="lb"/>κινδυνεύσαντες. ἠρέμα δὲ παχύχυμόν ἐστι τὸ καλούμενον <br class="lb"/>ὕδνον, οὐ
                        μὴν κακόχυμόν γε. τῆς δ’ αὐτῆς ἰδέας ἐστὶ καὶ τὸ <br class="lb"/>ἄμυλον. ἐπὶ πλέον δ’
                        αὐτῶν ἐστι παχύχυμον, οὐδ’ αὐτὸ <br class="lb"/>κακόχυμον, ὁ κῶνος καλούμενος·
                        ὀνομάζουσι δ’ οἱ παλαιοὶ <br class="lb"/>καὶ στροβίλους αὐτόν. ἐκ δὲ τῶν παχυχύμων ἐστὶ
                        καὶ ἧπαρ <br class="lb"/>καὶ νεφροὶ καὶ ὄρχεις. ἀλλὰ τὸ μὲν ἧπαρ οὐκ ἔστι κακόχυμον,
                        <br class="lb"/>οἱ νεφροὶ δὲ καὶ ὄρχεις οὐκ εὔχυμοι πλὴν τῶν ἐν τοῖς ἀλεκτρυόσι,
                        <br class="lb"/>καὶ μᾶλλον ὅταν σιτισθῶσιν, ὥσπερ γε καὶ τὸ ἧπαρ <br class="lb"/>τῶν ὑῶν, ὅταν
                        ἰσχάδα ἐσθίωσιν, ὃ καλοῦσι συκωτόν. ὁ δὲ <br class="lb"/>σπλὴν ἐπὶ μὲν τῶν ἄλλων ζώων
                        ἱκανῶς κακόχυμός τε καὶ μελαγχολικὸς, <br class="lb"/>ἐπὶ δὲ τῶν ὑῶν ἧττόν ἐστι
                        τοιοῦτος. ἥ γε μὴν <br class="lb"/>καρδία σκληροτέραν τε καὶ ἰνωδεστέραν ἔχει τὴν
                        οὐσίαν τῶν <br class="lb"/>ἄλλων σπλάγχνων. φαίνεται γὰρ ἐπ’ ἐκείνων μὲν ἐν τῷ μεταξὺ
                        <br class="lb"/>τῶν ἀγγείων οὐσία τις αἵματος πεπηγότος, ἐπὶ δὲ τῆς καρδίας <br class="lb"/>ἶνες
                        φαίνονται στερεαὶ πολλαὶ μακραὶ, <span class="milestone">425</span>καθάπερ
                            
<a class="pb" href="#pb772" id="pb772">[p. 772]</a>
 ἐν τοῖς μυσὶν, αἷς περιπέπηγεν ἡ σαρκώδης οὐσία. διό
                        <br class="lb"/>τινες αὐτὴν ἐν τῷ γένει τῶν μυῶν τάττουσιν, ὧν ἡ οὐσία τὸν <br class="lb"/>ὄγκον
                        ἐργάζεται τοῦ σώματος ἡμῶν ἅπαντα καὶ τὴν ὀνομαζομένην <br class="lb"/>κυρίως σάρκα,
                        τὴν ἐπὶ τῶν ἱερείων ἐσθιομένην. ἀλλ’ <br class="lb"/>αἱ μὲν ἀρχαὶ τῶν μυῶν, ἃς δὴ καὶ
                        κεφαλὰς αὐτῶν ὀνομάζουσι, <br class="lb"/>νευρωδέστεραί πώς εἰσιν, ἐκ τῶν ὀστῶν, ὅθεν
                        ἄρχονται, <br class="lb"/>συνδέσμους ἐκπεφυκότας ἐνδιασπειρομένους αὐταῖς ἔχουσαι·
                        <br class="lb"/>κατὰ δὲ τὰς τελευτὰς οἱ καλούμενοι τένοντες ἀποφύονται. <br class="lb"/>καὶ κατὰ
                        τοῦτο νευρωδέστερα τὰ πέρατα τῶν μυῶν εἰσιν <br class="lb"/>ἑκάτερα, καθάπερ τὸ μέσον
                        ἅπαν σαρκῶδες, ὃ δὴ καὶ τροφιμώτατόν <br class="lb"/>ἐστι καὶ καλεῖται σὰρξ ὑπὸ τῶν
                        ἀνθρώπων, οὐχ <br class="lb"/>ὁρώντων αὐτῶν τὰς ἶνας ὑπὸ λεπτότητος, αἳ ἐκ τῶν
                        συνδέσμων <br class="lb"/>καὶ τῶν νεύρων εἰς αὐτὴν διασπειρομένων ἐγένοντο.
                        <br class="lb"/>κᾀπειδὴ τοῦτο σάρκα καλεῖν ἔφθασαν, εἰκότως ὀνομάζουσι <br class="lb"/>μῦν τήν τ’
                        ἀρχὴν καὶ τὴν τελευτὴν αὐτοῦ μόνας. ἔχει δὲ <br class="lb"/>οὐχ οὕτως, ἀλλ’ ὅλως μὲν ὁ
                        μῦς κατὰ μίαν ἰδίαν περιγραφὴν <br class="lb"/>ὁρᾶται χωριζόμενος ἀπὸ τῶν ἄλλων,
                        ἐνεργεῖ δέ τινα μίαν <br class="lb"/>ἐνέργειαν ἐκ τῶν προαιρετικῶν κινήσεων· οὕτως γὰρ
                        ὀνομάζουσιν 
<a class="pb" href="#pb773" id="pb773">[p. 773]</a>
 αὐτὰς, ἀπὸ τῶν ἀπροαιρέτων τε καὶ φυσικῶν
                        διοριζόμενοι· <br class="lb"/>τὰ μέρη δ’ αὐτοῦ τὰς εἰρημένας ἔχει διαφοράς. <br class="lb"/>ἐν δὲ
                        τοῖς ἄκροις τῶν ζώων ὀλιγίστη μέν ἐστι σὰρξ, τὸ πλεῖστον <br class="lb"/>δ’ ὀστῶδές τε
                        καὶ νευρῶδες, οὐχ ἕνεκα τοῦ προαιρετικοῦ <br class="lb"/>καλουμένου νεύρου, (μικρὸν γὰρ
                        τοῦτ’ αὐτοῦ,) ἀλλὰ τοῦ <br class="lb"/>συνδετικοῦ, καὶ μετ’ αὐτὸ τοῦ τένοντος μὲν ὑπὸ
                        τῶν παλαιῶν <br class="lb"/>Ἑλλήνων, ἀπονευρώσεως δὲ ὑπὸ τῶν νεωτέρων ἰατρῶν
                        ὀνομαζομένου. <br class="lb"/>γλίσχρα καὶ ἱκανῶς εἰσι καὶ κολλώδη ταῦθ’ ἑψηθέντα,
                        <br class="lb"/>καὶ διὰ τοῦτο καὶ ἡ ἐξ αὐτῶν τροφή. τῆς δὲ αὐτῆς <br class="lb"/>φύσεως καὶ τὰ
                        περὶ τὰ χείλη μόρια τῶν πεζῶν ζώων· γλίσχρον <br class="lb"/>μὲν γὰρ, οὐ μὴν παχύν γε
                        τὸν χυμὸν ἐργάζεται. δηλοῖ δὲ <br class="lb"/>καὶ ἡ ἕψησις, ἐπὶ πλεῖστον ἐξοιδίσκουσά
                        τε καὶ διαλύουσα τὰ <br class="lb"/>τοιαῦτα σώματα. πεφθῆναί γε μὴν ἐπιτήδεια καὶ
                        ταῦτα, καὶ <br class="lb"/>τὰ πτερὰ τῶν πτηνῶν ζώων τῷ κοινῷ λόγῳ τῶν γυμναζομένων
                        <br class="lb"/>σωμάτων· ἀπέριττα γὰρ πάντα ταῦτα, καθάπερ τῶν <br class="lb"/>ἀργούντων
                        περιττωματικά. τό γε μὴν δέρμα τῶν λιπαρῶν <br class="lb"/>ὑῶν, ὅταν ἑψηθῇ καλῶς,
                        κολλώδη μὲν ἔχει καὶ λιπαρὸν χυμὸν, <br class="lb"/>οὐ μὴν ἱκανῶς γε παχὺν, οὐδὲ
                        πεττόμενον ὡσαύτως ﻿
<a class="pb" href="#pb774" id="pb774">[p. 774]</a>
 τοῖς ἄκροις, ὥσπερ οὐδ’ εὔχυμον ὁμοίως
                        ἐκείνοις, ἀλλὰ περιττωματικώτερον. <br class="lb"/>παχύχυμον δὲ μόριόν ἐστι τοῦ ζώου
                        καὶ <br class="lb"/>ὁ ἐγκέφαλός τε καὶ ὁ νωτιαῖος μυελός· οἱ δ’ ἀδένες μετρίως
                        <br class="lb"/>τοιοῦτοι, καὶ διὰ τοῦτο καὶ οἱ τῶν νέων ἱερείων ὄρχεις. κοινὸν <br class="lb"/>γὰρ
                        δὴ καὶ τοῦτο περὶ πάντων τῶν ἐν τοῖς ζώοις μορίων <br class="lb"/>μεμνῆσθαί σε χρὴ,
                        σκληρὰ μὲν καὶ ξηρὰ καὶ δύσπεπτα γίνεσθαι <br class="lb"/>τὰ τῶν πρεσβυτέρων, ὑγρὰ δὲ
                        καὶ μαλακὰ καὶ διὰ <br class="lb"/>τοῦτ’ εὐπεπτότερα τὰ τῶν νεωτέρων, πλὴν εἰ μὴ μετὰ
                        <br class="lb"/>τὴν ἀποκύησιν εὐθὺς ἐσθίοιτο· βλεννώδη γὰρ ἅπαντα ταῦτα, <br class="lb"/>καὶ
                        μάλιστα τῶν ὑγροτέραν ἐχόντων φύσει τὴν σάρκα, καθάπερ <br class="lb"/>ἀρνῶν τε καὶ
                        χοίρων. τὰ δὲ τῶν ἐρίφων τε καὶ μόσχων, <br class="lb"/>ἐπειδὴ ξηρότερα φύσει τὰ ζῶα,
                        πολὺ βελτίω καὶ πρὸς <br class="lb"/>πέψιν ἐστὶ καὶ πρὸς τροφήν. οὕτως οὖν ἔχει καὶ
                        κατὰ τοὺς <br class="lb"/>ὄρχεις τε καὶ τοὺς ἀδένας, οὐχ ἥκιστα δὲ καὶ τὴν γλῶτταν·
                        <br class="lb"/>ἔστι γάρ πως καὶ ἡ ταύτης φύσις <span class="milestone">355</span>ἀδενώδης. οἱ δ’ ἐν <br class="lb"/>τοῖς τιτθοῖς ἀδένες, ὅταν ἐν αὑτοῖς ἔχωσι τὸ γάλα,
                        καλοῦνται <br class="lb"/>μὲν οὔθατα, παχύχυμον δ’ εἰσὶν ἔδεσμα· καὶ εἰ τὸ ζῶον 
<a class="pb" href="#pb775" id="pb775">[p. 775]</a>
 εὐεκτοῦν εἴη, καὶ ἡ ἐξ αὐτῶν τροφὴ πολλή τε ἅμα καὶ εὔχυμος
                        <br class="lb"/>γίνεται. <span class="milestone">426</span>καὶ γάρ τοι καὶ τοῦτο τῶν
                        κοινῶν ὂν <br class="lb"/>ἄμεινον ἅπαξ ἀκούσαντά σε πρόχειρον ἔχειν τῇ μνήμῃ. γέγραπται
                        <br class="lb"/>γοῦν ὑπὸ πάντων ἰατρῶν περὶ γάλακτος, ὡς εὐχυμότατον <br class="lb"/>εἴη. καὶ διὰ
                        τοῦτό τινες ἡγοῦνται τοὺς ἐν πνεύμονι <br class="lb"/>ἴσχοντας ἕλκος ὑπὸ μόνου τούτου
                        θεραπεύεσθαι, πρὸ τοῦ <br class="lb"/>μέγα δηλονότι καὶ τυλῶδες αὐτὸ γενέσθαι. τὸ δὲ
                        τῆς γυναικὸς, <br class="lb"/>ὡς ἂν οἰκεῖόν τε καὶ ἐκ τῆς αὐτῆς φύσεως ἡμῖν ὑπάρχον,
                        <br class="lb"/>ἐπαινοῦσι πρὸ τῶν ἄλλων εἰς τὰ φθινώδη πάθη. καὶ ἄλλοι <br class="lb"/>μέν τινες
                        ἰατροὶ, καὶ μάλιστα Εὐρυφῶν τε καὶ Ἡρόδοτος, <br class="lb"/>ἀξιοῦσί γε θηλάζειν, ὥσπερ
                        τὰ παιδία τὴν γυναῖκα, τοὺς <br class="lb"/>οὕτως ἔχοντας· ἐκπεσὸν γὰρ τῶν τιτθῶν
                        εὐθέως ἀποβάλλει <br class="lb"/>τι τῆς οἰκείας ἀρετῆς. εὔδηλον οὖν, ὅτι πάντων
                        ἐδεσμάτων <br class="lb"/>ὡς εὐχυμότατον προκέκριται, μάλιστα μὲν ὑπὸ τούτων, οὐχ
                        <br class="lb"/>ἥκιστα δὲ καὶ τῶν ἄλλων ἰατρῶν. ὃ δὲ κοινὸν ἔφην, οὐκ <br class="lb"/>ἐπὶ τῷδε
                        μόνον, ἀλλὰ καὶ πολλοῖς ἄλλοις ἐδέσμασι γινώσκειν <br class="lb"/>χρῆναι, τοῦτο δὴ καὶ
                        λέξω. τῶν μὲν εὐεκτικῶν ζώων 
<a class="pb" href="#pb776" id="pb776">[p. 776]</a>
 εὔχυμόν ἐστι τὸ γάλα, τὸ δὲ τῶν
                        καχεκτικῶν ὡσαύτως τῷ <br class="lb"/>κατὰ τὸ ζῶον αἵματι κακόχυμον· οὐ γὰρ ἐνδέχεται,
                        κακοχύμου <br class="lb"/>τοῦ παντὸς σώματος ὄντος, εὔχυμον εἶναι τὸ γάλα. διὰ
                        <br class="lb"/>τοῦτ’ ἔφην, ἐπὶ τῶν εὐεκτούντων ζώων ἄριστον μὲν εἶναι <br class="lb"/>τὸ γάλα
                        πρὸς εὐχυμίαν· οὕτως δὲ καὶ τοὺς ἀδένας, αὐτούς <br class="lb"/>τε τούτους, ἐν οἷς τὸ
                        γάλα περιέχεται, καὶ τοὺς ἄλλους ἐν τοῖς <br class="lb"/>ὑγιεινοῖς ζώοις εὐχύμους
                        εἶναι· κατὰ δὲ τὸν αὐτὸν λόγον <br class="lb"/>ἧπάρ τε καὶ ὄρχεις. οὐδὲ γὰρ ταῦτα τοῖς
                        κακοχύμοις ἐστὶ <br class="lb"/>ζώοις εὔχυμα· διὰ τοῦτο δὲ οὐδὲ τοῖς γεγηρακόσιν· οὐδὲν
                        <br class="lb"/>γὰρ τούτων εὔχυμον. ὅσα δ’ ἔτι θηλάζει ζῶα, τῆς μητρὸς <br class="lb"/>αὐτῶν
                        ἐχούσης εὔχυμον γάλα, ταῦτα καὶ τοῖς ἄλλοις μὲν <br class="lb"/>ἅπασι μορίοις ἄριστα
                        διάκειται σφῶν αὐτῶν, εὔχυμον δ’ ἔχει <br class="lb"/>καὶ τὸ ἧπαρ. ὁποῖον δέ τινα χυμὸν
                        γεννᾷ τἄλλα μόρια τῶν <br class="lb"/>ζώων, ὀλίγον ὕστερον εἰρήσεται· νυνὶ γὰρ, ἐπειδὴ
                        περὶ τῶν <br class="lb"/>παχυχύμων ἠρξάμην διέρχεσθαι, πρότερον εὔλογόν ἐστιν, ἐπὶ
                        <br class="lb"/>τὴν τελευτὴν αὐτῶν ἀγαγόντα τὸν λόγον, οὕτως ἐπὶ τἄλλα
                        <br class="lb"/>μεταβαίνειν. ὀλίγων οὖν ἔτ’ ὄντων τοιούτων, ἐπ’ αὐτὰ βαδιοῦμαι,
                        <br class="lb"/>διορίζων ἐν αὐτοῖς τὰ κακόχυμα τῶν εὐχύμων· αὕτη 
<a class="pb" href="#pb777" id="pb777">[p. 777]</a>
 γὰρ ἡ
                        χρεία τοῦ νῦν ἡμῖν ἀνυομένου λόγου, σκοπὸν ἔχοντος, <br class="lb"/>εὐχυμίαν μὲν
                        ἐργάζεσθαι, φεύγειν δὲ κακοχυμίαν. ἐπεὶ δὲ, <br class="lb"/>ὡς κατ’ ἀρχὰς εἶπον, ἡ τῶν
                        παχυχύμων ἐδεσμάτων οὐσία δυσδιάπνευστόν <br class="lb"/>τε τὸ σῶμα κατασκευάζει καί
                        τινας ἐμφράξεις <br class="lb"/>ἐργάζεται, καὶ μάλιστα καθ’ ἧπάρ τε καὶ νεφροὺς, διὰ
                        τοῦτο <br class="lb"/>συνεβούλευον ἀφίστασθαι τῆς διηνεκοῦς χρήσεως αὐτῶν, εἰ καὶ
                        <br class="lb"/>τῶν εὐχύμων εἴη. τὰ μὲν γὰρ κακόχυμα παντὶ τρόπῳ φευκτέον, <br class="lb"/>ἐάν τε
                        παχεῖς, ἐάν τε λεπτοὺς ἐργάζηται τοὺς ἐν ἡμῖν <br class="lb"/>χυμούς. εἴρηται δὲ καὶ
                        ὅτι μόνοις τοῖς σφοδρῶς γυμναζομένοις, <br class="lb"/>ἐὰν καὶ τὰ σπλάγχνα μὴ κακῶς ᾖ
                        φύσει κατεσκευασμένα, <br class="lb"/>δυνατόν ἐστιν ἐν τοῖς παχυχύμοις τε καὶ γλίσχροις
                        ἐδέσμασι <br class="lb"/>διατρίβουσι μὴ βλάπτεσθαι, τῶν δ’ ἄλλων οὐδενί. τῶν
                        <br class="lb"/>τοίνυν παχυχύμων ἐδεσμάτων ἐστὶ καὶ τὸ τῶν βαλάνων γένος <br class="lb"/>ἑκατέρων,
                        ὅσαι τ’ ἐπὶ ταῖς δρυσὶ γίνονται καὶ ὅσαι τῶν φοινίκων <br class="lb"/>εἰσὶν ὁ καρπός.
                        ὀνομάζουσιν δ’ οἱ ἄνθρωποι τὰ μὲν <br class="lb"/>τῶν φοινίκων ὁμωνύμως αὐτῷ τῷ φυτῷ
                        φοίνικας, ὅσαι <br class="lb"/>δ’ ἐπὶ ταῖς δρυσὶ, τὰς μὲν καὶ τοῖς ἀνθρώποις ἡδέως
                        ἐσθιομένας <br class="lb"/>καστανέας, ἔνιοι δὲ καστάνια κατὰ τὸ καλούμενον οὐδέτερον
                            
<a class="pb" href="#pb778" id="pb778">[p. 778]</a>
 γένος· οἵ γε μὴν ἐμοὶ πολῖται, καθάπερ οὖν καὶ ἄλλοι
                        <br class="lb"/>τῶν ἐν Ἀσίᾳ, Σαρδιανάς τε καὶ Λευκήνας ὀνομάζουσιν αὐτὰς <br class="lb"/>ἀπὸ τῶν
                        χωρίων, ἐν οἷς πλεῖσται γεννῶνται. τὸ μὲν οὖν <br class="lb"/>ἕτερον τῶν ὀνομάτων
                        τούτων εὔδηλόν ἐστιν ἀπὸ τίνος γέγονε· <br class="lb"/>
                        <span class="milestone">427</span>Λευκῆναι δὲ ἀπὸ χωρίου τινὸς ἐν τῷ ὄρει
                        τῇ <br class="lb"/>Ἴδῃ τὴν προσωνυμίαν ἐσχήκασιν, ὃ πληθυντικῶς ὀνομάζουσιν
                        <br class="lb"/>παραπλησίως τῷ Θῆβαι. ταύτας μὲν οὖν τὰς βαλάνους, ὡς <br class="lb"/>ἔφην,
                        ἐσθίουσιν οἱ ἄνθρωποι ποτὲ ὠμὰς, ἐνίοτε δὲ ὀπτῶντες <br class="lb"/>ἢ ἕψοντες. αἱ δ’
                        ἄλλαι προμήκεις μέν εἰσι κατὰ τὸ σχῆμα <br class="lb"/>παραπλησίως ταῖς τῶν φοινίκων,
                        ἔδεσμα δ’ ὑσὶ μᾶλλον ἢ <br class="lb"/>ἀνθρώποις οἰκεῖον, ἄχρις ἂν μή τις ἀνάγκη μεγάλη
                        καταλάβῃ <br class="lb"/>τῆς ἐδωδῆς αὐτῶν· ἐν γὰρ τοῖς μεγάλοις λιμοῖς καὶ τοῦτο
                        <br class="lb"/>συμβαίνει, τὰς δὲ τῶν πρίνων βαλάνους, ἃς ἀκύλους ὀνομάζουσιν
                        <br class="lb"/>Ἕλληνες, εἰσὶ δὲ στρυφναὶ καὶ σκληραὶ καὶ διὰ <br class="lb"/>τοῦτ’ ἀηδεῖς, κᾂν
                        ἑφθάς τις προσφέρηται, δυσπέπτους καὶ <br class="lb"/>παχυχύμους οὔσας φυλάττεσθαι χρή.
                        πρόδηλον δ’, ὅτι τοῦ <br class="lb"/>στύφοντος χυμοῦ διαφοραί τινές εἰσι κατὰ τὸ μᾶλλόν
                        τε καὶ <br class="lb"/>ἧττον ὁ αὐστηρός τε καὶ στρυφνὸς, ἐκλελυμένης μὲν ἐν τοῖς
                        <br class="lb"/>αὐστηροῖς, ἐπιτεταμένης δ’ ἐν τοῖς στρυφνοῖς τῆς στυφούσης ﻿
<a class="pb" href="#pb779" id="pb779">[p. 779]</a>
 ποιότητος. ἀλλ’ ὅσον γε τῶν βαλάνων αἱ ἄκυλοι στρυφνότεραι, <br class="lb"/>τοσοῦτον
                        τῶν καστανίων αἱ βάλανοι. πάνυ γὰρ ἀσθενῆ <br class="lb"/>ταῦτα τὴν στύφουσαν ἔχει
                        ποιότητα, τῶν παχυχύμων ἐδεσμάτων <br class="lb"/>ὄντα ταῖς ἄλλαις βαλάνοις ὡσαύτως,
                        ἀλλ’ ἧττόν τε <br class="lb"/>στεγνοῖ τὴν γαστέρα καὶ μᾶλλον ἐκείνων πέττεται καὶ οὐδ’
                        <br class="lb"/>ὅλως ἐστὶ κακόχυμα. φυλάττεσθαι δὲ δηλονότι χρὴ καὶ τούτων <br class="lb"/>τὸ
                        πλῆθος, οὐ μόνον ὅτι παχύχυμόν ἐστι πολλοῖς τῶν <br class="lb"/>εἰρημένων ὡσαύτως, ἀλλ’
                        ὅτι καὶ στεγνωτικὰ τῆς κοιλίας καὶ <br class="lb"/>δύσπεπτα καὶ φυσώδη. τῶν δὲ φοινίκων
                        ὁ καρπὸς, ὃν ἔφην <br class="lb"/>ἅπαντας Ἕλληνας ὀνομάζειν φοίνικας ὁμωνύμως τῷ
                        δένδρῳ, <br class="lb"/>στύφοντός τε ἅμα καὶ γλυκέος χυμοῦ μετέχει. τινὲς δὲ τῶν
                        <br class="lb"/>νεωτέρων ἰατρῶν ἐν συνθέτῳ προσηγορίᾳ φοινικοβαλάνους <br class="lb"/>ὀνομάζουσιν
                        αὐτοὺς, οὐ μὴν παρά γε τοῖς παλαιοῖς Ἕλλησιν <br class="lb"/>εὗρον τοὔνομα· φοινίκων
                        γὰρ ἐκεῖνοι βαλάνους τὸν καρπὸν <br class="lb"/>τοῦτον, οὐ φοίνικας, οὐδὲ
                        φοινικοβαλάνους ὀνομάζουσιν. <br class="lb"/>ἀλλ’ οὐ πρόκειται νῦν ἡμῖν ὀνόματα
                        διαστέλλεσθαι, σχολὴν <br class="lb"/>ἀγόντων ἀνθρώπων σπούδασμα, καὶ τούτων οὐ πάντων,
                        ἀλλ’ 
<a class="pb" href="#pb780" id="pb780">[p. 780]</a>
 ὅσοι τῇ παλαιᾷ τῶν Ἀττικῶν ἐγνώκασι χρῆσθαι φωνῇ. τοῦ
                        <br class="lb"/>δ’ ὑγιαίνειν ἅπαντες μὲν ἄνθρωποι δέονται, δύνανται δ’ οὐ <br class="lb"/>πάντες,
                        ὡς χρὴ, διαιτᾶσθαι δι’ ἀκρασίαν, ἢ ἀσχολίαν, ἢ <br class="lb"/>ἄγνοιαν ὧν χρὴ ποιεῖν.
                        ἀλλ’ ὅσοι καὶ γνῶναι δύνανται δίαιταν <br class="lb"/>ὑγιεινὴν, καὶ ζῇν κατ’ αὐτὴν
                        προῄρηνται, τούτοις τόδε τὸ <br class="lb"/>γράμμα σύγκειται. κατὰ μὲν τὰς ἀκύλους τε
                        καὶ τὰς τῶν <br class="lb"/>δρυῶν βαλάνους καὶ τὰ καστάνια τοῖς κατὰ μέρος δένδροις
                        <br class="lb"/>οὐ μεγάλη τις διαφορὰ τοῦ καρποῦ, κατὰ δὲ τοὺς φοίνικας <br class="lb"/>ἀξιόλογος.
                        εἰ γὰρ παραβάλλοις τὸν Αἰγύπτιον φοίνικα, σκληρὸν <br class="lb"/>καὶ αὐστηρὸν καὶ
                        ξηρὸν ὄντα, τῷ καλουμένῳ πατητῷ, <br class="lb"/>γλυκεῖ μὲν ἱκανῶς ὄντι, βραχείας δὲ
                        μετέχοντι στύψεως, ἐναντίαν <br class="lb"/>ἔχειν σοι δόξουσι τὴν φύσιν. οἱ δ’ ἄλλοι
                        μεταξὺ τούτων <br class="lb"/>εἰσὶν, οἱ μὲν μᾶλλον, οἱ δ’ ἧττον αὐστηρότητός τε καὶ
                        <br class="lb"/>γλυκύτητος μετέχοντες. ὁ δ’ ἐξ αὐτῶν χυμὸς παχύς τέ ἐστι <br class="lb"/>καὶ
                        ῥᾳδίως ἐμφραττόμενος ἥπατι. καὶ γάρ τοι καὶ τοῦτο περὶ <br class="lb"/>τῶν παχυχύμων τε
                        καὶ γλυκέων ἐδεσμάτων ἐπίστασθαί τε καὶ <br class="lb"/>μεμνῆσθαι καλὸν, ὡς ἥπατός τε
                        καὶ σπληνὸς ἐμφρακτικὸς ὁ 
<a class="pb" href="#pb781" id="pb781">[p. 781]</a>
 ἐξ αὐτῶν ἐστι χυμός. εἰ δὲ καὶ
                        βραχεῖά τις ἀρχὴ φλεγμονῆς <br class="lb"/>εἴη κατὰ τὰ σπλάγχνα, ταύτην αὐξάνουσιν
                        ἱκανῶς, ὥσπερ γε <br class="lb"/>καὶ τὰς πνευματώσεις καὶ τὰς σκιῤῥώδεις διαθέσεις
                        παροξύνουσι <br class="lb"/>καὶ δηλονότι καὶ τὰς τῶν ἀποστημάτων γενέσεις. ἀλλ’ ἴσως
                        <br class="lb"/>ταῦτα ποῤῥώτερον καὶ τῆς ὑγιεινῆς διαίτης ἐστὶν, ἧς μόριον <br class="lb"/>ὁ
                        προκείμενος ἐκδιδάσκει λόγος. ἐπ’ αὐτὰ οὖν αὖθις ἴωμεν, <br class="lb"/>ὅσα τῶν
                        παχυχύμων ἐστὶ καὶ γλυκέων ἐδεσμάτων προστιθέντες· <br class="lb"/>
                        <span class="milestone">428</span>ἔνια μὲν γὰρ αὐτῶν <span class="milestone">356</span>παχύχυμα μόνον ἐστὶν, <br class="lb"/>ὥσπερ ἡ φακῆ, γλίσχρα
                        δ’ ἄλλα, καθάπερ ἡ μαλάχη, τινὰ <br class="lb"/>δ’ ἄμφω πέπονθεν, ὥσπερ τά θ’ ὑπ’
                        Ἀριστοτέλους ὀστρακόδερμα <br class="lb"/>καλούμενα καὶ τὰ μαλάκια. </p>
                </section>
                <section id="body-1-5" class="div textpart chapter level3">
                  <p class="p autofirst">Καλλίστη δὲ τροφὴ τοῖς σώμασιν ἡμῶν <br class="lb"/>ἀπὸ τῶν μήτε παχυχύμων, μήτε
                        γλίσχρων, ἐξ ὧν αἷμα σύμμετρον <br class="lb"/>τῇ συστάσει γεννᾶται. μοχθηρὸν γοῦν ἐστι
                        καὶ τὸ <br class="lb"/>λίαν λεπτόν· βραχείας γὰρ οὔσης τῆς ἐξ αὐτοῦ τροφῆς, <br class="lb"/>ἀσθενῆ
                        καὶ ἰσχνὰ γίνεται τὰ οὕτω διαιτώμενα σώματα. κάλλιστα <br class="lb"/>τοίνυν εἰς ὑγείαν
                        ἐστὶν ἐδέσματα τὰ μέσην ἔχοντα τῶν <br class="lb"/>εἰρημένων τὴν φύσιν, ὡς μηδὲν
                        ἐπικρατεῖν ἐν αὐτοῖς ἰσχυρῶς 
<a class="pb" href="#pb782" id="pb782">[p. 782]</a>
 γλίσχρον, μήτ’ αὖ τὸ κολλῶδες.
                        ἀλλὰ καὶ τὸ τελέως ψαθυρὸν, <br class="lb"/>ὡς μηδὲ τοὐλάχιστον ἔχειν χυμοῦ κολλώδους,
                        μοχθηρόν. <br class="lb"/>οἱ γοῦν ἐξ ἐλύμου τε καὶ κέγχρου σκευαζόμενοι τῶν ἄρτων
                        <br class="lb"/>ἐγγὺς ἥκουσι τοῦ δόξαι τινὰ ψάμμον ἢ τέφραν ἐσθίειν. διὸ <br class="lb"/>καὶ
                        δεῖται τὸ γιγνόμενον ἐξ αὐτῶν ἔτνος, ὥσπερ γε καὶ <br class="lb"/>ἡ λέκιθος, ἅπασι τοῖς
                        λιπαροῖς τε καὶ γλίσχροις μεμίχθαι. <br class="lb"/>λίπος τε οὖν συῶν καὶ στέαρ αἰγῶν,
                        ἔλαιον καὶ γάλα προβάτων <br class="lb"/>ἢ βοῶν ἐπιβάλλοντες αὐτοῖς οἱ κατὰ τοὺς ἀγροὺς
                        <br class="lb"/>ἐσθίουσιν. ἔτνος οὖν ὀνομάζω τὸ ἐκ τῶν ἐρειχθέντων <br class="lb"/>ὀσπρίων τε καὶ
                        χεδρόπων σκευαζόμενον, λέκιθον δὲ τὸ ἐκ <br class="lb"/>τῶν ἀλεσθέντων ἄλευρον ἑψόμενον
                        ἐν ὕδατι, προσεμβαλλομένου <br class="lb"/>τινὸς λίπους. ἔνια δὲ τῶν ἐδεσμάτων αὐτὰ μὲν
                        <br class="lb"/>ἐφ’ ἑαυτῶν ὁρώμενα πρὸ τοῦ τῆς οἰκείας τυχεῖν παρασκευῆς, <br class="lb"/>εἴτ’ οὖν
                        δι’ ἑψήσεως εἴτε καὶ δι’ ὀπτήσεως ἢ τηγανίσεως, <br class="lb"/>ἢ καὶ διὰ μόνης
                        βρέξεως, σκληρὰ καὶ γεώδη φαίνεται, <br class="lb"/>βρεχόμενα δὲ ἢ ἑψόμενα μαλακὰ,
                        καθάπερ ἐν μὲν <br class="lb"/>τοῖς σιτηροῖς σπέρμασι κριθαὶ καὶ πυροὶ, τῶν δ’ ἐπὶ
                        <br class="lb"/>δένδροις γεννωμένων καρπῶν οἱ κῶνοι. προσέχειν οὖν σε <br class="lb"/>χρὴ κᾀν
                        τούτῳ τὸν νοῦν, οὐ μόνον ὅταν εἰς ξένην ἀφικόμενος 
<a class="pb" href="#pb783" id="pb783">[p. 783]</a>
 χώραν
                        ἐσθίειν τι μέλλῃς ἄηθες, ἀλλὰ καὶ παρ’ ἡμῖν <br class="lb"/>αὐτοῖς, προπειρώμενον
                        ἑκάστου τῆς φύσεως ἐν τῷ διαβρέχειν <br class="lb"/>ὕδατι μόνῳ χωρὶς ἑψήσεως, ἢ σὺν
                        ἑψήσει τε καὶ ὀπτήσει. <br class="lb"/>τὰ μὲν γὰρ εἰς ὄγκον ἐξαιρόμενα τῶν σπερμάτων ἢ
                        ὅλως <br class="lb"/>τῶν καρπῶν, ἀποβάλλοντα ταχέως τὴν ἀρχαίαν σκληρότητα <br class="lb"/>καὶ
                        ξηρότητα, μεθιστάμενά τε πρὸς τὸ μαλακώτερον καὶ ὑγρότερον <br class="lb"/>ἀμείνω πάντ’
                        ἐστὶ, τὰ δὲ φυλάττοντα τὸν ἔμπροσθεν <br class="lb"/>ὄγκον ἅμα τῇ σκληρότητι χείρω. καὶ
                        γὰρ δύσπεπτα τὰ <br class="lb"/>τοιαῦτα καὶ γεώδη ταῖς οὐσίαις ἐστὶν, ὡς μόγις
                        αἱματοῦσθαι, <br class="lb"/>δεόμενα ῥωμαλέας δυνάμεως εἰς τὴν ἐν τῷ σώματι κατεργασίαν
                        <br class="lb"/>ἐν τῷ πέττεσθαι κατὰ γαστέρα καὶ καθ’ ἧπάρ τε καὶ <br class="lb"/>φλέβας
                        αἱματοῦσθαι. ἀποτυγχάνει μὲν οὖν ἑκατέρων τῶν <br class="lb"/>ἐνεργειῶν ἐν τοῖς
                        ἀσθενέσι σώμασι· καὶ γὰρ χυμὸς ἐκ τῶν τοιούτων <br class="lb"/>ἐδεσμάτων ὁ καλούμενος
                        ὠμὸς γίγνεται, ἐφ’ ᾧ νόσοι <br class="lb"/>παντοῖαι συνίστανται. ἐπεὶ δὲ καθ’ ἕκαστον
                        εἶδος καρποῦ <br class="lb"/>πολλή τίς ἐστιν ἡ. διαφορὰ, προβρέχειν ἀξιῶ σε καὶ
                        προέψειν <br class="lb"/>ἐνίοτε τῶν μελλόντων ἐσθίεσθαί τινα, πεῖραν ἀσφαλῆ λαμβάνοντα
                        <br class="lb"/>τῆς φύσεως αὐτῶν. ὁ γοῦν ἐμὸς πατὴρ, ἐπιμελὴς ὢν ﻿
<a class="pb" href="#pb784" id="pb784">[p. 784]</a>
 περὶ τὰ
                        τοιαῦτα, καὶ ἀμύγδαλα οὕτως ἐδοκίμασε καὶ κάρυα τὰ <br class="lb"/>μεγάλα καὶ τὰ σμικρὰ
                        Ποντικά τε καὶ λεπτοκάρυα. τὴν αὐτὴν <br class="lb"/>δὲ <span class="milestone">429</span>βάσανον ἐποιεῖτο καὶ τῶν λαχάνων, ὡσαύτως δὲ <br class="lb"/>καὶ τῶν
                        κυάμων καὶ πισσῶν καὶ λαθύρων καὶ θέρμων, ὠχρῶν <br class="lb"/>τε καὶ δολίχων, ἁπάντων
                        τε τῶν τοιούτων, ἢ βρέχων, ἢ προέψων, <br class="lb"/>εἶθ’ ὁρῶν, εἰς ὅσον ἐξοιδίσκετο.
                        περὶ δὲ τῆς πτισάνης <br class="lb"/>τί δεῖ καὶ λέγειν; ἤδη γὰρ τοῦτο καὶ οἱ παῖδες
                        ἴσασιν, <br class="lb"/>ὡς ἡ μὲν ὀγκουμένη ταχέως ἀρίστη, μοχθηρὰ δ’ ἡ χρόνῳ πολλῷ
                        <br class="lb"/>βραχὺν ὄγκον ἴσχουσα. τήκεται γὰρ ἡ προτέρα ῥηθεῖσα <br class="lb"/>καὶ γίνεται
                        χυλὸς, ἡ δ’ ἑτέρα δύστηκτός τ’ ἐστὶ καὶ σκληρὰ <br class="lb"/>διαμένει, βραχύτατον
                        ἀνιεῖσα χυλόν. ἔνια δὲ τῶν Δημητρίων <br class="lb"/>σπερμάτων οὐδ’ ὅλως ὀγκοῦσθαι
                        πέφυκεν ἑψόμενα· κεκλήκασι <br class="lb"/>δ’ ἀτέραμνα τὰ τοιαῦτα τῶν παλαιῶν Ἑλλήνων
                        ἔνιοι. <br class="lb"/>οὕτως οὖν καὶ τοὺς πυροὺς ὁ ἐμὸς πατὴρ ἐδοκίμαζε καὶ προσέτι
                        <br class="lb"/>τῷ πλήθει τῶν ἀλεύρων· οἱ μὲν γὰρ ἀγαθοὶ πλεῖστον <br class="lb"/>ἄλευρον
                        ἐργάζονται, οἱ μοχθηροὶ δ’ ὀλίγον. μὴ τοίνυν μηδὲ <br class="lb"/>σὺ κατὰ τὸ πάρεργον
                        ἀκούσῃς ὧν λέγω. κοινός τε γὰρ ὁ 
<a class="pb" href="#pb785" id="pb785">[p. 785]</a>
 λόγος ἐστὶν ἁπάντων μὲν
                        σπερμάτων, ἁπάντων δὲ καρπῶν, <br class="lb"/>ὅσους ἀποθέσθαι δυνατόν ἐστιν,
                        ἐξητασμένος τε καὶ κεκριμένος <br class="lb"/>ὑπ’ ἐμοῦ τε καὶ τοῦ πατρὸς ἐν χρόνῳ πολλῷ
                        καὶ πείρᾳ <br class="lb"/>μακρᾷ. δῆλον δ’, ὅτι καὶ τοὺς καρποὺς εἰς ἀπόθεσιν
                        ἐπιτηδείους <br class="lb"/>λέγω τοὺς πρὶν σαπῆναι ξηραινομένους. ἔνιοι μὲν <br class="lb"/>γὰρ
                        οὐχ ὑπομένουσι τοῦτο, καθάπερ τὰ μόρα καὶ οἱ καλούμενοι <br class="lb"/>πέπονές τε καὶ
                        μηλοπέπονες, ἔτι τε Περσικὰ, καὶ <br class="lb"/>ὅσα τούτοις ἐστὶ παραπλήσια· φθάνει
                        γὰρ σήπεσθαι, πρὶν <br class="lb"/>ξηρανθῆναι. κολοκύνθας μὴν εἰς λεπτὰ μόρια τέμνοντες
                        ξηραίνουσιν <br class="lb"/>ἔνιοι, καθάπερ γε καὶ τὰς κοιλίας ἄλλοι. καὶ γνώρισμα
                        <br class="lb"/>δὲ τοῦ μοχθηρὸν εἶναι τὸν μυκήτην μέγιστον νομίζουσι <br class="lb"/>τὸ ξηρανθῆναι
                        μὴ δύνασθαι. περὶ δὲ τῶν κοκκυμήλων τί <br class="lb"/>δεῖ καὶ λέγειν; οὐδεὶς γὰρ
                        ἀγνοεῖ τὴν ἀπόθεσιν αὐτῶν οὐκ <br class="lb"/>ἐν Δαμασκῷ μόνον, ἢ κατὰ τὴν Ἱσπανίαν,
                        ἀλλὰ καὶ παρ’ <br class="lb"/>ἡμῖν γιγνομένην. ὥστ’ ὀλίγιστοι τῶν καρπῶν εἶσιν οἱ μὴ
                        <br class="lb"/>δυνάμενοι ξηρανθῆναι, πλὴν πέπονες, ὡς ἔφην, καὶ μηλοπέπονες, <br class="lb"/>τά
                        τ’ Ἀρμενιακὰ καὶ τὰ Περσικὰ, καὶ πρεκόκια παρὰ <br class="lb"/>Ῥωμαίοις ὀνομαζόμενα.
                        καὶ γὰρ τὰ σῦκα ξηρανθέντα διαμένει, 
<a class="pb" href="#pb786" id="pb786">[p. 786]</a>
 καὶ οἱ σικυοὶ ταῖς
                        κολοκύνθαις ὡσαύτως. ἀλλὰ καὶ <br class="lb"/>ταῦτα τοῦ χειμῶνος εἰς χρείαν ἀγόμενα τὴν
                        αὐτὴν ἐξέτασιν <br class="lb"/>δέχεται. τὰ μὲν γὰρ ταχέως ἐν ὕδατι τεγγόμενα, καὶ χωρὶς
                        <br class="lb"/>ἑψήσεως καὶ σὺν ἐκείνῃ, κάλλιστα τῶν ὁμοειδῶν ἐστι, τὰ δ’ <br class="lb"/>ἐν πολλῷ
                        χρόνῳ τοῦτο πάσχοντα καὶ μικρὸν ἐπιδιδόντα τοῖς <br class="lb"/>ὄγκοις μοχθηρά.
                        γίγνωσκε τοίνυν οὐ μόνον εἰς πέψιν ἀμείνω <br class="lb"/>τὰ ταχέως οἰδισκόμενα τῶν
                        ἐδεσμάτων, ἀλλὰ καὶ πρὸς εὐχυμίαν, <br class="lb"/>ἧς ἕνεκα τὰ κατὰ τουτὶ τὸ γράμμα
                        λέγεται πάντα, καὶ <br class="lb"/>τὰ βελτίω φύσει τὰ ταχέως ἐξογκούμενα, διότι
                        πέττεται μᾶλλον <br class="lb"/>καὶ ἀμείνους γεννᾷ χυμούς. οὐδὲν γὰρ οὕτως εἰς εὐχυμίαν
                        <br class="lb"/>συντελεῖ πᾶσιν ἐδέσμασιν, ὡς τὸ πεφθῆναι καλῶς ἐν τῇ γαστρί. <br class="lb"/>καὶ
                        γὰρ τὴν δευτέραν καὶ τρίτην πέψιν ἐπιδέχεται μᾶλλον <br class="lb"/>ταῦτα. ἔμαθες δὲ,
                        ὅτι δευτέρα μὲν πέψις ἐν ἥπατί τε <br class="lb"/>καὶ φλεψὶ γίνεται, τρίτη δὲ καθ’
                        ἕκαστον τῶν τρεφομένων <br class="lb"/>μορίων, ἧς ἕνεκα τῶν προτέρων δυοῖν δεόμεθα.
                        τρέφεται <br class="lb"/>μὲν γὰρ, ὅσα τρέφεται, τῶν τρεφόντων αὐτὰ μεταβαλλομένων
                        <br class="lb"/>κατὰ ποιότητα, κᾀξομοιουμένων τοῖς τρεφομένοις· μεταβάλλεται 
<a class="pb" href="#pb787" id="pb787">[p. 787]</a>
 δὲ τὰ παρασκευασθέντα καὶ προπεφθέντα τῶν ἀπέπτων <br class="lb"/>μᾶλλον.
                        ἀλλήλας γὰρ αἱ πέψεις διαδέχονται, τὴν μὲν τῆς <br class="lb"/>γαστρὸς τὸ ἧπαρ, τὴν δὲ
                        τούτου τὰ τρεφόμενα μόρια. <br class="lb"/>καὶ τοίνυν καὶ προπαρασκευάζει τοῖς μὲν ἐν
                        τῷ σώματι μορίοις <br class="lb"/>ἅπασι τὴν τροφὴν τὸ ἧπαρ, <span class="milestone">430</span>ἐκείνῳ δ’ ἡ γαστὴρ, ἐκείνῃ <br class="lb"/>δὲ τὸ στόμα, καὶ τούτῳ τινὰ μὲν
                        ὄπτησις, τινὰ δὲ ἕψησις, <br class="lb"/>ἢ ταγήνισις, ἤ τις ἁπλῆ βρέξις. ἅπασι δὲ
                        τούτοις ἡ <br class="lb"/>διοικοῦσα φύσις τὰ τοὺς καρποὺς φέροντα φυτὰ παρασκευάζει,
                        <br class="lb"/>καί τινά γε τῶν ἐξ αὐτῆς γεγονότων οὔθ’ ἑψήσεως, οὔτ’ <br class="lb"/>ὀπτήσεως,
                        οὔτε βρέξεως, οὔτ’ ἄλλης δεῖται παρασκευῆς. <br class="lb"/>ταῦτα μὲν ἐν τῷ καθόλου χρὴ
                        μεμνῆσθαι, κοινὰ γὰρ ἁπάντων <br class="lb"/>ἐστὶ τῶν ἐσθιομένων. </p>
                </section>
                <section id="body-1-6" class="div textpart chapter level3">
                  <p class="p autofirst">Ἐπὶ δὲ τὰ κατὰ μέρος ἴωμεν, ὅσα λέγοντες <br class="lb"/>ἀπελίπομεν, ἐν μὲν τοῖς τῶν
                        ζώων μορίοις ἔντερά τε καὶ <br class="lb"/>γαστέρα καὶ μήτραν καὶ ὦτα καὶ ὀφθαλμοὺς καὶ
                        οὐρὰς, <span class="milestone">357</span>
                        <br class="lb"/>ἐν δὲ τοῖς Δημητρίοις σπέρμασι τὰ πλεῖστα, καθάπερ γε καὶ <br class="lb"/>λαχάνων
                        καὶ φυτῶν τῶν καλουμένων ὡραίων. ἔντερα μὲν <br class="lb"/>οὖν καὶ γαστὴρ καὶ μήτρα
                        σκληροτέραν τῶν σαρκῶν ἔχει τὴν 
<a class="pb" href="#pb788" id="pb788">[p. 788]</a>
 οὐσίαν, ἀπεπτοτέραν τε
                        τοσοῦτον, ὅσον καὶ σκληροτέραν, <br class="lb"/>ἧττόν τε τῶν σαρκῶν τρέφει καὶ ἧττον
                        εὔχυμά εἰσιν. αἱ δ’ <br class="lb"/>οὐραὶ καὶ τούτων ἔτι σκληρότεραι, καὶ τἄλλα
                        ἀνάλογον τῇ <br class="lb"/>σκληρότητι κατ’ αὐτάς ἐστι περί τε πέψιν καὶ θρέψιν, πλὴν
                        <br class="lb"/>οὐ περιττωματικαὶ διὰ τὴν κίνησιν. ὅμοιοι δ’ αὐταῖς εἰσιν <br class="lb"/>ἐπὶ τῶν
                        πτηνῶν ζώων οἱ τράχηλοι. κοιλίαι δ’ οὐδὲν ὅμοιαι <br class="lb"/>τοῖς πτηνοῖς τε καὶ
                        πεζοῖς ζώοις εἰσί. καὶ γὰρ παχεῖαι καὶ <br class="lb"/>σκληραὶ, καὶ διὰ τοῦτο δύσπεπτοι
                        καὶ πολύτροφοι πεφθεῖσαι <br class="lb"/>τοῖς πτηνοῖς εἰσιν αἱ κοιλίαι. κάλλισται δ’
                        ἀλεκτορίδων καὶ <br class="lb"/>χηνῶν, καίτοι τἄλλα τοῦ χηνὸς μόρια σκληρά τ’ ἐστὶ καὶ
                        <br class="lb"/>δύσπεπτα καὶ περιττωματικὰ, πλὴν τῶν πτερῶν. ἐν δὲ τοῖς <br class="lb"/>μεγάλοις
                        στρουθοῖς, ἃς νῦν ὀνομάζουσι στρουθοκαμήλους, <br class="lb"/>ἅπαντα τὰ μέρη σκληρὰ καὶ
                        δύσπεπτα καὶ περιττωματικά. <br class="lb"/>τῶν δ’ ὤτων ὁ μὲν χόνδρος ἄτροφόν τ’ ἐστὶ
                        καὶ ξηρὸν σῶμα, <br class="lb"/>τὸ δὲ ἔξωθεν δέρμα λεπτὸν καὶ ξηρὸν, ὀλιγότροφόν
                        <br class="lb"/>τε καὶ δύσπεπτον. ὀφθαλμοὺς δ’ ὀλίγοι μὲν ἐσθίουσι, σύγκεινται <br class="lb"/>δ’
                        ἐξ ἀνομοίων οὐσιῶν· ἑτέρας μὲν γὰρ φύσεως οἱ ﻿
<a class="pb" href="#pb789" id="pb789">[p. 789]</a>
 χιτῶνες αὐτῶν,
                        ἑτέρας δὲ οἱ μύες, ἄλλης δὲ τὸ κρυσταλλοειδὲς <br class="lb"/>καὶ τὸ ὑαλοειδές. ἐξ
                        αὐτῶν δὲ οἱ μύες εὐπεπτότατοι <br class="lb"/>μόνοι τῶν ἐπιτήδειον εἰς εὐχυμίαν τὴν
                        φύσιν ἐχόντων <br class="lb"/>ζώων, οἷοί περ οἱ σύμμετροι κατὰ τὴν ἡλικίαν ὕες. εἶεν δ’
                        <br class="lb"/>ἂν οὗτοι τοῖς μὲν ἀκμάζουσιν ἀνθρώποις καὶ γυμναζομένοις <br class="lb"/>οἱ
                        τέλειοι, τοῖς δὲ παρακμάζουσιν οἱ ἔτ’ αὐξανόμενοι τῶν <br class="lb"/>δὲ πάνυ σμικρῶν
                        χοίρων ἡ σὰρξ περιττωματική. ἀρίστης <br class="lb"/>δὲ τῆς τῶν ὑῶν οὔσης ἐδωδῆς ἐν
                        τοῖς πεζοῖς ζώοις, ἐφεξῆς <br class="lb"/>ἐστιν ἡ τῶν ἐρίφων, καὶ μετὰ ταύτην ἡ τῶν
                        μόσχων. ἡ δὲ <br class="lb"/>τῶν ἀρνῶν σὰρξ ὑγρὰ καὶ γλίσχρα καὶ βλεννώδης ἐστί. τῶν
                        <br class="lb"/>δ’ ἄλλων πεζῶν ζώων τῆς ἐδωδῆς ἀπέχεσθαι κελεύω τὸν εὐχυμίας
                        <br class="lb"/>προνοούμενον. ἡ δὲ κατ’ εἶδος ἐν αὐτοῖς διαφορὰ κατὰ <br class="lb"/>τὸ τρίτον
                        εἴρηται περὶ τῶν ἐν ταῖς τροφαῖς δυνάμεων. </p>
                </section>
                <section id="body-1-7" class="div textpart chapter level3">
                  <p class="p autofirst"><span class="milestone">431</span>Ἐν δὲ τοῖς Δημητρίοις σπέρμασιν
                        <br class="lb"/>ἄριστον εἰς εὐχυμίαν ἔδεσμα καλῶς ἑψημένη πτισάνη. συνενδείκνυται
                        <br class="lb"/>δ’ ὁ λόγος οὗτος, ὅτι ἀρίστην εἶναι χρὴ καὶ τὴν <br class="lb"/>κριθήν. οὐ γὰρ
                        ἕψεται καλῶς ἡ πτισάνη, μὴ τοιαύτης οὔσης 
<a class="pb" href="#pb790" id="pb790">[p. 790]</a>
 αὐτῆς, διὰ τὸ μήτε
                        πλεῖον ἐξοιδίσκεσθαι διαβρεχομένην, <br class="lb"/>μήτε χυλοῦσθαι τηκομένην. ἀλλὰ περὶ
                        πτισάνης ἔν τε τῷ <br class="lb"/>περὶ τῶν ἐν τροφαῖς δυνάμεων καὶ τοῖς τῆς
                        θεραπευτικῆς μεθόδου <br class="lb"/>καὶ τοῖς εἰς τὸ περὶ διαίτης ὀξέων Ἱπποκράτους
                        ὑπομνήμασιν <br class="lb"/>ἐπὶ πλέον εἴρηται. νυνὶ δ’ ἀρκεῖ δεδηλῶσθαι τὸ
                        <br class="lb"/>κεφάλαιον, οὗ χρῄζομεν εἰς τὸν ἐνεστῶτα λόγον, ὡς ἀμεμπτότατον <br class="lb"/>εἴη
                        ἂν πάντων ἐδεσμάτων εἰς εὐχυμίαν τε καὶ φυλακὴν <br class="lb"/>ὑγείας πτισάνη καλῶς
                        ἐσκευασμένη. τρέφει γε μὴν ἄρτου <br class="lb"/>ἧττον ἡ καλλίστη· περὶ οὗ καὶ αὐτοῦ
                        λέλεκται κατὰ τὸ β΄ <br class="lb"/>γράμμα περὶ τῶν ἐν ταῖς τροφαῖς δυνάμεων. τῆλις μὲν
                        οὐκ <br class="lb"/>εὔχυμος, ἂν πλεονάζῃ τις ἐν αὐτῇ, πτισάνην δὲ κᾂν καθ’ <br class="lb"/>ἑκάστην
                        ἡμέραν εἰς κόρον ἐσθίῃς, οὐδὲν εἰς εὐχυμίαν βλαβήσῃ. <br class="lb"/>περὶ κυάμου δ’ ἂν
                        ἔλεγον ταὐτὸν, εἰ μὴ φυσώδης ἦν· οὔτε <br class="lb"/>γὰρ κακόχυμος, οὔτε ἐμφρακτικὸς,
                        ἅπερ ἐστὶ κεφάλαια τῶν <br class="lb"/>ὑγιεινῶν ἐδεσμάτων· ὑπάρχει δ’ αὐτῷ ταῦτα διὰ τὸ
                        ῥυπτικὴν <br class="lb"/>ἔχειν ποιότητα καὶ δύναμιν ἐν αὑτῷ, καθάπερ ἡ κριθή. <br class="lb"/>τῷ
                        πισῷ δὲ τὸ μὲν ἄφυσον ὑπάρχει, τὸ ῥυπτικὸν δ’ οὐκ <br class="lb"/>ἴσον τῷ κυάμῳ. περὶ
                        δὲ τῆς φακῆς, ὅτι κακόχυμός ἐστι καὶ 
<a class="pb" href="#pb791" id="pb791">[p. 791]</a>
 μελαγχολικὴ, σχεδὸν
                        οὐδεὶς ἀγνοεῖ· ὡς φαρμάκῳ δ’ αὐτῇ <br class="lb"/>χρώμεθα πολλάκις ἐπὶ πολλῶν
                        παθημάτων, ἀλλ’ οὐ νῶν ἐκείνων <br class="lb"/>ὁ καιρός. ὦχροι δὲ καὶ δόλιχοι τῶν μὲν
                        εἰρημένων χείρους, <br class="lb"/>ἀμείνους δὲ λαθύρων. ὀλύραν δὲ μετὰ τὴν κριθὴν
                        τίθει, <br class="lb"/>καὶ μετ’ ἐκείνην τίφην. ἔλυμος δέ σοι φευκτέος ἀεί· καλοῦσι
                        <br class="lb"/>δ’ αὐτὸν ἔνιοι μελίνην τῶν παλαιῶν. ἡ δὲ κέγχρος <br class="lb"/>ὁμογενὴς μέν ἐστι
                        τῷ σπέρματι τούτῳ, μοχθηρὰ δ’ ἧττον. <br class="lb"/>ὅ γε μὴν ἐρέβινθος, εἰ καὶ
                        τρόφιμος, ἀλλ’ οὐκ εὔχυμος, φυσώδης <br class="lb"/>δὲ οὐδὲν ἧττόν ἐστι κυάμου,
                        παροξύνει δὲ καὶ πρὸς <br class="lb"/>συνουσίαν ἅμα τῷ πολὺ σπέρμα γεννᾷν. ὁ δὲ θέρμος
                        ἱκανῶν <br class="lb"/>παχύχυμος· εὔδηλον δ’, ὅτι καὶ τρόφιμος, εἴπερ παχύχυμος,
                        <br class="lb"/>οὐ μὴν κακόχυμος. τῶν δ’ ἄλλων ὀσπρίων οὐδὲ μεμνῆσθαι <br class="lb"/>καλὸν εἰς
                        εὐχυμίας λόγον, ὧν γε μηδ’ ἐσθίουσιν ἄνθρωποι, <br class="lb"/>πρὶν ὑπὸ λιμοῦ
                        βιασθῆναι. περὶ μὲν οὖν ὀσπρίων <br class="lb"/>αὐτάρκως εἴρηται, περὶ δὲ καρπῶν ἐφεξῆς
                        ἂν εἴη <br class="lb"/>ῥητέον. </p>
                </section>
                <section id="body-1-8" class="div textpart chapter level3">
                  <p class="p autofirst">Εἰσὶ δ’ οἱ μὲν ἀπὸ δρυῶν ὀλίγου δεῖν <br class="lb"/>ἅπαντες κακόχυμοι πλὴν τῶν
                        καστανειῶν ὀνομαζομένων βαλάνων. 
<a class="pb" href="#pb792" id="pb792">[p. 792]</a>
 αὗται δὲ πεφθεῖσαι καλῶς ἐν
                        τῇ γαστρὶ τρόφιμοι <br class="lb"/>μέν εἰσι καὶ παχύχυμοι, κακόχυμοι δ’ οὐδαμῶς. τῶν δ’
                        ἄλλων <br class="lb"/>οἱ μὲν ὡραῖοι καλούμενοι καρποὶ κακόχυμοι πάντες· <br class="lb"/>ἐὰν δὲ δια
                            <span class="milestone">432</span>φθαρῶσιν ἐν τῇ γαστρὶ, φαρμάκου
                        δηλητηρίου <br class="lb"/>πλησίον ἥκουσιν, ὥσπερ καὶ τὰ μόρα, καίτοι μετριώτερα
                        <br class="lb"/>τῶν Περσικῶν ὀνομαζομένων ὄντα καὶ τῶν κοκκυμήλων, <br class="lb"/>ὅμως τὴν
                        διαφθορὰν οὐδὲν ἧττον ἐκείνων ἔχει μοχθηράν. ἣν <br class="lb"/>δ’ ὀνομάζουσιν ἰδίως οἱ
                        Ἕλληνες ὀπώραν ἐν σύκοις καὶ σταφυλαῖς <br class="lb"/>οὖσαν, ἀμείνων μέν ἐστι τῶν
                        εἰρημένων, οὐ σμικρὰν <br class="lb"/>δ’ ἔχει τὴν διαφορὰν, ἢ πέπειρον ἀκριβῶς εἶναι
                        τὸν καρπὸν, <br class="lb"/>ἢ μηδέπω τοιοῦτον. ἐγγὺς γὰρ τῶν ἀβλαβῶν τὰ πέπειρα σῦκα,
                        <br class="lb"/>καὶ μετὰ ταῦτα ἡ πέπειρος σταφυλή. κρεμασθεῖσα δὲ καὶ <br class="lb"/>ἥδε τὸ
                        φυσῶδες ἀποτίθεται καὶ γίνεται τελέως ἄμεμπτον. περὶ <br class="lb"/>ἰσχάδων δὲ δόξειεν
                        ἄν τις ἐναντία λέγων ἀληθεύειν, εἰ κακοχύμους <br class="lb"/>γε ἅμα καὶ εὐχύμους αὐτὰς
                        εἴποι, νοσῶδές τε καὶ <br class="lb"/>ὑγιεινὸν ἐχούσας. ἐὰν γὰρ αὗται διεξέρχωνται κατὰ
                        τὴν γαστέρα, <br class="lb"/>καὶ ἡ ἀπ’ αὐτῶν ἀναδοθεῖσα τροφὴ διά τε τοῦ δέρματος
                        <br class="lb"/>καὶ τῶν νεφρῶν, ὑγιειναί τέ εἰσι καὶ εὔχυμοι· βραδύνουσαι 
<a class="pb" href="#pb793" id="pb793">[p. 793]</a>

                        δύνουσαι δὲ κακοχυμότεροί πως γίνονται καὶ φθειρῶν πολλῶν <br class="lb"/>γεννητικαί·
                        μετὰ δὲ καρύων ἐσθιόμεναι κάλλιστόν εἰσιν <br class="lb"/>ἔδεσμα, καθάπερ γε καὶ
                        ἀμυγδάλων, ἀλλὰ μετὰ τούτων μὲν, <br class="lb"/>ὡς ἐκφρακτικῶν καὶ ῥυπτικῶν, οὐ μὴν
                        εὐχύμων γε τοῖς καρύοις <br class="lb"/>ὡσαύτως οὐδὲ τροφίμων, ἅμα δὲ τοῖς καρύοις
                        βελτίους <br class="lb"/>εἰς ἅπαντα. καί τινες τῶν γραψάντων συνθέσεις φαρμάκων
                        <br class="lb"/>θανασίμων ἀλεξητήριον αὐτῶν ἁπάντων εἶναί· φασι <br class="lb"/>προλαμβανομένας
                        ἰσχάδας ἅμα καρύοις τε καὶ πηγάνῳ. τὰ δ’ <br class="lb"/>ἄλλα τῶν ἀκροδρύων εἴδη
                        κακόχυμά ἐστι, καὶ μάλισθ’ ὅσα τῶν <br class="lb"/>ἀγρίων αὐτῶν καὶ θάμνων εἰσὶ καρποὶ,
                        περὶ ὧν ἐπὶ πλέον <br class="lb"/>εἴρηται κατὰ τὸ β΄ τῶν ἐν ταῖς τροφαῖς δυνάμεων.
                        μήλων δὲ <br class="lb"/>καὶ ῥοῶν, ἀπίων τε καὶ μεσπίλων, οὐχ ὡς τροφῆς, ἀλλ’ ὡς
                        <br class="lb"/>φαρμάκων χρῄζομεν εἰς τόνον στομάχου τε καὶ γαστρός. καρποὶ <br class="lb"/>δ’
                        εἰσὶ καὶ σικυοὶ καὶ πέπονες καὶ μηλοπέπονες, ἀλλ’ οὐδὲν <br class="lb"/>οὐδὲ τούτων
                        εὔχυμον· εἰ δὲ μὴ ταχέως ὑπέλθοι, διαφθείρεται <br class="lb"/>κατὰ τὴν γαστέρα καὶ τὸν
                        ἐκ τῆς διαφθορᾶς γινόμενον ﻿
<a class="pb" href="#pb794" id="pb794">[p. 794]</a>
 χυμὸν ἐγγὺς τοῖς θανασίμοις
                        γενόμενον φαρμάκοις ἐργάζεται. <br class="lb"/>κολοκύνθη δ’ ἄμεμπτος μόνη τῶν τοιούτων
                        καρπῶν, <br class="lb"/>ἀλλὰ καὶ αὕτη διαφθαρεῖσα κατὰ τὴν γαστέρα κακόχυμος
                        <br class="lb"/>ἱκανῶς γίνεται, καθάπερ καὶ τὰ συκάμινα· καὶ γὰρ καὶ <br class="lb"/>ταῦτα, πρὶν
                        διαφθαρῆναι, φθάσαντα ταχέως ὑπελθεῖν, οὐδὲν <br class="lb"/>ἐργάζεται φαῦλον, εἴ γε μή
                        τις ἐν αὐτοῖς πλεονάζοι· κοινὸν <br class="lb"/>γὰρ τοῦτο περὶ ἁπάντων ὡραίων
                        ἐπίστασθαί τε χρὴ <br class="lb"/>καὶ μεμνῆσθαι. τῶν δὲ λαχάνων οὐδὲν μὲν εὔχυμον, ἐν
                        <br class="lb"/>μέσῳ δ’ εὐχύμου τε καὶ κακοχύμου θρίδαξ ἐστὶν, εἶτα μαλάχη, <br class="lb"/>καὶ
                        μετ’ αὐτὴν ἀτράφαξύς τε καὶ ἀνδράχνη, καὶ βλίτον <br class="lb"/>καὶ λάπαθον. ἐσχάτως
                        δὲ κακόχυμα πάντ’ ἐστὶν, ἃ <br class="lb"/>καλοῦσιν ἄγρια λάχανα, θριδακίνη, χονδρίλη,
                        σκάνδιξ, γιγγίδιον, <br class="lb"/>σέρις, κιχώριον. αἱ δὲ ῥίζαι <span class="milestone">358</span>τῶν λαχανωδῶν <br class="lb"/>φυτῶν κακόχυμοι μὲν, ὅσαι
                        δριμεῖαι, καθάπερ αἱ τῶν <br class="lb"/>κρομμύων καὶ πράσων καὶ σκορόδων καὶ ῥαφανίδων
                        καὶ <br class="lb"/>δαύκου, μέσαι δ’ εὐχύμων τε καὶ κακοχύμων αἵ τε τῶν <br class="lb"/>ἄρων εἰσι
                        καὶ τῶν γογγυλίδων, ἃς καὶ βουνιάδας ὀνομάζουσι, <br class="lb"/>καὶ τοῦ καλουμένου
                        κάρους. </p>
                </section>
                <a class="pb" href="#pb795" id="pb795">[p. 795]</a>
                <section id="body-1-9" class="div textpart chapter level3">
                  <p class="p autofirst">Ὄρνιθες δὲ καὶ ἰχθύες ὀλίγου δεῖν ἅπαντες <br class="lb"/>εὔχυμοι πλὴν τῶν ἐν ἕλεσι καὶ
                        λίμναις καὶ ποταμοῖς ἰλυώ<span class="milestone">433</span>δεσι <br class="lb"/>καὶ
                        θολεροῖς διαιτωμένων. ἀέρι γὰρ χείρονι <br class="lb"/>χρῶνται καὶ νήξεσιν ἐλάττοσι καὶ
                        τροφαῖς μοχθηροτέραις, καὶ <br class="lb"/>μάλισθ’ ὅταν ἐκ πόλεως μεγάλης ῥέῃ τὸ ὕδωρ,
                        ἐκκαθαῖρον <br class="lb"/>ἀποπάτους τε καὶ βαλανεῖα καὶ μαγειρεῖα καὶ τὰ τῶν πλυνόντων
                        <br class="lb"/>τὴν ἐσθῆτα καὶ τὴν ὀθόνην ῥύμματα. χειρίστη γὰρ ἡ <br class="lb"/>σὰρξ γίνεται τῶν
                        ἐν ὕδατι τοιούτῳ διαιτωμένων ζώων, μάλιστα <br class="lb"/>μὲν, ὅταν ἐν αὐτῷ μόνῳ
                        διατρίβωσι, κᾂν ἐπιμίγνυται <br class="lb"/>δὲ βελτίονι, μοχθηρότεροι πολλῷ καὶ οὗτοι
                        τῶν ἐν καθαρᾷ <br class="lb"/>θαλάττῃ διαιτωμένων εἰσίν. ἄμεμπτοι γὰρ ὀλίγου δεῖν
                        ἅπαντες <br class="lb"/>ὑπάρχουσιν, ὅσοι κατὰ τὴν ἄμικτον ὕδατι γλυκεῖ διατρίβουσιν,
                        <br class="lb"/>ὥσπερ οἵ τε πελάγιοι καλούμενοι καὶ οἱ πετραῖοι· <br class="lb"/>καὶ γὰρ εἰς
                        εὐχυμίαν καὶ ἐν αὐτῇ τῇ κατὰ τὴν ἐδωδὴν ἡδονῇ <br class="lb"/>προὔχουσι πολὺ τῶν ἄλλων.
                        ἀσφαλέστατον μὲν οὖν ἀεὶ <br class="lb"/>προσφέρεσθαι τῶν τοιούτων· εἰ δέ τι ζῶον εἴη
                        τῶν ἐν ἑκατέροις <br class="lb"/>τοῖς ὕδασι διαιτωμένων, ὥσπερ ὁ κέφαλος καὶ ὁ λάβραξ,
                        <br class="lb"/>ὅ τε κωβιὸς καὶ ἡ σμύραινα, καρκῖνοί τε καὶ ἐγχέλυες, ἀναπυνθάνεσθαι
                            
<a class="pb" href="#pb796" id="pb796">[p. 796]</a>
 μὲν πρότερον, ὅθεν εἴη τεθηρευμένον, μετὰ <br class="lb"/>δὲ ταῦτα τῇ
                        ὀσμῇ καὶ τῇ γεύσει τὴν διάγνωσιν αὐτῶν ποιεῖσθαι. <br class="lb"/>καὶ γὰρ δυσώδεις καὶ
                        ἀηδεῖς καὶ βλεννώδεις, ὅσοι τὴν <br class="lb"/>δίαιταν ἔσχον ἐν ὕδατι μοχθηρῷ· καὶ
                        μέντοι καὶ λίπος αὐτοῖς <br class="lb"/>ὑπάρχει πολὺ πλέον ἤπερ τοῖς ἄλλοις, καὶ
                        σήπονται <br class="lb"/>ταχέως. οἱ δ’ ἐν θαλάττῃ καθαρᾷ διαιτώμενοι τήν τε ὀδμὴν
                        <br class="lb"/>ἄμεμπτον ἔχουσι καὶ τὴν γεῦσιν ἡδεῖαν, τό τε λίπος ὀλίγιστον, <br class="lb"/>ἢ
                        οὐδ’ ὅλως, ἐξαρκοῦσί τε πλέονι χρόνῳ μὴ σηπόμενοι, καὶ <br class="lb"/>μάλισθ’ ὅταν
                        αὐτοῖς τις περιβάλλῃ χιόνος. κατὰ ταῦτα μὲν <br class="lb"/>οὖν καὶ κρείττους οἱ
                        σκληρότεροι γίνονται ψαθυρωτέραν ἴσχοντες <br class="lb"/>τὴν σάρκα τοῖς πετραίοις τε
                        καὶ τοῖς ὀνίσκοις ὁμοίως· <br class="lb"/>ὃ γὰρ τούτοις ὑπάρχει φύσει, τοῦτο τοῖς
                        σκληροσάρκοις ἐκ <br class="lb"/>τῆς χιόνος προσγίνεται. διὰ τοῦτ’ οὖν ἐναντιωτάτην
                        ἔχουσιν <br class="lb"/>οὐσίαν τῆς σαρκὸς οἵ τ’ ἐκ θαλάττης καθαρᾶς κέφαλοι καὶ <br class="lb"/>οἱ
                        κατὰ τὸ μοχθηρὸν ὕδωρ διαιτώμενοι· παραπλησίως δ’ <br class="lb"/>αὐτοῖς καὶ οἱ κωβιοὶ
                        καὶ οἱ λάβρακες, ἔτι τε τούτων μᾶλλον <br class="lb"/>οἱ ἄλλοι. καὶ σμύραιναι δὲ
                        φαυλόταται γίνονται κατὰ τὰ τοιαῦτα <br class="lb"/>τῶν ὑδάτων. ἡ δ’ ἔγχελυς οὐδ’ ὅλως
                        εὔχυμον ἔδεσμα, <br class="lb"/>κᾂν ἐξ ὕδατος ᾖ καθαροῦ, μήτοι γε δὴ τοῦ πόλιν
                        ἐκκαθαίροντος, 
<a class="pb" href="#pb797" id="pb797">[p. 797]</a>
 ὡς εἴρηται. καὶ παρὰ τὰς ἐπιχωρίους δὲ τροφὰς
                        <br class="lb"/>ἀμείνους τε καὶ χείρους ἑαυτῶν ἰχθύες γίνονται, διαγινωσκόμενοι
                        <br class="lb"/>ῥᾳδίως ὀσμῇ τε καὶ γεύσει, καθάπερ αἱ τρίγλαι. μοχθηρότεραι <br class="lb"/>γὰρ
                        αὐτῶν αἱ τὴν καρκινάδα σιτούμεναι, τῶν <br class="lb"/>δ’ ἄλλων ἡ σὰρξ σκληροτέρας
                        ἐστὶν ὕλης, οὐ μόνον τῆς <br class="lb"/>τῶν πετραίων τε καὶ ὀνίσκων, ἀλλὰ καὶ κεφάλων
                        καὶ λαβράκων, <br class="lb"/>καὶ τῶν ἄλλων πελαγίων, καὶ κατὰ τοῦτο δυσπεπτοτέρα
                        <br class="lb"/>τε καὶ τροφιμωτέρα, κακόχυμον οὐδὲν ἔχουσα. λέλεκται <br class="lb"/>δὲ τελεώτερον
                        ὑπὲρ ἁπάσης τροφῆς ἐν τρισὶν ὑπομνήμασιν, <br class="lb"/>ἃ περὶ τῶν ἐν ταῖς τροφαῖς
                        δυνάμεων ἐπιγέγραπται, <br class="lb"/>καὶ χρὴ τὸν ὑγιεινῆς τροφῆς φροντίζοντα μήτε τῆς
                        ἐκείνων <br class="lb"/>ἀναμνήσεως ἀμελῆσαι, μήθ’ ὅλως τῆς ὑγιεινῆς πραγματείας,
                        <br class="lb"/>ἧς μέρος ἐστὶ καὶ τὸ περὶ τῶν ἐν ταῖς τροφαῖς δυνάμεων. ἀλλὰ <br class="lb"/>καὶ
                        περὶ τῆς λεπτυνούσης διαίτης, ἐναντίας οὔσης τῇ παχυνούσῃ <br class="lb"/>διαίτῃ,
                        γέγραπται βιβλίον ἕτερον ἱκανῶς χρήσιμον οἷς <br class="lb"/>ὑγεία σπουδάζεται. </p>
                </section>
                <a class="pb" href="#pb798" id="pb798">[p. 798]</a>
                <section id="body-1-10" class="div textpart chapter level3">
                  <p class="p autofirst">Μεμνῆσθαι δέ σε πρὸ πάντων βούλομαι <br class="lb"/>κατὰ τὰς τοιαύτας πραγματείας, ὡς
                        οὔτε βοηθήματος, οὔθ’ <br class="lb"/>
                        <span class="milestone">434</span>ὑγιεινῶν διαιτημάτων ἐπιστήμων ἐστὶ
                        τελέως ὁ τὰς <br class="lb"/>τῶν ὑλῶν δυνάμεις ἀκριβῶς ἐκμαθὼν, ἐὰν μὴ γινώσκῃ τὰς
                        <br class="lb"/>τῶν σωμάτων φύσεις, οἶς ταῦτα προσάγεται. τινὰ μὲν γὰρ <br class="lb"/>αὐτῶν ἐστι
                        πυκνὰ καὶ ἀδιάπνευστα, τινὰ δ’ ἀραιὰ καὶ ῥᾳδίως <br class="lb"/>ἐκκενούμενα. καὶ δεῖται
                        δηλονότι τροφῆς ὑγροτέρας τὰ <br class="lb"/>πρότερα, ξηροτέρας δὲ τὰ δεύτερα, καὶ τὰ
                        μὲν κολλωδεστέρας, <br class="lb"/>τὰ δὲ λεπτοτέρας, καὶ τὰ μὲν ἐλάττονος, τὰ δὲ
                        πλείονος. <br class="lb"/>οὕτως δὲ καὶ ὅσοι μελαγχολικώτερον ἔχουσι τὸ αἷμα, <br class="lb"/>τῶν
                        ὑγρῶν καὶ θερμῶν τῇ κράσει δέονται τροφῶν, ὥσπερ γε <br class="lb"/>καὶ ὅσοι
                        χολωδέστερον, ὑγρῶν καὶ ψυχρῶν, ὡσαύτως δ’ οἳ <br class="lb"/>φλεγματῶδες, θερμαινουσῶν
                        τε καὶ ξηραινουσῶν. ὅσοι δ’ <br class="lb"/>αἷμα χρηστὸν ἀθροίζουσι πλέον, ὀλιγωτέρων
                        μὲν ἐδεσμάτων <br class="lb"/>χρῄζουσιν, ἐπιφανῆ δ’ οὐδεμίαν ἐχόντων δύναμιν, ἀλλ’ ἐν
                        <br class="lb"/>τῷ μέσῳ καθεστηκότων, ὡς μήτε θερμαίνειν ἀξιολόγως, μήτε <br class="lb"/>ψύχειν,
                        ὥσπερ γε καὶ μηδ’ ὑγραίνειν ἢ ξηραίνειν, οὕτω <br class="lb"/>δὲ καὶ πάχους καὶ
                        λεπτότητος ἐν τῷ μέσῳ καθεστηκότων, ﻿
<a class="pb" href="#pb799" id="pb799">[p. 799]</a>
 ὡσαύτως δὲ γλισχρότητός
                        τε καὶ τῶν ἐναντίων αὐτῇ· κραυρότητα <br class="lb"/>δὲ λέγω καὶ ψαθυρότητα. ὑπάρχει δὲ
                        κραυρότης <br class="lb"/>μὲν τοῖς σκληροῖς τε καὶ ξηροῖς ἱκανῶς, ψαθυρότης δὲ
                        <br class="lb"/>τοῖς μαλακοῖς τε καὶ μέσοις καθ’ ὑγρότητά τε καὶ ξηρότητα· <br class="lb"/>κοινὸν
                        δ’ ἀμφοῖν τὸ μηδὲν ἔχειν γλίσχρον. διαγνωστικὸν <br class="lb"/>οὖν εἶναι προσήκει τὸν
                        ὀρθῶς χρησόμενον ταῖς τροφαῖς, <br class="lb"/>πρῶτον μὲν τῆς κατ’ ἀραιότητά τε καὶ
                        πυκνότητα τοῦ δέρματος <br class="lb"/>ἐν τοῖς ἀνθρώποις διαφορᾶς, ἐφεξῆς δ’ αὐτῇ τῆς
                        ὅλης <br class="lb"/>τοῦ σώματος κράσεως, εἶθ’ ἑξῆς εἰ σώζει πάντα τὰ μόρια <br class="lb"/>τοῦ
                        σώματος τὴν οἰκείαν κρᾶσιν. ἐνίοτε μὲν γὰρ ἡ κεφαλή <br class="lb"/>ἐστι θερμοτέρα τοῦ
                        προσήκοντος, ἡ γαστὴρ δὲ ψυχροτέρα, <br class="lb"/>πολλάκις δὲ τοὐναντίον ἡ γαστὴρ μὲν
                        θερμοτέρα, ψυχροτέρα <br class="lb"/>δ’ ἡ κεφαλή· καὶ τἄλλα μόρια πάνθ’ ὡσαύτως. ἡ μὲν
                        <br class="lb"/>οὖν ἄλλη πᾶσα θεραπευτική τε καὶ ὑγιεινὴ μέθοδος ἁπάντων <br class="lb"/>ὁμοτίμως
                        ἐστόχασται, τὰ δὲ κατὰ τὰς τροφὰς ἐξαίρετον μὲν <br class="lb"/>ἔχει καὶ πρῶτον σκοπὸν,
                        ὅπως ἄριστα πεφθήσεται, δεύτερον <br class="lb"/>δὲ ἐπὶ τῷδε, τὸν ἀναδοθησόμενον ἐκ τῆς
                        πεφθείσης τροφῆς <br class="lb"/>χυμὸν ἐπιτήδειον εἷναι τῇ κράσει τῶν ἄλλων μορίων.
                        ἀναγκαία 
<a class="pb" href="#pb800" id="pb800">[p. 800]</a>
 τοιγαροῦν ἐκ τῶνδε φαίνεται τοῖς ὀρθῶς μέλλουσι
                        χρῆσθαι <br class="lb"/>τροφαῖς ἡ περὶ κράσεως πραγματεία. καὶ τοίνυν ὡς
                        <br class="lb"/>γεγυμνασμένῳ σοι κατ’ αὐτὴν, ὅσον ἔθ’ ὑπόλοιπόν ἐστιν εἰς <br class="lb"/>εὐχυμίαν
                        τε καὶ κακοχυμίαν ἀναγκαῖον ἐγνῶσθαι, προσθήσω, <br class="lb"/>τὴν ἀρχὴν ἀπὸ τῶν οἴνων
                        ποιησόμενος. </p>
                </section>
                <section id="body-1-11" class="div textpart chapter level3">
                  <p class="p autofirst">Ὅσοι μὲν οὖν αὐτῶν ὑδατώδεις εἰσὶ καὶ <br class="lb"/>λεπτοὶ κατὰ σύστασιν, οὔρησίν τε
                        κινοῦντες, ὀλιγίστην παρέχουσι <br class="lb"/>τῷ σώματι τροφήν· ὅσοι δὲ παχεῖς, ὥσπερ
                        ὁ Θηραῖός <br class="lb"/>τε καὶ ὁ Σκυβελίτης, ἀξιολόγως τρέφουσι. διαφέρουσι <br class="lb"/>δ’
                        ἀλλήλων τῷ μᾶλλόν τε καὶ ἧττον ἀνάλογον τῷ πάχει. <br class="lb"/>τοιοῦτος δέ ἐστιν
                        οἶνος παρ’ ἡμῖν ἐν Αἰγαῖς καὶ Περπερίνῃ, <br class="lb"/>τῇ μὲν ὁμόρῳ Μυρίνῃ, τῇ δὲ
                        Περγάμῳ. τελέως μὲν οὖν <br class="lb"/>εἰσι γλυκεῖς ὅ τε Σκυβελίτης καὶ ὁ Θηραῖος,
                        αὐστηρὸς δὲ <br class="lb"/>ἅμα καὶ γλυκὺς ὁ Κιλίκιος ὁ Ἀβάτης, ἀπὸ χωρίου τὴν
                        προσηγορίαν <br class="lb"/>ἔχων, ὁ δ’ ἐν Αἰγαῖς καὶ Περπερίνῃ μέσοι τούτων <br class="lb"/>εἰσὶν,
                        οὔτε γλυκεῖς ἀκριβῶς ὄντες, οὔτε στύψιν ἔχοντες ἀξιόλογον <br class="lb"/>ὁμοίως τῷ
                        Κιλικίῳ. <span class="milestone">435</span>μέλανες δὲ πάντες οὗτοι
                        <br class="lb"/>τυγχάνουσιν ὄντες· οὐδὲ γὰρ ἂν εὕροις οὐδένα παχὺν ἅμα 
<a class="pb" href="#pb801" id="pb801">[p. 801]</a>

                        καὶ γλυκὺν οἶνον, ὃς οὐκ ἔστι μέλας. ἐὰν οὖν τῶν λευκοτάτων <br class="lb"/>οἴνων
                        ἑψήσῃς τὸ γλεῦκος, ὡς τὸ καλούμενον ἐργάσασθαι <br class="lb"/>σίραιον, ὅπερ ἕψημα παρ’
                        ἡμῖν ὀνομάζεται, μέλαν <br class="lb"/>ἴσχει τὸ χρῶμα πα<span class="milestone">359</span>ραπλησίως τῷ Θηραίῳ. μέλαν δὲ <br class="lb"/>καὶ τὸ τοῦ Καρυΐνου χρῶμ’
                        ἐστὶ, γλυκέος ὄντος αὐτοῦ. τὸ δὲ <br class="lb"/>τοῦ Θηρίνου μέλαν μὲν, ἀλλ’ οὐκ ἴσον
                        τῷ Καρυΐνῳ· ἀπολείπεται <br class="lb"/>γάρ τι καὶ τῇ γλυκύτητι τοῦ Καρυΐνου. λευκὸς δὲ
                        <br class="lb"/>οἶνος οὐδεὶς γλυκύς ἐστιν, ἀλλὰ τινὲς μὲν αὐστηροί τε καὶ <br class="lb"/>παχεῖς,
                        τινὲς δ’ ὑδατώδεις τε καὶ λεπτοί. ξανθοὶ δὲ καὶ <br class="lb"/>κιῤῥοὶ, τινὲς μὲν
                        γλυκεῖς εἰσι μετρίως, ὥσπερ Ἱπποδαμάντειός <br class="lb"/>τε καὶ Φαυστιανὸς Φαλερῖνος,
                        ἔνιοι δ’ ὅλως γλυκεῖς. <br class="lb"/>οἱ δ’ ἐρυθροὶ παχύτεροι τούτων, ὥσπερ γε τούτων
                        ἕτεροι, <br class="lb"/>πλησιάζοντες ἤδη κατὰ τὸ χρῶμα τοῖς μέλασιν. ἡ τροφὴ δ’ <br class="lb"/>ἐξ
                        ἁπάντων ἐστὶν αὐτῶν ἀνάλογος τῷ πάχει. καὶ διὰ τοῦτο <br class="lb"/>τοῖς μὲν
                        ἀναθρέψεως δεομένοις ἐπιτρεπτέον πίνειν τοὺς <br class="lb"/>γλυκεῖς, καὶ μάλισθ’ ὅταν
                        ἀμέμπτως ἔχωσι τὰ καθ’ ἧπάρ τε <br class="lb"/>καὶ σπλῆνα καὶ νεφρούς· τοῖς δ’ ἤδη
                        παχὺν ἠθροικόσι χυμὸν <br class="lb"/>ἐν ταῖς φλεψὶν οἱ λεπτοὶ κατὰ τὴν σύστασιν
                        χρήσιμοι, <br class="lb"/>ψυχρῶν μὲν ἠθροισμένων ἐν ταῖς φλεψὶ χυμῶν, οἱ δριμεῖς καὶ
                            
<a class="pb" href="#pb802" id="pb802">[p. 802]</a>
 παλαιοὶ, μὴ ψυχρῶν δὲ, ὅσοις τούτων οὐδέτερον ὑπάρχει.
                        <br class="lb"/>βελτίους μὲν οὖν εἰς εὐχυμίαν οἱ εὐώδεις, ἀλλὰ καὶ κεφαλὴν
                        <br class="lb"/>πλήττουσι· κρείττους δ’ εἰς οὔρησιν οἱ λεπτοὶ, κεφαλῆς δ’ <br class="lb"/>οὐδ’
                        ὅλως ἅπτονται. φεύγειν δὲ τοὺς παχεῖς ἅμα καὶ δυσώδεις <br class="lb"/>καὶ ἀηδεῖς καὶ
                        αὐστηροὺς, οἷός ἐστιν ὁ φαῦλος Βικυὸς <br class="lb"/>ἐν τοῖς μεγάλοις κεραμίοις, ὁ δ’
                        ἐν τοῖς μικροῖς οὔτ’ ἀηδὴς, <br class="lb"/>οὔτε δυσώδης, οὔτε παχὺς ἄγαν ἐστὶν, ἀλλ’
                        οὐδὲ τὴν στύψιν <br class="lb"/>ἔχει στρυφνήν· εὔχυμος δ’ οὐδ’ οὗτος, ὥσπερ οὐδὲ
                        κακόχυμος, <br class="lb"/>ἀλλ’ ἐν τῷ μεταξὺ τῶν εὐχύμων τε καὶ κακοχύμων <br class="lb"/>ἐστί.
                        τῶν γε μὴν εὐχυμοτάτων οἴνων καὶ ὁ Φαλερῖνός ἐστι, <br class="lb"/>καὶ μᾶλλον ὁ
                        γλυκύτερος. ἐκ ταὐτοῦ δὲ γένους τῷδε καὶ ὁ <br class="lb"/>κιῤῥὸς Τιμωλίτης ὁ γλυκύς.
                        ἔστι γὰρ καὶ τούτου τὸ ἕτερον <br class="lb"/>εἶδος αὐστηρὸν, οὐχ ὁμοίως εὔχυμον, ὥσπερ
                        οὐδ’ ἄλλος οὐδεὶς <br class="lb"/>αὐστηρὸς ἱκανῶς, εἰ καὶ ῥώμην ἐντίθησιν ἐκλύτῳ
                        στομάχῳ <br class="lb"/>καὶ γαστρὶ, καὶ μάλιστα κατὰ δυσκρασίαν θερμὴν πεπονθόσιν.
                        <br class="lb"/>ἕνεκα γὰρ τούτου καὶ τοῦ συστῆσαι ῥεομένην γαστέρα <br class="lb"/>χρώμεθα τοῖς
                        αὐστηροῖς, οἴνοις, ἄλλως οὐκ ἂν χρησάμενοι 
<a class="pb" href="#pb803" id="pb803">[p. 803]</a>
 διὰ τὸ μήτ’
                        ἀναδόσει τροφῆς, μήθ’ αἱματώσει, μήτ’ <br class="lb"/>εὐχυμίᾳ, μήτ’ οὔρων εὐροίᾳ, μήθ’
                        ἱδρώτων ἐκκρίσει, μήτε <br class="lb"/>γαστρὸς ὑπαγωγῇ συντελεῖν αὐτούς. ἀλλ’ οὐ
                        πρόκειται νῦν <br class="lb"/>οὔτ’ ἀρετὰς οὔτε κακίας οἴνων πάσας διέρχεσθαι, καὶ
                        μάλισθ’ <br class="lb"/>ὅσοι διαφέρουσι νόσοις. ὅπερ οὖν πρόκειται, πάλιν ἀναληφθὲν
                        <br class="lb"/>ἐν κεφαλαίοις βραχέσιν εἰρήσεται. τοῖς χολωδεστέροις <br class="lb"/>σώμασιν, εἴτε
                        διὰ φυσικὴν δυσκρασίαν, εἴτε δι’ ἐπίκτητον <br class="lb"/>ὁπωσοῦν γεγονυῖαν, οὔτε
                        Φαλερῖνος, οὔτε Τμωλίτης <br class="lb"/>κιῤῥὸς γλυκὺς, οὔτ’ Ἀριούσιος, οὔθ’ ὁ Λέσβιος
                        ὁ εὐώδης τε <br class="lb"/>καὶ κιῤῥὸς, ὅμοιος τοῖς προειρημένοις ὢν, ἐπιτήδειος
                        πίνεσθαι· <br class="lb"/>θερμοὶ γὰρ ἅπαντες οἱ τοιοῦτοι. μήτ’ οὖν χολώδεσι, <br class="lb"/>μήτε
                        τοῖς ἐξ ἐγκαύσεως, ἢ καμάτων πολλῶν, ἢ ἐνδείας, <br class="lb"/>ἢ λύπης, ἢ ὥρᾳ, ἢ χώρᾳ
                        καὶ καταστάσει θερμῇ, διδόναι τοιοῦτον <br class="lb"/>οἶνον. ἐξ ὑπεναντίου μὲν οὖν
                        ἀγαθὸς ἅπασι τοῖς θερμαίνεσθαι <br class="lb"/>δεομένοις, φλεγματώδεσί τε καὶ ψυχραῖς
                        κράσεσι, <br class="lb"/>καὶ χυμῶν πλῆθος ὠμῶν ἠθροικόσιν, ἀργῶς βιοῦσιν ἐν χωρίῳ
                        <br class="lb"/>ψυχρῷ καὶ χειμῶνι καὶ καταστάσει ψυχρᾷ καὶ ὑγρᾷ. ﻿
<a class="pb" href="#pb804" id="pb804">[p. 804]</a>
 τούτοις
                        μὲν ἅπασιν ἀγαθὸς ὁ κιῤῥὸς οἶνος καὶ γλυκύς· ἐναντίος <br class="lb"/>δὲ τοῖς ἐναντίως
                        ἔχουσιν, οὐχ ὡς κακοχυμίαν ἐργαζόμενος, <br class="lb"/>
                        <span class="milestone">436</span>ἀλλ’ ὡς θερμαίνων τοὺς ψύχεσθαι
                        δεομένους. ἕτοιμον <br class="lb"/>γὰρ αὐτοῖς ἐστι τοῦτον πίνουσιν καὶ κεφαλὴν ἀλγῆσαι
                        καὶ <br class="lb"/>πυρέξαι καί τι τοῖς νεύροις παθεῖν. οἱ δὲ τῶν κιῤῥῶν τε <br class="lb"/>καὶ
                        μετρίως γλυκέων, (οὐδεὶς γὰρ κιῤῥὸς ἄκρως ἐστὶ γλυκὺς,) <br class="lb"/>ἐπὶ τὸ
                        μελάντερον δὲ καὶ γλυκύτερον ῥέποντες, οὐχ ὁμοίως <br class="lb"/>θερμοὶ τοῖς κιῤῥοῖς
                        εἰσιν. εἰκότερον οὖν οὔτε κεφαλὴν, οὔτε <br class="lb"/>νεῦρα βλάπτουσιν, οὔτε πυρετοὺς
                        ἐξάπτουσιν ὡσαύτως ἐκείνοις. <br class="lb"/>ὅτι δὲ γαστρὸς οἱ γλυκεῖς οἶνοι καὶ παχεῖς
                        εἰσιν ὑπακτικοὶ, <br class="lb"/>σχεδὸν οὐδεὶς ἀγνοεῖ, καθάπερ γε καὶ περὶ γλεύκους,
                        <br class="lb"/>ὅπως ἐστὶ φυσῶδες καὶ δύσπεπτον καὶ παχύχυμον καὶ μόνον <br class="lb"/>ἀγαθὸν
                        ἔχον ὑπάγειν γαστέρα, κᾂν ἀτυχήσῃ ποτὲ τούτου, <br class="lb"/>βλαβερώτερον γίνεται.
                        πάντων δ’ οἴνων κοινόν ἐστιν, ὅσοι <br class="lb"/>γε μὴ πάνυ παχεῖς εἰσι καὶ λίαν
                        γλυκεῖς, ὥσπερ ὁ Θηραῖός τε <br class="lb"/>καὶ ὁ Σκυβελίτης, ἐπειδὰν εἰς χρόνου μῆκος
                        ἐκταθῶσι, ξανθὴν <br class="lb"/>τὴν χρόαν γίνεσθαι καί τι καὶ στίλβον ἔχειν ὁμοίως
                        <br class="lb"/>πυρί. καὶ γὰρ οἱ μέλανες, οἷός πέρ ἐστιν ὁ παρ’ ἡμῖν ἐν Περπερίνῃ 
<a class="pb" href="#pb805" id="pb805">[p. 805]</a>
 γιγνόμενος, εἰ χρονίσαιεν, εἰς ἐρυθρὰν μὲν ἢ κιῤῥὰν
                        <br class="lb"/>πρότερον ἀφικνοῦνται ποιότητα, μετὰ ταῦτα δ’ εἰς ξανθότητα, <br class="lb"/>καὶ ὁ
                        λευκὸς, ὁποῖος ὁ Βιθυνὸς Ἀμιναῖος. ὀνομάζουσι <br class="lb"/>δὲ Ῥωμαῖοι τὸν οὕτως
                        παλαιωθέντα κέκουβον, ὃν οὐκ <br class="lb"/>ἂν ἔτι γνωρίσαις ἐξ ὁποίου γένους ἦν. ἤδη
                        δ’ ὁ τοιοῦτός <br class="lb"/>ἐστι καὶ πικρὸς καὶ διὰ τοῦτ’ αὖ μὴ ἐπιτήδειος εἰς πόσιν.
                        ἀλλ’ <br class="lb"/>οἵ γε καπηλεύοντες τοὺς οἴνους μιγνύντες τοῖς νέοις τοὺς
                        τοιούτους, <br class="lb"/>ὡς παλαιοὺς πιπράσκουσιν, ἐξαπατῶντες τῇ πικρότητι <br class="lb"/>τοὺς
                        ἀγνοοῦντας ἀκριβῶς οἴνων γεύεσθαι. φεύγειν οὖν <br class="lb"/>χρὴ τῶν οὕτω παλαιῶν τὴν
                        πόσιν, ὥσπερ καὶ τῶν πάνυ νέων. <br class="lb"/>οἱ μὲν γὰρ ὑπερθερμαίνουσιν, οἱ δ’ οὐδ’
                        ὅλως θερμαίνουσιν, <br class="lb"/>ἔστ’ ἂν ὦσιν νέοι. τοσοῦτον γὰρ δέουσιν συντελεῖν τι
                        ταῖς <br class="lb"/>τῶν σιτίων πέψεσιν, ὥστ’ αὐτοὶ μόλις πέπτονται. πρὸς <br class="lb"/>τούτοις
                        δ’ οὐδ’ ὑπέρχονται κατὰ τὴν κοιλίαν, οὔτ’ ἀναδίδονται <br class="lb"/>ῥᾳδίως, οὔτ’ οὖρα
                        προτρέπουσιν, οὔθ’ αἱματώσει συντελοῦσιν, <br class="lb"/>οὐδὲ θρέψει, διαμένουσι δ’
                        ἐπὶ πλεῖστον ἐν τῇ <br class="lb"/>γαστρὶ μετέωροι παραπλησίως ὕδατι, κᾂν βραχύ τις
                        αὐτῶν 
<a class="pb" href="#pb806" id="pb806">[p. 806]</a>
 πίῃ, ῥᾳδίως ὀξύνονται. μόνους δ’ ἄν τις τοὺς νέους ἐπ’
                        <br class="lb"/>ἀγαθῷ πίνοι τοὺς λεπτοὺς τῇ συστάσει, καθάπερ ἐν <br class="lb"/>Ἰταλίᾳ ὅ τε
                        Γαυρίας ὀνομαζόμενός ἐστι, καὶ ὁ Ἀλβανὸς, <br class="lb"/>ἔνιοί τε τῶν ἐν τοῖς Σαβίνοις
                        τε καὶ Θούσκοις γεννωμένων· <br class="lb"/>οὐ γὰρ δὴ πάντες εἰσὶ τοιοῦτοι. καὶ περὶ
                        Νέαν δὲ πόλιν <br class="lb"/>ὁ κατὰ τὸν ὑπερκείμενον αὐτῇ λόφον Ἀμιναῖος ἐν τάχει
                        <br class="lb"/>πότιμος γίνεται. κατὰ δὲ τὴν Ἀσίαν παρ’ ἡμῖν ὅ τε Τιβηνός <br class="lb"/>ἐστι
                        τοιοῦτος, καὶ ὁ Ἀρσύϊνος, καὶ μετ’ αὐτοὺς ὁ <br class="lb"/>Τιτακαζηνός. ἀλλὰ τούτους
                        μὲν ὡς ἐπὶ παραδείγματος προὐχειρισάμην, <br class="lb"/>ἐθεασάμην δὲ τοιούτους οἴνους
                        ἐν ἅπασι σχεδὸν <br class="lb"/>τοῖς ἔθνεσιν· ἀλλ’ ἀγνοοῦσιν αὐτοὺς οἱ ξένοι κατὰ
                        διττὴν <br class="lb"/>αἰτίαν, ὅτι τε παντάπασιν ὀλίγοι γεννῶνται, καὶ <br class="lb"/>διότι
                        μακρὸν πλοῦν οὐ φέρουσιν, ὡς ὑπὸ τῶν ἐμπόρων μὴ <br class="lb"/>δύνασθαι εἰς ἄλλην
                        χώραν μετακομίζεσθαι. διορίσαις δ’ ἂν <br class="lb"/>ῥᾳδίως τοὺς τοιούτους οἴνους,
                        πρῶτον μὲν καὶ μάλιστα <br class="lb"/>τῇ λεπτότητι, πλησίον ἥκοντας ὕδατος, εἶτα καὶ
                        λευκότητι, <br class="lb"/>καὶ γευομένῳ δ’ ἄν σοι φανεῖεν ὑδατώδεις, οὐδεμίαν ἔχοντες
                        <br class="lb"/>ἰσχυρὰν στύψιν, ἔν τε τῷ κεράννυσθαι μὴ φέροντες ὕδατος 
<a class="pb" href="#pb807" id="pb807">[p. 807]</a>

                        μίξιν πολλήν· διὸ καὶ πρὸς τῶν παλαιῶν ἰατρῶν ὀλιγοφόροι <br class="lb"/>κέκληνται. καὶ
                        μέντοι καὶ καθάπερ οἱ κιῤῥοὶ θερμοὶ <br class="lb"/>τὴν δύναμιν ὄντες αὐτίκα πληροῦσι
                        τὴν κεφαλὴν, οὕτως <br class="lb"/>οἱ τοιοῦτοι πρὸς τῷ μηδέποτε βλάπτειν αὐτὴν
                        ὠφελοῦσιν, <br class="lb"/>ἐνίοτε παύοντες ὀδύνας μικράς τινας, ὅσαι διὰ τοὺς ἐν τῇ
                        <br class="lb"/>κοιλίᾳ χυμοὺς εἰώθασι γίγνεσθαι. τῆς γάρ τοι κεφαλῆς <br class="lb"/>οὐ μόνον ὅταν
                        αὕτη πάσχῃ τι πάθος ἴδιον ὀδυνωμένη, <br class="lb"/>
                        <span class="milestone">437</span>ἀλλὰ καὶ διὰ τὴν κοιλίαν ἀναπέμπουσαν
                        ἀτμοὺς χυμῶν <br class="lb"/>μοχθηρῶν, ἡ τοιαύτη κεφαλαλγία δι’ οἴνου πόσεως ὀλιγοφόρου
                        <br class="lb"/>ἰᾶται βραχεῖαν ἔχοντος στύψιν. ὅσοι γὰρ ἔκλυτοι <br class="lb"/>παντάπασίν εἰσιν,
                        ὥσπερ ὁ παρ’ ἡμῖν Τιβηνὸς, ἐν Ἰταλίᾳ <br class="lb"/>δὲ τῶν Σαβίνων ἔνιοι, τοσούτῳ
                        χείρους ὑπάρχουσι τῶν <br class="lb"/>ἀτρέμα στυφόντων, ὅσῳ βελτίους εἰσὶν ὕδατος.
                        εὕροις γὰρ <br class="lb"/>ἄν ποτε καὶ δι’ ὕδατος πόσιν ἀλγοῦντας ἐνίους τὴν <br class="lb"/>
                        <span class="milestone">360</span>κεφαλὴν, καὶ μάλισθ’ ὅταν ᾖ μοχθηρὸν, ὡς
                        αὐτοῦ τε <br class="lb"/>διαφθειρομένου καὶ τὸν φυσικὸν τόνον ἐκλύοντος. τῆς δὲ
                        <br class="lb"/>γαστρὸς ἀτονησάσης ἰχῶρες χολώδεις εἰώθασιν συῤῥεῖν ἐκ τοῦ <br class="lb"/>σώματος
                        εἰς τὸ κύτος αὐτῆς, ὥσπερ τοῖς νηστεύσασιν, ὧν τῆς 
<a class="pb" href="#pb808" id="pb808">[p. 808]</a>
 κακίας τε
                        καὶ βλάβης ὁ προειρημένος οἶνος ἐλευθεροῖ τὸν <br class="lb"/>ἄνθρωπον, ἐκ μὲν τοῦ
                        παραχρῆμα τῷ τῆς ἐπικράσεως λόγῳ, <br class="lb"/>μετὰ βραχὺ δὲ καὶ τῷ ῥωσθεῖσαν τὴν
                        κοιλίαν ὠθεῖν ἀφ’ <br class="lb"/>ἑαυτῆς κάτω τὰ λυποῦντα. ταῖς μέντοι θερμαῖς πάνυ
                        κράσεσι <br class="lb"/>τῶν ἀνθρώπων, ἢ διὰ φύσιν, ἢ διὰ ἡλικίαν, ὠφελιμώτερον
                        <br class="lb"/>οἴνου ποτὸν ὕδωρ ἐστίν· εἰ δέ ποτε καὶ δεήσειεν <br class="lb"/>οἴνου, τό τε
                        λεπτὸν καὶ μετρίως αὐστηρὸν αὐτοῖς διδόναι. <br class="lb"/>κατὰ δὲ τὸν αὐτὸν τρόπον
                        ἐπὶ πάντων ἐδεσμάτων τε καὶ <br class="lb"/>πομάτων οὐχ ἁπλῶς ἑκάστῳ χρῆσθαι βέλτιον,
                        ἀλλὰ μετὰ <br class="lb"/>τοῦ διορίσασθαι τὰς φύσεις τῶν χρησομένων. ἔστι δὲ μεγίστη
                        <br class="lb"/>μὲν ἐν τοῖς οἴνοις διαφορὰ, κατ’ εἴδη σκοπουμένων <br class="lb"/>ἡμῶν, ὡς
                        διῄρηται, βραχεῖα δ’ ἐν τοῖς ἄλλοις· οὐ γὰρ ἂν <br class="lb"/>εὕροις ποτε φακῆν ἢ
                        κράμβην ὑγραίνουσαν, ἀλλ’ ἧττον μὲν <br class="lb"/>ἑτέραν ξηραίνουσαν, ὑγραίνουσαν δ’
                        οὐδεμίαν. ἔτι δὲ μᾶλλον <br class="lb"/>οὐκ ἂν εὕροις τι γένος κρομμύων, ἢ πράσων, ἢ
                        σκορόδων <br class="lb"/>ψῦχον, ἀλλ’ ἧττόν τε καὶ μᾶλλον θερμαῖνον· οὐκ οὖν <br class="lb"/>οὐδὲ
                        θριδακίνην θερμαίνουσαν, οὐδ’ ἀτράφαξυν, ἢ βλίτον, <br class="lb"/>ἢ ἀνδράχνην. οὐ μὴν
                        οὐδὲ τὸ μᾶλλον καὶ ἧττον ἐν αὐτοῖς 
<a class="pb" href="#pb809" id="pb809">[p. 809]</a>
 μεγάλην ἔχει διαφοράν, ἐπὶ
                        δὲ τῶν οἴνων ὁ παλαιότατος, <br class="lb"/>ὃν ἔφην ὑπὸ Ῥωμαίων ὀνομάζεσθαι κέκουβον,
                        εἰς τοσοῦτον <br class="lb"/>τοῦ λευκοῦ τε ἅμα καὶ αὐστηροῦ καὶ νέου διενήνοχε καὶ
                        <br class="lb"/>παχέος οἴνου, ὡς τὸν μὲν ἱκανώτατα θερμαίνειν, τὸν δὲ <br class="lb"/>ψύχειν
                        αἰσθητῶς. </p>
                </section>
                <section id="body-1-12" class="div textpart chapter level3">
                  <p class="p autofirst">Οὐκ ὀλίγη δ’ ἐστὶ καὶ κατὰ τὸ μέλι διαφορά. <br class="lb"/>τό γε μὴν μοχθηρὸν, ὡς ἤτοι
                        δυσῶδες ὑπάρχειν, <br class="lb"/>ἢ γευόμενον ἄλλην τινὰ ἐμφαίνειν ποιότητα μεμιγμένην,
                        οὐδὲ <br class="lb"/>μέλι τὸ τοιοῦτο. τοῦ δ’ ἀμέμπτου μέλιτος αἱ διαφοραὶ <br class="lb"/>κατὰ τὸ
                        μᾶλλόν τε καὶ ἧττον ἐν γλυκύτητι καὶ δριμύτητι <br class="lb"/>τυγχάνουσιν οὖσαι, τοῦ
                        γλυκυτάτου τε καὶ δριμυτάτου εἰς <br class="lb"/>ἄκρον ἥκοντος ἀρετῆς. ἀλλὰ τῷ γε
                        θερμὸν εἶναι τῇ δυνάμει <br class="lb"/>πᾶν, εἰς χολὴν μεταβάλλειν ἑτοίμως ἐν τοῖς
                        θερμοῖς σώμασι <br class="lb"/>κοινὸν αὐτῷ ἐστι· καὶ διὰ τοῦτο χρήσιμον ἔδεσμα
                        <br class="lb"/>φύσεσι μὲν φλεγματικωτέραις, ἡλικίαις δὲ πρεσβυτικαῖς, <br class="lb"/>ὥσπερ γε
                        καὶ νοσήμασι ψυχροῖς. ὀξύμελί γε μὴν χρησιμώτατον <br class="lb"/>ἁπάσαις ταῖς ἡλικίαις
                        τε καὶ φύσεσιν εἰς ὑγιεινὴν ἀσφάλειαν, <br class="lb"/>ἐκφράττον ἁπάσας τὰς στενὰς
                        διεξόδους, ὡς μηδαμόθι ﻿
<a class="pb" href="#pb810" id="pb810">[p. 810]</a>
 παχὺν ἢ κολλώδη χυμὸν ἴσχεσθαι. διὰ
                        τοῦτό γ’ ἔτι <br class="lb"/>καὶ τὰ καλούμενα πρὸς τῶν ἰατρῶν ὑγιεινὰ φάρμακα τῆς
                        <br class="lb"/>λεπτυνούσης ἅπαντά ἐστι δυνάμεως· καὶ ἀσφαλέστερα μὲν εἰς <br class="lb"/>ὑγείας
                        φυλακὴν ἡ τοιαύτη τῆς παχυνούσης, εὐεξίαν δὲ καὶ <br class="lb"/>ῥώμην ἀδύνατος
                        ἐργάζεσθαι. βούλονται δ’ ἔνιοι σφαλερῶς <br class="lb"/>ὑγιαίνειν μᾶλλον εὐεκτοῦντες, ἢ
                        βεβαίαν ὑγείαν κεκτῆσθαι <br class="lb"/>διαπαντὸς ἰσχνοὶ καὶ ἀσθενεῖς ὄντες.
                            <span class="milestone">438</span>ἀλλὰ τούτων <br class="lb"/>αὐτῶν ὅσοι σὺν
                        εὐεξίᾳ καὶ ῥώμῃ τὴν ὑγίειαν ἔχειν ἐθέλουσιν, <br class="lb"/>ἔνιοι μὲν ἑαυτοῖς
                        σχολάζουσιν, ἔνιοι δὲ στρατιωτικὸν ἐπανῄρηνται <br class="lb"/>βίον, ἀναγκαζόμενοι καὶ
                        νυκτὸς ἀναστῆναι, καὶ δι’ <br class="lb"/>ὅλης ἡμέρας ἀναγκαίαις πράξεσι κάμνειν
                        δουλεύοντες· ὧν τὸ <br class="lb"/>πρὸ τοῦ βαλανείου γυμνάσιον, οἷς γε δὴ δυνατὸν,
                        ἴσχειν, κᾀν <br class="lb"/>τούτῳ τὸ καλούμενον ὑπὸ τῶν γυμναστικῶν ἀποθεραπευτικὸν,
                        <br class="lb"/>οἱ πολλοὶ δὲ δι’ ἀσχολίαν οὐδὲ τούτῳ χρῆσθαι δύνανται. <br class="lb"/>τούτοις οὖν
                        ὑγιαίνειν ἀδύνατον διαπαντὸς, κᾂν σωφρόνως <br class="lb"/>διαιτῶνται. οἱ δὲ, ἐφ’ ὅσον
                        ἐγχωρεῖ, τὰ δέοντα <br class="lb"/>πράττοντες ὀλιγάκις νοσήσουσιν. ἅπτεσθαι μὲν οὖν
                        αὐτοῖς 
<a class="pb" href="#pb811" id="pb811">[p. 811]</a>
 ἀναγκαῖόν ἐστι τῶν πολυτρόφων ἐδεσμάτων, ἃ παχεῖς γεννᾷ
                        <br class="lb"/>χυμούς. ἀλλὰ μετρίως τε τοῦτο πρακτέον, ἐν ἐκείνοις τε <br class="lb"/>τοῖς
                        καιροῖς, ὁπότε σαφῶς ἐνδείας αἰσθάνονται· τὸν δὲ ἄλλον <br class="lb"/>χρόνον ἅπαντα
                        τοῖς μέσοις ἐδέσμασι τῶν ὀλιγοτρόφων <br class="lb"/>καὶ πολυτρόφων χρηστέον. </p>
                </section>
                <section id="body-1-13" class="div textpart chapter level3">
                  <p class="p autofirst">Ἀφεκτέον μὲν ἀεὶ τῶν κακοχύμων, πλὴν <br class="lb"/>εἴποτε δέοι κάμνοντας ὥρᾳ θέρους
                        θεραπεύεσθαι τήν τε ξηρότητα <br class="lb"/>καὶ τὴν θερμασίαν ὅλου τοῦ σώματος.
                        ἐπιτήδεια <br class="lb"/>γὰρ ἐν ἐκείνῳ τῷ καιρῷ καὶ μῆλα, καὶ κοκκύμηλα, καὶ
                        <br class="lb"/>μόρα, καὶ κεράσια προσληφθέντα. καὶ σικύου δὲ καὶ πέπονος <br class="lb"/>οὐ πολὺ
                        προσενέγκασθαι τηνικαῦτα, καὶ μηλοπέπονος, <br class="lb"/>ἔτι τε τῶν πραικοκίων
                        ὀνομαζομένων ἢ Περσικῶν <br class="lb"/>ἐγχωρεῖ, καθάπερ γε καὶ τῆς καλουμένης παρὰ
                        Ῥωμαίοις <br class="lb"/>μέλκης ἐψυχρισμένης, ἀφρογάλακτός τε καὶ τῶν διὰ γάλακτος
                        <br class="lb"/>ἐδεσμάτων, ὁποῖόν ἐστι καὶ τὸ καλούμενον ἀργιτρόφημα· <br class="lb"/>καὶ σῦκα δὲ
                        ὁμοίως ψυχρὰ καὶ κολόκυνθαι τοῖς οὕτω <br class="lb"/>διακειμένοις ἐπιτήδειοι.
                        σωφροσύνην δ’ ἀσκῶν ἄνθρωπος <br class="lb"/>ἑτέρῳ τρόπῳ τὸν ἐπὶ τοῖς εἰρημένοις
                        καμάτοις αὐχμὸν τοῦ 
<a class="pb" href="#pb812" id="pb812">[p. 812]</a>
 σώματος ὑγραίνειν τε καὶ ψύχειν δύναται.
                        παραγενόμενος <br class="lb"/>γὰρ ἀπὸ τοῦ βαλανείου, καὶ προπιὼν ὕδατος μὲν πρῶτον,
                        <br class="lb"/>εἶτ’ οἴνου μετρίως ὑδαροῦς, ἐμέσας τε πᾶν ὃ ἔπιε, θριδακίνης <br class="lb"/>μὲν
                        πρῶτον, ἀβλαβοῦς τε ἅμα καὶ ψύχοντος λαχάνου, <br class="lb"/>προσενέγκασθαι δύναται,
                        μετὰ ταῦτα δὲ δι’ ὄξους τε καὶ <br class="lb"/>γάρου ποδὸς ὑείου καλῶς ἑψημένου, καὶ
                        πτερῶν ἀλεκτορίδος, <br class="lb"/>ἢ χηνὸς, ἢ καὶ τῆς γαστρὸς αὐτοῦ, καί τινος ἰχθύος
                        <br class="lb"/>τηγανιστοῦ τῶν ἁπαλοσάρκων, εἰ δὲ βούλοιτο, καὶ λαχανώδους <br class="lb"/>τινὸς
                        ἅψασθαι τῶν μὴ κακοχύμων, ὁποῖόν ἐστι μαλάχη <br class="lb"/>τε καὶ κολόκυνθα, μετὰ
                        ταῦτα δὲ πιεῖν οἶνον ὕδατι <br class="lb"/>ψυχρῷ πάνυ κεκραμένον. ἅπτεσθαι δὲ καὶ
                        ταρίχου πρὸ τούτου, <br class="lb"/>καὶ τῶν ὀνομαζομένων τρομητῶν ὠῶν, ἰχθύων δὲ δι’
                        <br class="lb"/>ἐλαίου καὶ γάρου λαμβανομένων ἐγχωρεῖ. βέλτιον γὰρ, ὡς <br class="lb"/>ἔφην, ὕδατι
                        ψυχρῷ τὴν ξηρὰν θερμότητα τοῦ σώματος ἰάσασθαι, <br class="lb"/>φεύγοντας ἀεὶ τὰ
                        κακόχυμα τῶν ἐδεσμάτων. καὶ χόνδρος <br class="lb"/>δὲ ψυχρὸς ἐξ οἰνομέλιτος καὶ οἴνου
                        ψυχροῦ τὴν αὐτὴν <br class="lb"/>τοῦ σώματος ἰᾶται διάθεσιν ἄνευ κακοχυμίας. ἐμοὶ δ’
                        <br class="lb"/>ἤρκεσε πολλάκις ἐν τοιαύτῃ διαθέσει γενομένῳ πτισάνης <br class="lb"/>χυλῷ
                        χρήσασθαι καλῶς ἐψυχρισμένῳ κατ’ ἐκεῖνον τὸν 
<a class="pb" href="#pb813" id="pb813">[p. 813]</a>
 καιρὸν, ἐν ᾧ
                        μικρὸν ἔμπροσθεν ἔφην ἐπιτηδείως ἄν τινα <br class="lb"/>πιεῖν ψυχρόν. ἄλλο δ’ ἄλλῳ τὸ
                        μέτρον ἔστω τοῦ ψύχοντος <br class="lb"/>ἐδέσματός τε καὶ πόματος, οἷς μὲν χρῆσθαι
                        χιόνι σύνηθες, <br class="lb"/>ἐκείνῃ προψύχουσιν, οἷς δ’ ἀπὸ πηγῆς ὕδατι προσφάτῳ,
                        <br class="lb"/>μηδὲν χιόνος δεομένοις. ἔστω δὲ ὁ κεραννύμενος οἶνος <br class="lb"/>ὡσαύτως
                            <span class="milestone">439</span>προεψυχρισμένος· οὕτως γὰρ ὀνομάζειν
                        ἔθος <br class="lb"/>ἐστὶ τοῖς ἰατροῖς τοὺς ἐν ὕδατι ψυχροτάτῳ προεψυγμένους,
                        <br class="lb"/>ἀγγείου δηλονότι τὸν οἶνον ἔχοντος ἐνισταμένου τῷ ὕδατι. <br class="lb"/>ταῦτα μὲν
                        οὖν ὑποτίθεμαι τοῖς ᾑρημένοις βίον ἐν ἀσχολίᾳ, <br class="lb"/>καθάπερ οἱ διοικοῦντες
                        ἔθνη καὶ πόλεις, ἔτι τε μᾶλλον οἱ <br class="lb"/>τούτων ὑπηρέται, καὶ τούτων οὐδὲν
                        ἧττον ὅσοι κατὰ πόλεμον <br class="lb"/>ἢ ἐν ὁδοιπορίαις μακραῖς διατρίβουσιν. ὅσοι δὲ
                        ἐλεύθεροι <br class="lb"/>τῆς τοιαύτης ἀσχολίας, εἰ μὲν ἔθος ἔχοιεν γυμνάζεσθαι,
                        <br class="lb"/>σπανιώτατα δεήσονται πόσεως ψυχροῦ· μὴ γυμναζόμενοι δὲ, <br class="lb"/>θέρους ὥρᾳ
                        ἀκμαίου, θερμότητος αἰσθανόμενοι πολλῆς, <br class="lb"/>ἀβλαβῶς ἂν ἀπὸ πηγῆς πίνοιεν
                        ἀπεχόμενοι χιόνος. εἰ γὰρ <br class="lb"/>καὶ παραχρῆμα τὰ νέα τῶν σωμάτων οὐδὲν
                        αἰσθητὸν ἡ χιὼν 
<a class="pb" href="#pb814" id="pb814">[p. 814]</a>
 φαίνοιτο βλάπτουσα, λεληθότως γοῦν κατὰ βραχὺ
                        τῆς βλάβης <br class="lb"/>αὐξανομένης ἐπὶ προήκοντι τῷ χρόνῳ, παρακμαζούσης <br class="lb"/>τε
                        τῆς ἡλικίας, ἀνίατά τε καὶ δυσίατα αὐτοῖς νοσήματα γίνεται <br class="lb"/>κατ’ ἄρθρα
                        καὶ νεῦρα καὶ σπλάγχνα. πάσχειν δὲ <br class="lb"/>εἰκὸς ἑκάστῳ τῶν βλαπτόντων ἐκεῖνο
                        τὸ μέρος τοῦ σώματος, <br class="lb"/>ὅπερ ἀσθενέστατον ἦν φύσει. </p>
                </section>
                <section id="body-1-14" class="div textpart chapter level3">
                  <p class="p autofirst">Μέγιστον δ’ εἴς τε κακοχυμίαν καὶ νόσον <br class="lb"/>ἐστὶν ἀπεψία συνεχὴς, ἐάν τ’ ἐπ’
                        εὐχύμοις, ἐάν τ’ ἐπὶ κακοχύμοις <br class="lb"/>ἐδέσμασι γίγνηται· πρόδηλον δ’, ὅτι
                        πολὺ χείρων <br class="lb"/>ἡ ἐπὶ τοῖς κακοχύμοις. διττῶν δ’ ὄντων αὐτῶν, ἐπὶ μὲν
                        <br class="lb"/>τοῖς τὸν λεπτὸν γεννῶσι χυμὸν ὀξέα νοσήματα γίνεται μετὰ <br class="lb"/>
                        <span class="milestone">361</span>κακοήθων πυρετῶν, εἰ δ’ εἰς ἓν μόριον
                        ἀποσκήψειεν <br class="lb"/>ἡ κακοχυμία, τά τ’ ἐρυσιπέλατα καὶ οἱ ἕρπητες, εἴ τέ τι
                        θερμὸν <br class="lb"/>οὕτω πάθος ἄλλο· ἐπὶ δὲ τοῖς τὸν παχὺν ἀρθρίτιδες, <br class="lb"/>καὶ
                        ποδάγραι, καὶ νεφρίτιδες, ἄσθματά τε καὶ σπληνὸς καὶ <br class="lb"/>ἥπατος σκιῤῥώδεις
                        διαθέσεις. οἷς δ’ ἡ κακοχυμία μελαγχολικὴ, <br class="lb"/>καρκῖνοι, καὶ λέπραι, καὶ
                        ψῶραι, καὶ πυρετοὶ τεταρταῖοι, <br class="lb"/>καὶ μελαγχολίαι, κακόχροιαί τε μέλαιναι
                        μετὰ σπληνὸς 
<a class="pb" href="#pb815" id="pb815">[p. 815]</a>
 ὄγκου παραπλησίου συμπίπτουσι, καὶ κιρσοὶ μέλανες
                        <br class="lb"/>αἱμοῤῥοΐδες τε πολλοῖς ἐγένοντο διὰ τοιοῦτον χυμόν. αἱ <br class="lb"/>δ’
                        ἐπίμικτοι διὰ πλεόνων χυμῶν διαθέσεις ἕρπητάς τε καὶ <br class="lb"/>τὰ καλούμενα
                        φαγεδαινικὰ τῶν ἑλκῶν, εἴτε τὰ κακοήθη <br class="lb"/>πάντα, καὶ πυρετοὺς ὀξεῖς
                        ὑποστροφὰς ἐπιφέροντας, ὡς <br class="lb"/>εἰς χρόνον αὖθις ἐμπίπτειν, ἀπεργάζονται.
                    </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De rebus boni malique suci</a>
          </header>
          <ul class="tree">
            <li>
              <a href="#body-1">De rebus boni malique suci</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
