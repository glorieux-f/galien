<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:18"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg023">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg023.1st1K-grc1.xml">An in arteriis sanguis contineatur</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg023.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">4</span>, <span class="biblScope">703-736</span>, <span class="date">1822</span></span>. </span>
                <a href="https://hdl.handle.net/2027/chi.11102513">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb703" id="pb703">[p. 703]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ, ΕΙ ΚΑΤΑ ΦΥΣΙΝ ΕΝ <br class="lb"/>ΑΡΤΗΡΙΑΙΣ ΑΙΜΑ ΠΕΡΙΕΧΕΤΑΙ,
                        <br class="lb"/>ΒΙΒΛΙΟΝ.<a class="bookmark" href="#body-1-1"> §</a></h3>
                  <p class="p autofirst">Ἐπειδὴ, τιτρωσκομένης ἀρτηρίας ἡστινοσοῦν, <br class="lb"/>φαίνεται κενούμενον αἷμα,
                        δυοῖν θάτερον ἀναγκαῖον ὑπάρχειν, <br class="lb"/>ἢ ἐν αὐταῖς αὐτὸ περιέχεσθαι ταῖς
                        ἀρτηρίαις, ἢ ἑτέρωθεν <br class="lb"/>μεταλαμβάνεσθαι. ἀλλ’ εἰ μεταλαμβάνεται, παντί
                        που <br class="lb"/>δῆλον, ὡς, ὅτ’ εἶχον κατὰ φύσιν, πνεῦμα μόνον ἐν αὐταῖς
                        <br class="lb"/>περιείχετο. εἰ δὲ τοῦτο, ἐν ταῖς τρώσεσιν ἐχρῆν πρότερον <br class="lb"/>τοῦ
                        αἵματος ἐκκενούμενον φαίνεσθαι τὸ πνεῦμα. οὐχὶ δέ 
<a class="pb" href="#pb704" id="pb704">[p. 704]</a>
 γε φαίνεται·
                        οὐκ οὖν οὐδὲ μόνον ἔμπροσθεν περιείχετο. <br class="lb"/>καὶ διὰ βραχυτέρου δ’ ἂν λόγου
                        ταὐτὸν ἀποδειχθείη τόνδε <br class="lb"/>τὸν τρόπον. εἰ τιτρωσκομένων ἀρτηριῶν αἷμα
                        παραχρῆμα <br class="lb"/>φαίνεται κενούμενον, ἦν ἄρα ἐν ἀρτηρίαις αἷμα καὶ πρὸ
                        <br class="lb"/>τοῦ τρωθῆναι. δῆλον γὰρ, ὡς ἐν τούτῳ τῷ λόγῳ τὸ παραχρῆμα
                        <br class="lb"/>προκείμενον ἀληθῆ ποιεῖ τὴν τοῦ ἑπομένου τῷ <br class="lb"/>συνημμένῳ πρὸς τὸ
                        ἡγούμενον ἀκολουθίαν. ἁπλῶς μὲν γὰρ <br class="lb"/>ῥηθὲν χωρὶς τοῦ παραχρῆμα τόνδε τὸν
                        τρόπον, εἰ τιτρωσκομένων <br class="lb"/>ἀρτηριῶν αἷμα φαίνεται κενούμενον, ἑπόμενον
                        <br class="lb"/>ἕξει τὸ κατ’ ἀρχὰς εὐθὺς ῥηθὲν, τὸ, ἤτοι καὶ πρόσθεν ἐν <br class="lb"/>αὐταῖς
                        περιείχετο, ἢ νῦν μεταλαμβάνεται· προσκειμένου δὲ <br class="lb"/>τοῦ παραχρῆμα, τὸ
                        ἑπόμενον ἦν ἐν ἀρτηρίαις αἷμα καὶ <br class="lb"/>πρὸ τοῦ τρωθῆναι, συνθέτου δηλονότι
                        τοῦ παντὸς λόγου <br class="lb"/>γιγνομένου τόνδε τὸν τρόπον. εἰ τιτρωσκομένων ἀρτηριῶν
                        <br class="lb"/>φαίνεται κενούμενον αἷμα, ἤτοι ἐν αὐταῖς περιείχετο ταῖς
                        <br class="lb"/>ἀρτηρίαις· ἢ ἑτέρωθεν μεταλαμβάνεται· ἀλλὰ μὴν τιτρωσκομένων <br class="lb"/>τῶν
                        ἀρτηριῶν φαίνεται κενούμενον αἷμα, οὐ μεταλαμβάνεται, 
<a class="pb" href="#pb705" id="pb705">[p. 705]</a>
 ὡς
                        δείξομεν· ἐν αὐταῖς ἄρα ταῖς ἀρτηρίαις περιείχετο. <br class="lb"/>πῶς οὖν, ὅτι μὴ
                        μεταλαμβάνεται; ἐφαίνετο δήπου <br class="lb"/>πρὸ αὐτοῦ κενούμενον πνεῦμα; ἀλλὰ μὴν οὐ
                        φαίνεται· <br class="lb"/>οὐκ ἄρα μεταλαμβάνεται. ἀρκεῖ τοῦτο εἰς ἀπόδειξιν τοῖς
                        <br class="lb"/>μήθ’ αἱρέσει τινὶ προκατειλημμένοις, μήτ’ ἀγνοοῦσιν ἀληθεῖς <br class="lb"/>λόγους
                        διακρίνειν ψευδῶν. ἐπεὶ δ’ οὐ πάντες τοιοῦτοι. <br class="lb"/>πλειόνων ἴσως πρὸς
                        ἐκείνους δεήσει λόγων. ἀντιλαμβάνονται <br class="lb"/>γοῦν οἱ περὶ τὸν Ἐρασίστρατον
                        ψεῦδος εἶναι φάσκοντες <br class="lb"/>τὸ συνημμένον. οὐ γὰρ ἀληθὲς ὑπάρχειν φασὶ τὸ,
                        εἰ μεταλαμβάνεται, <br class="lb"/>πρὸ αὐτοῦ κενούμενον πνεῦμα· δύναται γὰρ
                        <br class="lb"/>κενοῦσθαι μὲν, <span class="milestone">155</span>μὴ φαίνεσθαι δὲ,
                        λεπτομερὲς ὂν καὶ <br class="lb"/>κοῦφον, καὶ διὰ τοῦτο ῥᾳδίως ἐκπεμπόμενον. ἀναγκαῖον
                        <br class="lb"/>οὖν αὖθις ἡμῖν δεικνύειν, ὡς οὐκ ἂν λάθοι. πῶς οὖν <br class="lb"/>ἀποδείκνυμεν;
                        πολυειδῶς μὲν, ὡς δ’ ἂν καὶ σαφεῖς γίνωνται <br class="lb"/>οἱ λόγοι, καὶ τάξει
                        προΐωσιν, ἀναγκαῖον αὐτοὺς <br class="lb"/>ἐκείνους ἐρέσθαι, πῶς ἐκκενοῦσθαι <span class="milestone">222</span>θέλουσι τὸ <br class="lb"/>πνεῦμα, πότερον ἐξ ἑαυτοῦ
                        φερόμενον, ἢ πρὸς ἑτέρου 
<a class="pb" href="#pb706" id="pb706">[p. 706]</a>
 τινὸς ὠθούμενον. ἀποκρινοῦνται δὲ οὐχ
                        ὡσαύτως ἅπαντες, <br class="lb"/>ἀλλ’ οἱ μὲν ἐξ ἑαυτοῦ φέρεσθαί φασιν, οἱ δὲ ἀπὸ τῆς
                        <br class="lb"/>καρδίας ὠθεῖσθαι. καὶ τοίνυν καὶ ἡμῖν ἑκατέροις ἐν μέρει <br class="lb"/>δεικτέον
                        ἐστὶν, ὡς ἀδύνατα λέγουσιν. </p>
                </section>
                <section id="body-1-2" class="div textpart chapter level3">
                  <p class="p autofirst">Ἀρκτέον δ’ ἀπὸ τῶν ἐξ ἑαυτοῦ φέρεσθαι <br class="lb"/>λεγόντων. ἢ γὰρ τοῦτο πάντη δήπου
                        λεπτομερέστερον, οἷον <br class="lb"/>τὸ αἰθερῶδες, ἢ ἄλλως πως θερμότερον εἶναι
                        φήσουσιν <br class="lb"/>αὐτὸ τοῦ περιέχοντος ἡμᾶς ἀέρος. οὐδὲ γὰρ τρίτον ἕξουσιν
                        <br class="lb"/>εἰπεῖν πνεύματος σύμπτωμα, δι’ ὃ φέρεσθαι δύναιτο ἄν.
                        <br class="lb"/>λεπτομερέστερον μὲν οὖν οὐκ ἂν εἴη τὸ κατὰ τὰς ἀρτηρίας <br class="lb"/>πνεῦμα τοῦ
                        περιέχοντος ἡμᾶς ἀέρος, ὡς ἡ γένεσις αὐτοῦ διδάσκει. <br class="lb"/>γίγνεται γὰρ κατὰ
                        τὸν Ἐρασίστρατον ἐκ τοῦ περιέχοντος <br class="lb"/>ἡμᾶς ἀέρος εἴσω τοῦ σώματος εἰς μὲν
                        τὰς κατὰ <br class="lb"/>πνεύμονα πρώτας ἀρτηρίας ἐλθόντος, ἔπειτα δὲ εἰς τὴν
                        <br class="lb"/>καρδίαν καὶ τὰ ἄλλας. εἰς ὅσον οὖν ὑγροτέροις ὁμιλεῖ σώμασιν, <br class="lb"/>εἰς
                        τοσοῦτο εἰκὸς αὐτὸ παχυμερέστερόν τε καὶ ἁπαλωδέστερον <br class="lb"/>γίνεσθαι.
                        θερμότερον δὲ γίνεται, ἀλλ’ ὡς ἀτμὸς 
<a class="pb" href="#pb707" id="pb707">[p. 707]</a>
 ἄνω φερόμενον οὔτε ἀφανῆ
                        τὴν κένωσιν, οὔτε οὕτως ὠκεῖαν <br class="lb"/>ἕξει. Πραξαγόρας μὲν οὖν καὶ
                        παχυμερέστερον αὐτὸ καὶ <br class="lb"/>ἱκανῶς ἀτμῶδες εἶναί φησιν, Ἐρασίστρατος δὲ,
                        ὅπη μὲν ἔχει <br class="lb"/>πάχους, οὐ διώρισεν, ἐξ ὧν δ’ ὑπὲρ αὐτοῦ λέγει τεκμήραιτ’
                        <br class="lb"/>ἄν τις, οὐδαμῶς αὐτὸ προσήκειν εἶναι λεπτόν. τάς τε <br class="lb"/>γὰρ ἀρτηρίας
                        ὑπ’ αὐτοῦ πληρουμένας διαστέλλεσθαί φησι, <br class="lb"/>καὶ τὰς τῶν μυῶν κοιλίας
                        ὡσαύτως, οὐδετέρου δὴ τούτων <br class="lb"/>γίγνεσθαί ποτ’ ἂν δυνηθέντος, εἰ
                        λεπτομερὲς ἀκριβῶς ὑπῆρχεν· <br class="lb"/>οὐ γὰρ δὴ ἴσχεσθαί γε τὸ τοιοῦτο μᾶλλον ἐν
                        τοῖς σώμασιν, <br class="lb"/>ἀλλ’ ἐκπέμπεσθαι πρέπει. τί ποτ’ οὖν ἐκφυσώμενον <br class="lb"/>οὐ
                        φαίνεται παραπλησίως τῷ κατὰ τὰς ἐκ τοῦ θώρακός τε <br class="lb"/>καὶ τοῦ περιτοναίου
                        καὶ τῆς φάρυγγος τρώσεις; γελοῖον δ’ <br class="lb"/>ἴσως ποιοῦμεν ἐξ ἑτέρων αὐτὸ
                        συλλογιζόμενοι, παρὸν αὐτοὺς <br class="lb"/>ὑπομνῆσαι τῶν ἀρτηριῶν, ἐξ ὧν ὅταν ἀθρόον
                        ἐξακοντίζηται <br class="lb"/>τὸ αἷμα, σαφῶς ἐκφυσώμενον φαίνεται. ὡς γὰρ
                        <br class="lb"/>θερμότερον, οὕτω καὶ ἀτμωδέστερον τὸ κατὰ τὰς ἀρτηρίας <br class="lb"/>αἷμα. οὐ
                        μὴν αὐτός γε καθ’ ἑαυτὸν ἀτμὸς, ἢ ἀὴρ, ἢ αἰθὴρ, <br class="lb"/>ἢ ὅλως πνεῦμα
                        περιεχόμενον ἐν αὐτῷ φαίνεται. καὶ γὰρ, ﻿
<a class="pb" href="#pb708" id="pb708">[p. 708]</a>
 εἰ τῇ λεπτοτάτῃ
                        βελόνῃ διατρήσαιο ἀρτηρίαν, εὐθὺς ἐξακοντίζεται <br class="lb"/>τὸ αἷμα. ἐχρῆν δ’,
                        οἶμαι, καὶ εἰ μὴ διὰ τοῦ μεγάλου <br class="lb"/>τραύματος, ἀλλὰ γοῦν τοῦ μετρίου, μὴ
                        ταχέως, μηδ’ <br class="lb"/>ἀναισθήτως, ἀλλ’ ἐν χρόνῳ πλείονι κενοῦσθαι τὸ πνεῦμα.
                        <br class="lb"/>πρὶν γὰρ ἐκεῖνο κενωθῇ, πάντως οὐκ ἐκπίπτει διὰ τοῦ <br class="lb"/>τραύματος τὸ
                        αἷμα, λέγοντός γε αὐτοῦ τοῦ Ἐρασιστράτου, <br class="lb"/>τὰς ποῤῥωτάτω κειμένας
                        ἀρτηρίας πρώτας ἀπολαύειν τῆς <br class="lb"/>μεταχύσεως. εἰ δὲ καὶ μὴ πρὸς ἐκείνου
                        γεγραμμένον ἦν, ἐξ <br class="lb"/>ἀνάγκης ἠκολούθησε ταῖς ὑποθέσεσιν. εἰ γὰρ συνεχὲς
                        αὐτῷ <br class="lb"/>πάντως ἐστὶ τὸ κατὰ τὰς ἀρτηρίας πνεῦμα, καὶ οὕτως εὐκίνητόν
                        <br class="lb"/>τε καὶ λεπτὸν, ὡς ἐν ἀκαρεῖ χρόνῳ κενοῦσθαι ῥᾳδίως, <br class="lb"/>οὐ τὸ μὲν ἐν
                        ταῖς διαιρουμέναις ἀρτηρίαις κενωθήσεται μόνον, <br class="lb"/>τὸ δ’ ἐν ταῖς ἄλλαις
                        ἁπάσαις μενεῖ. πρόδηλον γὰρ, <br class="lb"/>ὡς τῷ προτέρῳ τῷ κατὰ τὴν τετμημένην τὸ
                        λοιπὸν ἅπαν <br class="lb"/>ἑτοίμως ἀκολουθήσει, καὶ πρώτη ταῖς ὑστάταις ἐπίδηλος ἡ
                        <br class="lb"/>κένωσις γενήσεται, μηκέτ’ ἐχούσαις ἑτέρας, ὅθεν μεταληφθήσεται. <br class="lb"/>ἐν
                        αὐτῇ οὖν πρώ<span class="milestone">156</span>τως κίνδυνος τοῦ κενὸν
                        γενέσθαι <br class="lb"/>τόπον, εἰ μὴ τῇς οὐσίας πληρώσειε τὴν χώραν τοῦ 
<a class="pb" href="#pb709" id="pb709">[p. 709]</a>

                        μεταλαμβανομένου πνεύματος. καὶ διὰ τοῦτο ἐξ ἀνάγκης <br class="lb"/>ἕπεται τὸ διὰ τῶν
                        συναναστομώσεων, ὡς αὐτός φησιν, αἷμα <br class="lb"/>τῇ πρὸς τὸ κενούμενον ἀκολουθίᾳ,
                        καὶ τοῦτο, ὥσπερ προδεδεμένον <br class="lb"/>τῷ κατὰ τὰ πέρατα τῶν ὑστάτων ἀρτηριῶν
                        πνεύματι, <br class="lb"/>πρῶτον μὲν ἅπαντος τοῦ ἄλλου αἵματος, ὕστατον δὲ <br class="lb"/>παντὸς
                        τοῦ κατὰ τὰς ἀρτηρίας πνεύματος κενωθήσεται. δύο <br class="lb"/>οὖν ἄτοπα μέγιστα
                        συμβήσεται κατὰ τὸν λόγον, πρότερον <br class="lb"/>μὲν τὸ διὰ τοῦ κατὰ τὴν βελόνην
                        τρήματος ἅπαν ἐκκενοῦσθαι <br class="lb"/>τὸ κατὰ τὰς ἀρτηρίας πνεῦμα ταχέως οὕτως,
                        ὥστε <br class="lb"/>λαθεῖν, δεύτερον δὲ τὸ ζῇν ἔτι τὸ ζῶον, ἅπαντος τοῦ ζωτικοῦ
                        <br class="lb"/>πνεύματος ἐκκενουμένου. ἀλλὰ τοιαῦτα καὶ μετ’ ὀλίγον <br class="lb"/>ἐξέσται
                        διελθεῖν. </p>
                </section>
                <section id="body-1-3" class="div textpart chapter level3">
                  <p class="p autofirst">Ἐπὶ δὲ τὸ λοιπὸν τῶν προτεθειμένων μεταβάντες <br class="lb"/>ἐπιδείξομεν, ὡς οὐδ’ εἰ
                        παρὰ τῆς καρδίας θλιβούσης <br class="lb"/>ἐπιπέμποιτο τὸ πνεῦμα ταῖς ἀρτηρίαις,
                        πιθανὸν οὐδ’ <br class="lb"/>αὐτὸ οὕτως ἐστὶ τὸ τῆς παρεμπτώσεως δόγμα. τί γὰρ καὶ
                        <br class="lb"/>βούλεται; πότερον τὸ εἰς ἔσχατον πεφυκέναι συστέλλεσθαι <br class="lb"/>τὰς
                        ἀρτηρίας, ὥσπερ καὶ τὰς φλέβας, ἢ, ὅπερ ἀληθές ἐστι, 
<a class="pb" href="#pb710" id="pb710">[p. 710]</a>
 μέχρι
                        τινός; ἔστω τὸ πρότερον, τὸ εἰς ἔσχατον, ἵνα μηδὲν <br class="lb"/>παραλείπηται. ἀλλ’
                        εἰ τοῦτο, μοχθηρὸς ὁ λόγος ἔσται καὶ <br class="lb"/>ἀπέραντος παρὰ τὸ τῆς διαιρέσεως
                        ἐλλειπές. οὐκέτι γὰρ <br class="lb"/>ἔξεστι λέγειν, κενουμένου τοῦ πνεύματος ἤτοι κενὸς
                        ἔσται <br class="lb"/>τόπος ἀθρόος, ἢ τὸ συνεχὲς ἀκολουθήσει. ἀλλ’ ὑπομνήσωμεν
                        <br class="lb"/>αὐτὸν, ὡς καὶ τρίτον ἐστὶ παραλειπόμενον ἐν τῇ διαιρέσει, <br class="lb"/>τὸ
                        κενούμενον ἀγγεῖον συσταλήσεται, καὶ διὰ τοῦτ’ <br class="lb"/>ἀπέραντος ὁ λόγος
                        γενήσεται. παραληφθέντος γὰρ ἑνὸς <br class="lb"/>λήμματος ἀληθοῦς, τοῦ, ἀλλὰ μὴν οὐ
                        γίγνεται κενὸς <br class="lb"/>ἀθρόος τόπος, οὐκέτ’ ἔξεστι λέγειν τὸ, ἄρα συνεχὲς
                        ἀκολουθήσει. <br class="lb"/>ἀλλὰ τί ποτ’ ἔσται τὸ συμπέρασμα; ἤτοι ἄρα <br class="lb"/>τὸ συνεχὲς
                        ἀκολουθήσει, ἢ τὸ ἀγγεῖον συσταλήσεται. οὕτως <br class="lb"/>μὲν οὖν μοχθηρὸς ὁ τῆς
                        παρεμπτώσεως ἐπιδειχθήσεται λόγος, <br class="lb"/>εἰ τελέως ἡ ἀρτηρία συστέλλοιτο. εἰ
                        δὲ μέχρι ποσοῦ <br class="lb"/>τινος, ἐκεῖνος αὖθις ὁ λόγος ἀποδειχθήσεται μοχθηρὸς,
                        <br class="lb"/>ἐὰν τὸ κατὰ τοὺς ἁπαλοὺς καλάμους ἀναμνησθῶμεν φαινόμενον, <br class="lb"/>οὓς
                        ἐμφυσῶντες ἐπὶ τοσοῦτον αὐτοὺς διαστέλλομεν, <br class="lb"/>ἐφ’ ὅσον πεφύκασιν. εἶτ’
                        αὖθις ἐκκενοῦται κατὰ τὸ πέρας 
<a class="pb" href="#pb711" id="pb711">[p. 711]</a>
 ὁ ἀὴρ τοσοῦτος, εἰς ὅσον ὁ
                        κάλαμος πέφυκε συστέλλεσθαι. <br class="lb"/>πλέον γὰρ ἂν ὁ κάλαμος οὔτ’ ἐκτείνοιτο
                        φυσώντων, οὔτ’ αὖ <br class="lb"/>συστέλλοιτο. ὅσον γὰρ ἐνεφυσήσαμεν, τοσοῦτ’ ἀναγκαῖον
                        <br class="lb"/>κενοῦσθαι μόνον· ὅσον δ’ ἔφθανεν ἀέρος περιέχεσθαι, καὶ <br class="lb"/>πρὶν ἡμᾶς
                        ἐμφυσῆσαι, τοῦθ’ ὑπομένειν ἀναγκαῖον. οὕτως <br class="lb"/>οὖν ἔχει καὶ κατὰ τὰς
                        ἀρτηρίας· περιέχεται μὲν γάρ τι <br class="lb"/>πνεῦμα, καὶ συνεσταλμένων αὐτῶν,
                        ἐπιπέμπεται δ’ ἕτερον <br class="lb"/>ὑπὸ τῆς καρδίας πληρούσης, καὶ τοῦτο ἐπιπληροῖ
                        μὲν αὐτῶν <br class="lb"/>τὰς κοιλίας, παρ’ ὃν χρόνον ἐξέρχεται, καὶ τὴν διαστολὴν
                        <br class="lb"/>ἐργάζεται, κενουμένων δὲ συστέλλεσθαι πάλιν, εἰς ὅσον <br class="lb"/>ἐξ ἀρχῆς
                        ἐπιτρέψει. οὐκ οὖν οὐκέτι οὐδὲ κατὰ τοῦτον τὸν <br class="lb"/>λόγον οὐδεμία τῆς τοῦ
                        αἵματος παρεμπτώσεως ἀνάγκη. τά <br class="lb"/>τε γὰρ ἄλλα καὶ πολὺ σφοδρότερον διὰ
                        τοῦ στόματος ἐμφυσῶμεν <br class="lb"/>ἡμεῖς τοῖς καλάμοις ἢ ταῖς ἀρτηρίαις ἡ καρδία.
                        <br class="lb"/>χρὴ δὲ δήπου τὸ σφοδρότερον ἐμφυσώμενον μᾶλλόν τε καὶ <br class="lb"/>θᾶττον
                        κενοῦσθαι. ἀλλ’ ὅμως οὐδ’ εἰ τὸν κάλαμον αὐτὸν <br class="lb"/>ἐπιστήσειέ τις κατὰ τῶν
                        ἀνέμων ἁπάντων, οὐδ’ οὕτως ἔσται <br class="lb"/>τις ἐν τοῖς καλάμοις τόπος κενὸς, ἀλλ’
                        ἀεὶ μὲν ὁδὸν ἕξει 
<a class="pb" href="#pb712" id="pb712">[p. 712]</a>
 τὴν εὐρυχωρίαν τοῦ καλάμου τὸ διαῤῥέον
                        πνεῦμα, κενωθήσεται <br class="lb"/>δ’ οὐδέποθ’ οὕτως, ὡς δεηθῆναί τινος ἑτέρου σώματος
                        <br class="lb"/>ἀναπληροῦντος τὴν χώραν τοῦ κενωθέντος. </p>
                </section>
                <section id="body-1-4" class="div textpart chapter level3">
                  <p class="p autofirst"><span class="milestone">157</span>Ἐπεὶ τοίνυν τὸ προκείμενον ἱκανῶς
                        <br class="lb"/>ἀποδέδεικται, τί κωλύει προσθεῖναί τινα καὶ τῶν ἄλλων <br class="lb"/>ἀτόπων;
                        ἅπαντα μὲν γὰρ διελθεῖν ἀδύνατον, οὕτω πολὺ <br class="lb"/>πλῆθος αὐτῶν ἐστιν. ἓν μὲν
                        δὴ καὶ πρῶτον ἄτοπον τὸ <br class="lb"/>δεῖν πάντα ἐπὶ πάσῃ τρώσει, κᾂν τὸ δέρμα μόνον
                        ᾖ τετρωμένον <br class="lb"/>ὑπὸ τῆς λεπτοτάτης βελόνης, ἁπάσας μὲν τὰς ἀρτηρίας
                        <br class="lb"/>αἵματος πληροῦσθαι, πυρετὸν δ’ ἐξ ἀνάγκης ἕπεσθαι. <br class="lb"/>φανερὸν δ’
                        ἔσται τὸ λεγόμενον, ἁρμοζομένης ἡμῶν τῆς ἀποδείξεως <br class="lb"/>ἐπ’ αὐ<span class="milestone">223</span>τῶν τῶν κατὰ τὰς ἀρτηρίας τρώσεων. <br class="lb"/>καὶ μὲν
                        δή μοι νόει βελόνην λεπτὴν διὰ τῆς μασχάλης εἰς <br class="lb"/>ὅλην τὴν χεῖρα
                        νενεμημένην ἀρτηρίαν. τί τοίνυν συμβήσεται <br class="lb"/>κατὰ τὸν Ἐρασίστρατον;
                        ἐκκενοῦσθαι μὲν δηλονότι <br class="lb"/>τὸ κατ’ αὐτὴν πνεῦμα, συγκενοῦσθαι δ’ αὐτῇ καὶ
                        τὸ τῶν <br class="lb"/>πλησίων ἀρτηριῶν. πλησίον δ’ εἰσὶ τῆς εἰρημένης αἵ τ’ ἀπ’
                        <br class="lb"/>αὐτῆς εἰς τὴν χεῖρα νεμόμεναι καὶ ἡ μεγάλη ἡ ἀπὸ τῆς ﻿
<a class="pb" href="#pb713" id="pb713">[p. 713]</a>

                        καρδίας, ἀφ’ ἧς αὐτὴ πέφυκεν. ἀλλ’ εἴπερ αὕτη κενωθήσεται, <br class="lb"/>πᾶσα
                        δήπουθεν ἀνάγκη, πλησίον οὖσαν αὐτῆς τὴν <br class="lb"/>ἀριστερὰν κοιλίαν τῆς καρδίας
                        συνεκκενοῦσθαι, τήν τ’ ἐπὶ <br class="lb"/>τὴν κεφαλὴν ἀνιοῦσαν καὶ τὴν ἐπὶ τὴν ῥάχιν
                        καταφερομένην. <br class="lb"/>εἰ γὰρ ἅπαντι τῷ κενουμένῳ μέρει τῆς ἀρτηρίας τὰ
                        <br class="lb"/>πλησιάζοντα συνεκκενοῦται, πλησιάζει δὲ ἀεὶ τὰ ἀπ’ αὐτῆς <br class="lb"/>πεφυκότα,
                        καὶ ἀφ’ ὧν αὐτὴ πέφυκεν, εὔδηλον, ὡς ἥ τ’ ἀριστερὰ <br class="lb"/>κοιλία τῆς καρδίας
                        καὶ τῶν εἰρημένων ἑκατέρα συνεκκενωθήσεται <br class="lb"/>τῇ κατὰ τὴν μασχάλην. ἐπεὶ
                        τοίνυν ἀπὸ μὲν <br class="lb"/>τῆς ἑτέρας αὐτῶν αἱ κατὰ τὸν τράχηλόν τε καὶ τὴν κεφαλὴν
                        <br class="lb"/>ἅπασαι πεφύκασιν, ἀπὸ δὲ τῆς ἑτέρας αἱ καθ’ ὅλον <br class="lb"/>τὸ λοιπὸν σῶμα,
                        δῆλον, ὡς καὶ ταύτην ἀνάγκη συνεκκενοῦσθαι <br class="lb"/>μέχρι τῶν περάτων. ἀλλ’ ὅταν
                        πρῶτον ἐπὶ τὰ πέρατα <br class="lb"/>τῶν ἀρτηριῶν ἡ κένωσις τοῦ πνεύματος ἐξικνῆται,
                        μεταχεῖσθαι <br class="lb"/>συμβήσεται κατὰ τὰς ἀναστομώσεις ἐκ τῶν φλεβῶν εἰς
                        <br class="lb"/>αὐτὰς τὰς ἀρτηρίας αἷμα, καὶ τοῦτο μόνον τῷ κενουμένῳ <br class="lb"/>πνεύματι, τὸ
                        μὲν ἀπὸ τῶν κάτω μερῶν τοῦ σώματος ἐπὶ τὴν <br class="lb"/>κατὰ ῥάχιν ἀρτηρίαν καὶ τὴν
                        καρδίαν ἀφικνεῖσθαι, κᾄπειθ’ 
<a class="pb" href="#pb714" id="pb714">[p. 714]</a>
 οὕτως ἐπὶ τὴν μασχάλην, τὸ δ’ ἀπὸ
                        τοῦ κατὰ τὴν κεφαλὴν <br class="lb"/>ἐπὶ μὲν τὴν ἄνω φερομένην, τὴν προτέραν, ἑξῆς δ’
                        <br class="lb"/>ἐπὶ τὸν τράχηλον καὶ τὴν τετρωμένην. οὕτω δὲ καὶ τὸ <br class="lb"/>διὰ τῶν κατὰ
                        τὴν χεῖρα πασῶν ἀρτηριῶν μεταληφθὲν αἷμα, <br class="lb"/>τῷ πνεύματι συνακολουθοῦν,
                        ἐπὶ τὴν διῃρημένην ἀρτηρίαν <br class="lb"/>ἐγχυθήσεται, καὶ πᾶν οὕτω τὸ καθ’ ὅλον τὸν
                        ὄγκον αἷμα <br class="lb"/>ῥυήσεται πρὸς τὴν διαίρεσιν. ἀλλὰ τοῦτο μὲν καὶ πάνυ
                        <br class="lb"/>ἀληθές. φαίνεται δὲ διὰ μιᾶς ἀρτηρίας ἡστινοσοῦν τῶν <br class="lb"/>ἀξιολόγων, εἰ
                        μὴ κωλύσειας αὐτῶν τὴν ῥύσιν, ἅπαν ἐκκενούμενον <br class="lb"/>τὸ καθ’ ὅλον τὸν ὄγκον
                        αἷμα. μάχεται δ’, ὡς ἐδείξαμεν, <br class="lb"/>οὐ τοῖς κατὰ τὰς ἀρτηρίας αἷμα
                        περιέχειν φάσκουσιν, <br class="lb"/>ἀλλ’ Ἐρασιστράτῳ τε καὶ τοῖς οἰκείοις, ὄργανα τοῦ
                        ζωτικοῦ <br class="lb"/>πνεύματος ὑπάρχειν αὐτάς. ἀναγκαῖον γὰρ ἔσται, βελόνῃ
                        <br class="lb"/>τρωθείσης τῆς εἰρημένης ἀρτηρίας, πρῶτον μὲν ἐκκενοῦσθαι <br class="lb"/>τὸ
                        ζωτικὸν πνεῦμα πᾶν, ἔπειτα δὲ εἰς ἁπάσας τὰς <br class="lb"/>ἀρτηρίας αἷμα μεταχεῖσθαι·
                        τὸ δὲ πάντων δεινότατον, ὅτι <br class="lb"/>καὶ εἰς αὐτὴν τὴν ἀριστερὰν κοιλίαν τῆς
                        καρδίας. εἶτα πῶς <br class="lb"/>οὐκ ἐπνίγη τὸ ζῶον, αἵματος ἐμπλησθείσης τῆς κοιλίας
                            
<a class="pb" href="#pb715" id="pb715">[p. 715]</a>
 ταύτης, ἢ οὐκ ἀπέθανεν ἔμπροσθεν, ἡνίκα ἐξεκενοῦτο τὸ
                        <br class="lb"/>πνεῦμα τὸ ζωτικὸν, ἢ τὰς τῶν μυῶν κινήσεις οὐκ ἀπέλειπεν, <br class="lb"/>ἢ τὰς
                        αὐτῶν τῶν ἀρτηριῶν οὐκ ἐβλάβη, <span class="milestone">158</span>ἢ πυρετὸς
                        <br class="lb"/>οὐκ ἠκολούθησεν αὐτῷ; πάντα γὰρ ταῦτα ἀναγκαῖον <br class="lb"/>ἦν συμπίπτειν κατὰ
                        τὸν Ἐρασίστρατον οὕτως, ὅτε μήτε τὰς <br class="lb"/>κινήσεις τῶν ἀρτηριῶν ὑπελάμβανε
                        τεταγμένας διαμεῖναι <br class="lb"/>δύνασθαι, μηδὲ τὴν τοῦ πνεύματος χορηγίαν ἐν ἅπασι
                        <br class="lb"/>τοῖς μορίοις ἀκώλυτον, ὅτι μὴ κενὰ παντελῶς αἵματος ὑπάρχουσιν,
                        <br class="lb"/>ἕπεσθαί τε πυρετὸν ἐξ ἀνάγκης, ὅταν εἰς τὸ ἐντὸς <br class="lb"/>τῶν βουβώνων καὶ
                        μασχαλῶν ἀρτηρίας αἵματος παρέμπτωσις <br class="lb"/>γένηται. καὶ μὴν οὐδὲν τούτων
                        φαίνεται συμπίπτον τῷ ζώῳ. <br class="lb"/>πειραθῆναι δὲ ἔστι παντὶ τῷ βουλομένῳ,
                        καθότι καὶ ἡμεῖς <br class="lb"/>ἐπειράθημεν πολλάκις τρώσαντες τὴν προειρημένην
                        ἀρτηρίαν. <br class="lb"/>οὐ χαλεπῶς δὲ ἐξευρήσεις αὐτὴν καὶ πρὶν γυμνῶσαι <br class="lb"/>τὸ
                        δέρμα τῷ σφυγμῷ τεκμαιρόμενος. διασημαίνει γὰρ ἡ <br class="lb"/>κίνησις ἐν μὲν τοῖς
                        ἰσχνοῖς ζώοις ἐπιπλέον, ἐν δὲ τοῖς πίοσιν <br class="lb"/>πλησίον τοῦ κατ’ ὀλέκρανον
                        ἄρθρου. ταύτῃ τοίνυν, εἴπερ <br class="lb"/>ἂν δεήσῃ, τιτρώσεις, ᾒ γραφεῖον ὀρθώσας καὶ
                        καθιεὶς, 
<a class="pb" href="#pb716" id="pb716">[p. 716]</a>
 ἢ βελόνην, ἤ τι τῶν ἰατρικῶν μαχαιρίων τῶν ἰσχνῶν, ἤ
                        τι <br class="lb"/>τῶν παραπλησίων ὀργάνων, ὅσα βραχεῖαν δύναται ποιῆσαι <br class="lb"/>τὴν
                        διαίρεσιν, ἵνα τά τ’ ἄλλα πάνθ’, ὅσα πρόσθεν εἴρηται, <br class="lb"/>κατὰ τὸν τόπον
                        ἀποδείξῃς αὐτῶν, καὶ ὡς οὐδὲν οὔθ’ αἱ <br class="lb"/>τῶν ἀρτηριῶν κινήσεις οὔθ’ αἱ τῶν
                        μυῶν παραβλάπτονται. <br class="lb"/>μὴ τοίνυν ὅτι μεγάλης ἀρτηρίας τιτρωσκομένης
                        ἀνάγκη <br class="lb"/>ταῦτα συμβαίνειν, ἀλλὰ καὶ μικρᾶς τῆς τυχούσης καὶ τοῦ
                        <br class="lb"/>δέρματος μόνον. οὐ γὰρ τοῦτο βούλεται πλέγμα τῶν τριῶν <br class="lb"/>ἀγγείων
                        ὑπάρχειν, ὥστ’, εἰ καθ’ ὁτιοῦν αὐτῶν μέρος νύξειας <br class="lb"/>βελόνῃ λεπτῇ, πάντως
                        τὰ τρία γένη τῶν ἀγγείων τετρώσεται. <br class="lb"/>νυττέσθω τοίνυν τὸ κατὰ τὸν
                        βραχίονα δέρμα τὸ ἐπικείμενον <br class="lb"/>τῇ κατὰ τὰς μασχάλας ἀρτηρίᾳ, εἶτ’
                        ἐκκενούσθω <br class="lb"/>τὸ διὰ τῆς ἀδήλου μὲν πρὸς τὴν ὄψιν διαπνοῆς, ὅπερ
                        <br class="lb"/>Ἐρασίστρατος βούλεται γίγνεσθαι, τετρωμένης ἀρτηρίας <br class="lb"/>πνεῦμα,
                        συνεκκενούσθω δ’ αὐτῷ καὶ τὸ συνεχὲς τὸ κατὰ <br class="lb"/>τὴν ὑποκειμένην ἀρτηρίαν
                        τὴν μεγάλην, τὴν διὰ τῆς μασχάλης. <br class="lb"/>πάντη γάρ που τό γε ἐπικείμενον τοῖς
                        μορίοις τοῦ <br class="lb"/>σώματος δέρμα πρὸς τῶν ὑποκειμένων ἀρτηριῶν ἀποφύσεις
                        <br class="lb"/>τινὰς λαμβάνει· ἀλλ’ εἰ καὶ παρ’ ἄλλων τινῶν, οὐδὲν ἐμοί 
<a class="pb" href="#pb717" id="pb717">[p. 717]</a>

                        γ’ οὖν διαφέρει. συνεκκενωθήσονται γὰρ, αἵτινες ἂν <br class="lb"/>ὦσι, ταῖς κατὰ τὸ
                        τιτρωσκόμενον δέρμα συνεχέσιν, ἐκείναις <br class="lb"/>δὲ αἱ λοιπαὶ πᾶσαι· ταῦτα γὰρ
                        ἐδείχθη μικρῷ πρόσθεν. <br class="lb"/>εἶτα πῶς οὐκ ἄτοπον, κᾂν εἰ τῇ λεπτοτάτῃ βελόνῃ
                        <br class="lb"/>τρωθείη τὸ δέρμα, εὐθὺς οὕτω πάσας μὲν ἐμπίπλασθαι <br class="lb"/>τὰς ἀρτηρίας
                        αἵματος, πυρετὸν δ’ ἐξ ἀνάγκης ἕπεσθαι; </p>
                </section>
                <section id="body-1-5" class="div textpart chapter level3">
                  <p class="p autofirst">Πρὸς ταῦτ’ ἐγὼ μὲν ᾠόμην αὐτὸς μήτ’ <br class="lb"/>ἀντιλέξειν μηδένα, μαθήσεσθαί τε τὰ
                        κακῶς ἐγνωσμένα. <br class="lb"/>οὐ μὴν ἐθέλουσί γε, ἀλλ’ ὥσπερ οἱ παντελῶς ἰδιῶται
                        παλαισμάτων, <br class="lb"/>οὐ γνωρίζοντες κείμενον ἐπὶ γῆς ἐνίοτε τὸν νῶτον
                        <br class="lb"/>αὑτῶν, ἔχονται τραχήλου τῶν καταβαλόντων, οὐδ’ ἐπιτρέποντες
                        <br class="lb"/>ἀναστῆναι, τὸν αὐτὸν τρόπον καὶ οὗτοι ἀμαθεῖς <br class="lb"/>ὄντες τῶν ἐν τοῖς
                        λόγοις πτωμάτων, οὐκ ἐπιτρέπουσιν ἀπαλλάττεσθαι, <br class="lb"/>κενάς τινας ἀεὶ
                        στροφὰς στρεφόμενοι καὶ παντοίως <br class="lb"/>λογιζόμενοι, μέχρι τοῦ, μισήσαντός
                        τινος τὴν ἀναισχυντίαν <br class="lb"/>ἅμα καὶ τὴν ἀμαθίαν αὐτῶν, ἀποδυσπετήσαντας
                        <br class="lb"/>χωρισθῆναι. οἵ γε καὶ νῦν οὐκ αἰδοῦνται λέγοντες, ὡς ἐκ ﻿
<a class="pb" href="#pb718" id="pb718">[p. 718]</a>

                        τῶν πλησίων μόνων συναναστομώσεων ἡ μετάληψις ταῖς <br class="lb"/>ἀρτηρίαις <span class="milestone">159</span>τοῦ αἵματος γίγνεται, μὴ μεμνημένοι μήθ’
                        <br class="lb"/>ὅτι τὰς ἐσχάτας αὐτὸς Ἐρασίστρατος εἴρηκε κενοῦσθαι πρώτας, <br class="lb"/>μήθ’
                        ὅτι φαίνεται τοῦτ’ ἐναργῶς, ἐφ’ ὧν αὐτὸς ἐκεῖνος <br class="lb"/>ἔγραψεν ἀνατομῶν. ἐν
                        γὰρ τῷ διαιρεῖσθαι τὸ ἐπιγάστριον <br class="lb"/>ἅμα τῷ περιτοναίῳ κατὰ τὸ μεσεντέριον
                        ἀρτηρίας <br class="lb"/>ἰδεῖν ἔστι σαφῶς, ἐπὶ μὲν τῶν νεοθηλῶν ἐρίφων γάλακτος
                        <br class="lb"/>πλήρεις, ἐπὶ δὲ τῶν τελείων ζώων ἀλλοίας, οὐ μὴν πνεῦμά <br class="lb"/>γε μόνον
                        ὤφθησαν ἔχουσαι πώποτε, καθάπερ οὐδ’ ἄλλη <br class="lb"/>τις ἀρτηρία γυμνωθεῖσα.
                        νομίζω δ’ αὐτοὺς εἰς τοσοῦτο <br class="lb"/>ἀμαθεῖς εἶναι τῶν κατὰ τὰς ἀνατομὰς
                        φαινομένων, ὡς <br class="lb"/>μηδ’ αὐτοὺς τοῦτο γινώσκειν, ὅτι καλῶς εἴρηκεν ὁ
                        Ἐρασίστρατος <br class="lb"/>ἐσχατιὰς τὰς κατὰ τὸ μεσεντέριον ἀρτηρίας, παραβάλλων
                        <br class="lb"/>αὐτὰς δηλονότι ταῖς κατ’ ἐπιγάστριον. οἴονται γὰρ <br class="lb"/>ἴσως, ὅτι τῇ
                        θέσει πλησίον εἰσὶν, οὕτω καὶ τῇ συνεχείᾳ <br class="lb"/>πλησίον ὑπάρχειν αὐτὰς, οὐκ
                        εἰδότες, ὡς ἀπὸ τῆς ἐπὶ τῇ <br class="lb"/>ῥάχει μεγάλης ἀρτηρίας ἑκάτεραι πεφύκασιν,
                        αἱ μὲν κατὰ 
<a class="pb" href="#pb719" id="pb719">[p. 719]</a>
 τὸ μεσεντέριον ἅπασαι, τῶν δὲ κατ’ ἐπιγάστριον αἱ
                        πλεῖσται. <br class="lb"/>καί <span class="milestone">224</span>τινες καὶ ἀπὸ βουβώνων
                        ἀνιοῦσαι καὶ αἱ ἀπὸ <br class="lb"/>τοῦ στέρνου κατιοῦσαι συνεχεῖς εἰσι ταῖς κατὰ τὸ
                        μεσεντέριον <br class="lb"/>ἀρτηρίαις διὰ τῆς μεγάλης τῆς κατὰ τὴν ῥάχιν. οὔκουν
                        <br class="lb"/>ἐνδέχεται διαδοθῆναι τὸ πάθος ἀπὸ τῶν ἑτέρων ἐπὶ τὰς <br class="lb"/>ἑτέρας, οὔτ’
                        οὖν κένωσιν, οὔτ’ ἄλλο οὐδὲν, μὴ διὰ τῆς ἐπὶ <br class="lb"/>τῇ ῥάχει πρότερον
                        ὁδοιπορῆσαν. ᾧ γὰρ δὴ ἔοικε μάλιστα, <br class="lb"/>καὶ δὴ πειράσομαι φράσαι. νόησόν
                        μοι τὴν μὲν ἀρτηρίαν <br class="lb"/>τὴν ἐπὶ τῇ ῥάχει καθάπερ τι δένδρου πρέμνον, τὰς
                        δ’ <br class="lb"/>ἀπ’ αὐτῆς φυομένας οἷον κλάδους. ἴσαι δ’ αὗται σχιζόμεναι
                        <br class="lb"/>τελευτῶσιν οἷον βλαστήματά τινα καὶ φύλλα. ὡς <br class="lb"/>οὖν τὰ φύλλα
                        πολλάκις ἀπὸ διαφερόντων πλησίον μέν ἐστιν <br class="lb"/>τῇ θέσει, ποῤῥωτάτω δὲ τῇ
                        πρὸς ἄλληλα συνεχείᾳ, (διὰ <br class="lb"/>μέσου γὰρ ἑνοῦται τοῦ πρέμνου,) τὸν αὐτὸν
                        τρόπον καὶ αἳ <br class="lb"/>κατ’ ἐπιγάστριον ἀρτηρίαι ταῖς κατὰ μεσεντέριον ἐγγυτάτω
                        <br class="lb"/>κείμεναι διὰ μακροτάτου συνάπτονται. εἰς οὖν τὰς ἐσχάτας <br class="lb"/>ἀρτηρίας
                        (τοῦτο γὰρ ἐξ ἀρχῆς ἐλέγετο) μεταχεῖται πρότερον 
<a class="pb" href="#pb720" id="pb720">[p. 720]</a>
 ἢ εἰς τὰς
                        ἄλλας ἁπάσας τὸ αἷμα, καὶ διὰ τοῦτ’ <br class="lb"/>ἀναγκαῖον, ἵν’ ἐπὶ τὰς τετρωμένας
                        ἀφίκηται, ἅπαν ἐκκενωθῆναι <br class="lb"/>τὸ ζωτικὸν αἷμα. τοῦτο δ’ ὡς ἄτοπόν ἐστιν,
                        ἔμπροσθεν <br class="lb"/>ἐδείχθη. τάχ’ οὖν ἤδη τις θαυμάζοι τε καὶ ζητοίη, <br class="lb"/>πόθεν
                        ἐπῆλθε συνετοῖς οὕτως ἀνδράσιν ἄτοπον ἐσχάτως προελέσθαι <br class="lb"/>δόγμα. οὐ γὰρ
                        δὴ ἀπὸ νοῦ γε καταπεσόντες, ἀλλὰ <br class="lb"/>πάντες ὑπό τινων πιθανῶν ἀναπεισθέντες
                        ἐπὶ τοῦθ’ ἧκον. <br class="lb"/>ἀφ’ ὧν μὲν οὖν ἐπείσθησαν, αὐτοὶ διὰ τῶν ἰδίων
                        δηλώσουσι <br class="lb"/>γραμμάτων. ὅτι δὲ πιθανοῖς μὲν, οὐ μὴν ἀληθέσιν ἠκολούθησαν
                        <br class="lb"/>λογισμοῖς, ἐγὼ πειράσομαι δεῖξαι, πρότερόν γε <br class="lb"/>τὸ καθόλου περὶ
                        πάντων τοὺς λογισμοὺς σφάλμα διὰ βραχέων <br class="lb"/>ὑπομνήσας. ἁπάντων γὰρ τῶν εἰς
                        γνῶσιν ἀνθρωπίνην <br class="lb"/>ἡκόντων τὰ μὲν αἰσθήσει, τὰ δὲ λόγῳ φωρᾶται. καὶ
                        τοίνυν <br class="lb"/>ὥσπερ τὰς αἰσθήσεις πολλὰ τῶν αἰσθητῶν καταφεύγει <br class="lb"/>κατὰ τὰς
                        πολλὰς αἰτίας, οὕτω καὶ τὸν λόγον. ὁ μὲν δὴ <br class="lb"/>φιλαλήθης ἀνὴρ οὔτε τῶν
                        ἐναργῶς γιγνωσκομένων ἀφίσταται <br class="lb"/>διὰ τὴν τῶν ἀδήλων ἀγνωσίαν, οὔτε τοῖς
                        ἀγνώστοις 
<a class="pb" href="#pb721" id="pb721">[p. 721]</a>
 συγκατατίθεται διὰ τὴν τῶν ἐναργῶν γνῶσιν. ὁ δὲ μὴ
                        <br class="lb"/>τοιοῦτος ἢ τοῖς ἀδήλοις συνηπόρησε τὰ γινωσκόμενα, ἢ <br class="lb"/>διὰ τοῦτο καὶ
                        τὸ ἄδηλον προσήκατο. πεπόνθασι δὲ τὸ μὲν <br class="lb"/>πρότερον οἱ Σκεπτικοὶ, τὸ δὲ
                        δεύτερον οἱ πλεῖστοι τῶν <br class="lb"/>Δογματικῶν. πῶς μὲν οὖν ἄν τις μηδὲν τοιοῦτο
                        σφάλλοιτο, <br class="lb"/>δι’ ἑτέρων δεδήλωται. </p>
                </section>
                <section id="body-1-6" class="div textpart chapter level3">
                  <p class="p autofirst"><span class="milestone">160</span>Νυνὶ δὲ τοῖς περὶ τὸν Ἐρασίστρατον
                        <br class="lb"/>ἐνδείξασθαι τὸ σφάλμα πειράσομαι. οὐ γὰρ ἐξ οἰκείων <br class="lb"/>ἀποδείξεων
                        αἵματος κενὰς τὰς ἀρτηρίας ἀπεφήναντο, ἀλλ’ <br class="lb"/>ἐξ ὧν ἠπόρησαν ἐν ἑτέροις,
                        ἀπιστήσαντες τῷ ἐναργῶς, παραπλήσιόν <br class="lb"/>τι παθόντες τοῖς τὴν κίνησιν
                        ἀνελοῦσιν, ὅτι τὸν <br class="lb"/>κατ’ αὐτῶν λόγον ἠπόρησαν διαλύσασθαι. βέλτιον δ’
                        οἶμαι <br class="lb"/>τὴν μὲν κίνησιν ὡς ἐναργὲς πρᾶγμα τιθέναι, τὸν δὲ κατ’
                        <br class="lb"/>αὐτοὺς λόγον ἐπὶ σχολῆς πειρᾶσθαι διαλύεσθαι· ὡσαύτως <br class="lb"/>δὲ καὶ τὰς
                        ἀρτηρίας, ὅτι μὲν αἷμα περιέχουσιν, ἐκ τοῦ, <br class="lb"/>κᾂν λεπτοτάτῃ τρωθεῖεν
                        βελόνῃ, παραχρῆμα φαίνεσθαι προχεόμενον 
<a class="pb" href="#pb722" id="pb722">[p. 722]</a>
 αὐτὸ συγχωρεῖν, διὰ τί
                        δὲ μηδὲν ἡ φύσις εἰκῆ <br class="lb"/>ποιοῦσα διττὸν τῶν ἀγγείων γένος ἐδημιούργησεν
                        μιᾶς ὕλης <br class="lb"/>περιεκτικὸν, ἰδίᾳ ζητεῖν· οὕτω δὴ καὶ τὸ, πῶς εἰς ἅπαν τὸ
                        <br class="lb"/>σῶμα κομισθήσεται τὸ διὰ τῆς εἰσπνοῆς ἑλκόμενον πνεῦμα, <br class="lb"/>τῶν
                        ἀρτηριῶν αἷμα περιεχουσῶν, ἢ μὴ κομιζομένων, πῶς <br class="lb"/>αἱ κατὰ προαίρεσιν
                        κινήσεις ἔσονται, ἢ πῶς ἡ κατ’ αὐτὰς <br class="lb"/>τὰς ἀρτηρίας κίνησις ἀπαραπόδιστος
                        μένει, μὴ δυναμένη <br class="lb"/>συνοικεῖν ἀμάχως πνεύματι ὑγρῷ. τὰ γὰρ τοιαῦτα
                        προβλήματα <br class="lb"/>μέν ἐστιν ἴδιά τε καὶ καθ’ ἑαυτὰ προβάλλεσθαί τε <br class="lb"/>καὶ
                        ζητεῖσθαι δίκαια, καὶ τάχ’ ἂν τῶν καὶ ἄπειρα νομισθέντι, <br class="lb"/>οὐ μὴν ἱκανά
                        γε τὸ ἐναργὲς ἀνατρέπειν. αὐτίκα <br class="lb"/>γέ τοι τὸ πρῶτον αὐτῶν εἰρημένον
                        ὁμοιότατόν ἐστιν, ὡς <br class="lb"/>εἰ καὶ τοῖς μηρυκάζουσι ζώοις θεασάμενος πλέονας
                        κοιλίας, <br class="lb"/>τὴν μὲν τῆς τροφῆς ὑποδεκτικὴν εἶναι λέγοι, τὴν δὲ τοῦ
                        <br class="lb"/>πόματος, τὴν δὲ τοῦ πνεύματος, οὐ γὰρ τὴν μηδὲν εἰκῆ <br class="lb"/>ποιοῦσαν
                        φύσιν ὑποδοχῆς ἕνεκα μιᾶς ὕλης πολλὰς ἐργάσασθαι <br class="lb"/>τὰς γαστέρας. ὡς γὰρ
                        κᾀνταῦθα χρεία τίς ἐστιν ﻿
<a class="pb" href="#pb723" id="pb723">[p. 723]</a>
 ἑτέρα, δι’ ἣν αἱ πολλαὶ γεγόνασι,
                        καίτοι γε τὴν αὐτὴν <br class="lb"/>ὕλην ὑποδεχόμεναι, οὕτως ἔχει καὶ περὶ τῶν ἀρτηριῶν
                        καὶ <br class="lb"/>τῶν φλεβῶν. αἷμα γὰρ ἀμφότεραι περιέχουσιν, ὡς ὁ πρόσθεν <br class="lb"/>λόγος
                        ἀπέδειξε. διάφοροι δὲ τῇ κατασκευῇ γεγόνασι <br class="lb"/>χρείας τινὸς ἕνεκεν, ἣν ἐν
                        ἑτέροις ὑπομνήμασιν διέξιμεν. <br class="lb"/>αἱ κατὰ προαίρεσιν ἔσονται κινήσεις, ἢ
                        πῶς αἱ τῶν ἀρτηριῶν <br class="lb"/>τεταγμέναι φυλαχθήσονται, καὶ πῶς ἀμαχεὶ δύναται
                        <br class="lb"/>συνεῖναι τὸ αἷμα τῷ πνεύματι. ὥσπερ γὰρ ὁμολογούμενον <br class="lb"/>λαμβάνοντες,
                        τὸ δεῖν ἀπὸ τῆς καρδίας αὐταῖς ἐπιπέμπεσθαι <br class="lb"/>τὸ πνεῦμα, τὰ λοιπὰ
                        συμπεραίνουσιν, οὐκ εἰδότες, <br class="lb"/>ὡς καὶ τοῦτ’ αὐτὸ μοχθηρόν ἐστιν, καὶ
                        ῥᾳδίως ὅπη παρακρούεται <br class="lb"/>φωραθῆναι δύναται. γυμνοῦντες οὖν ἡμεῖς
                        ἑκάστοτε <br class="lb"/>μεγάλας ἀρτηρίας, ἃς ἐνδέχεται, μάλιστα δ’ ἐνδέχεται <br class="lb"/>τὰς
                        κατὰ κῶλα, τοὺς Ἐρασιστρατείους ἐρωτῶμεν, εἰ <br class="lb"/>κᾂν νῦν γοῦν, ὁπότε
                        γεγύμνωνται, δοκοῦσιν ἐν αὐταῖς ἔχειν <br class="lb"/>αἷμα. οἱ δ’ ἐξ ἀνάγκης
                        ὁμολογοῦσιν, ἅμα μὲν ὅτι καὶ 
<a class="pb" href="#pb724" id="pb724">[p. 724]</a>
 αὐτὸς Ἐρασίστρατος αὐτὰς ἐν τῷ
                        διαιρεῖσθαι τὸ δέρμα <br class="lb"/>παρέμπτωσιν αἵματος ἐκ τῆς ἀρτηρίας γίγνεσθαί
                        φησιν, ἅμα <br class="lb"/>δ’ ὅτι καὶ τὸ φαινόμενον οὕτως ἔχει. βρόχῳ γὰρ ἡμεῖς
                        <br class="lb"/>ἑκατέρωθεν τὰς γεγυμνωμένας ἀρτηρίας διαλαμβάνοντες, <br class="lb"/>εἶτ’
                        ἐκτέμνοντες τοὐν μέσῳ, δείκνυμεν αἵματος μεστάς. ἀλλὰ <br class="lb"/>πῶς, φασὶν, εἰς
                        ὅλον τὸ σῶμα κομισθήσεται τὸ διὰ τῆς <br class="lb"/>ἀναπνοῆς ἑλκόμενον πνεῦμα τῶν
                        ἀρτηριῶν αἷμα περιεχουσῶν; <br class="lb"/>τίς δ’ ἀνάγκη τοῦτο γίγνεσθαι; δύναται γὰρ
                        ἅπαν <br class="lb"/>ἀντεκπνεῖσθαι, καθάπερ τοῖς πλείστοις <span class="milestone">161</span>τε καὶ ἀκριβεστάτοις <br class="lb"/>ἔδοξεν ἰατροῖς τε ἅμα καὶ φιλοσόφοις,
                        οἳ μὴ τῆς <br class="lb"/>οὐσίας, ἀλλὰ τῆς ποιότητος αὐτοῦ δεῖσθαί φασι τὴν καρδίαν
                        <br class="lb"/>ἐμψύχεσθαι ποθοῦσαν, καὶ ταύτην εἶναι χρείαν τῆς <br class="lb"/>ἀναπνοῆς.
                        λαμβάνουσιν οὖν οἱ περὶ τὸν Ἐρασίστρατον <br class="lb"/>κᾀνταῦθα τὸ ζητούμενον αὐτὸ,
                        πρὶν ἀποδεῖξαι, δέον αὐτὸ <br class="lb"/>τοῦτο πάλιν ἰδίᾳ ζητεῖν, ὥσπερ ἡμεῖς
                        πεποιήκαμεν, καὶ <br class="lb"/>πάντες ὅσοι τάξει περὶ τῶν πραγμάτων σκοπούμενοι, καὶ
                        <br class="lb"/>πάντες ὁμοῦ ζητοῦντές τε καὶ πράττοντες. ἀποδέδεικται δ’ 
<a class="pb" href="#pb725" id="pb725">[p. 725]</a>

                        ἡμῖν ἐν τῷ περὶ χρείας ἀναπνοῆς, ὡς ἤτοι παντελῶς ὀλίγον, <br class="lb"/>ἢ οὐδὲν ὅλως
                        τῆς τοῦ πνεύματος οὐσίας εἰς τὴν καρδίαν <br class="lb"/>μεταλαμβάνεται. τὰ δ’ αὐτὰ
                        διαμαρτάνουσιν κᾀν τῷ <br class="lb"/>προβάλλειν, ὅπως αἱ κατὰ προαίρεσιν γεγυμνωμέναι
                        περιέχουσιν <br class="lb"/>αἷμα. δείκνυμι ἐφεξῆς κινουμένας αὐτὰς ἀπαραποδίστως
                        <br class="lb"/>οὐ πρὸς τὴν ἁφὴν μόνον, ἀλλὰ καὶ πρὸς τὴν <br class="lb"/>ὄψιν. εἶτα ἐπερωτῶμεν
                        λόγον, οὗ τὰ λήμματα καὶ πρὸς <br class="lb"/>αὐτῶν ἐκείνων ὡμολόγηται. φασὶ γὰρ ἀληθὲς
                        ὑπάρχειν <br class="lb"/>τουτὶ τὸ συνημμένον. εἰ δὲ καὶ αἷμα περιέχουσιν αἱ ἀρτηρίαι,
                        <br class="lb"/>καὶ παρὰ καρδίας πληροῦνται πνεύματος, διαφθαρήσεται <br class="lb"/>τῶν ἐν αὐτοῖς
                        κινήσεων ἡ τάξις. αὐτὸ μὲν γὰρ <br class="lb"/>καθ’ ἑαυτὸ τὸ τοιοῦτο συνημμένον, εἰ
                        αἷμα περιέχουσιν αἱ <br class="lb"/>ἀρτηρίαι, διαφθαρήσεται τῶν ἐν αὐταῖς κινήσεων ἡ
                        τάξις, <br class="lb"/>οὔτ’ ἐκεῖνοι τολμῶσιν ἀληθὲς εἶναι λέγειν, οὔτ’ ἄλλος τις
                        <br class="lb"/>νοῦν ἔχων, δυναμένων γε δὴ τῶν ἀρτηριῶν οὐ διὰ τὸ <br class="lb"/>πληροῦσθαι παρὰ
                        τῆς καρδίας διαστέλλεσθαι, ἀλλ’, ὅτι 
<a class="pb" href="#pb726" id="pb726">[p. 726]</a>
 διαστέλλονται, διὰ τοῦτο
                        πληροῦσθαι. χρὴ τοίνυν προομολογεῖσθαι <br class="lb"/>τὸ παρὰ <span class="milestone">225</span>τῆς καρδίας αὐτὰς πληροῦσθαι <br class="lb"/>πνεύματος, εἰ
                        μέλλει τὸ συνημμένον ἀληθὲς ἔσεσθαι. <br class="lb"/>ἀμφοτέρων γὰρ τεθέντων, τοῦ τε
                        περιέχειν αἷμα, καὶ τοῦ <br class="lb"/>παρὰ τῆς καρδίας πληρουμένας διαστέλλεσθαι, τῷ
                        διαφθείρεσθαι <br class="lb"/>τῶν κατὰ φύσιν ἐν αὐταῖς κινήσεων τὴν τάξιν, <br class="lb"/>ἐξ
                        ἀνάγκης ἕπεται, θατέρῳ μόνῳ κατ’ οὐδεμίαν ἀνάγκην <br class="lb"/>ἑπομένην. ἐρωτάσθω
                        τοίνυν ὁ λόγος ἐπὶ τῶν γεγυμνωμένων <br class="lb"/>ἀρτηριῶν ᾧδέ πως. εἰ αἱ ἀρτηρίαι
                        καὶ αἷμα περιέχουσι, <br class="lb"/>καὶ παρὰ καρδίας πληρούμεναι διαστέλλονται,
                        διαφθαρήσεται <br class="lb"/>τῶν ἐν αὐταῖς κινήσεων ἡ τάξις· ἀλλὰ μὴν οὐ διαφθείρεται·
                        <br class="lb"/>φαίνεται γὰρ καὶ τοῦτο· οὐκ ἄρα καὶ αἷμα <br class="lb"/>περιέχουσι, καὶ παρὰ
                        καρδίας πληρούμεναι διαστέλλονται. <br class="lb"/>οἱ δέ γε περὶ τὸν Ἐρασίστρατον, καὶ
                        τὰ δύο λήμματα, καὶ <br class="lb"/>τὸ συνημμένον καὶ τὸ ἀντικείμενον τοῦ λήμματος ἐν
                        αὐτῷ <br class="lb"/>προσιέμενοι, οὐκ οἶδ’ ὅπως οὐκέτι προσίενται τὸ συμπέρασμα,
                        <br class="lb"/>τυχὸν ἴσως ἀγνοοῦντες, ἅπερ οὐδὲ τοὺς ἐπιτυχόντας <br class="lb"/>λέληθεν, ὡς ἐκ
                        συνημμένου καὶ τοῦ ἀντικειμένου <br class="lb"/>οὕτως εἰς ὃ λήγει τὸ ἀντικείμενον τοῦ
                        ἡγουμένου 
<a class="pb" href="#pb727" id="pb727">[p. 727]</a>
 περαίνεται. ἡγουμένου δὴ κατὰ τὸν λόγον ὄντος, οὐ
                        μόνον <br class="lb"/>τοῦ περιέχειν αἷμα τὰς ἀρτηρίας, ἀλλ’, ὡς ἐδείχθη μικρῷ
                        <br class="lb"/>πρόσθεν, καὶ τοῦ παρὰ καρδίας πληρουμένας διαστέλλεσθαι, <br class="lb"/>τὸ
                        συμπέρασμα γενήσεται τῆς τούτου συμπλοκῆς <br class="lb"/>ἀποφαντικόν. ὅπερ γὰρ ἐν
                        συνημμένῳ τῷ ὅλῳ ἀξιώματι, <br class="lb"/>τὸ μὲν ἡγούμενον ᾖ, τὸ συμπεπλεγμένον, τὸ δὲ
                        λῆγον, τὸ <br class="lb"/>ἁπλοῦν, εἶτα προσληφθέντος τοῦ λήγοντος, τὸ ἀντικείμενον
                        <br class="lb"/>ἐξ ἀνάγκης περαίνεται τοῦ συμπεπλεγμένου. </p>
                </section>
                <section id="body-1-7" class="div textpart chapter level3">
                  <p class="p autofirst"><span class="milestone">162</span>Πρὸς ταῦτ’ οὖν οὐδὲν ἔχοντες λέγειν,
                        <br class="lb"/>ὥσπερ ἐπί τινα βωμὸν ἐλέους καταφεύγουσι τὴν Πυῤῥωνείαν <br class="lb"/>ἀγροικίαν,
                        οὐκ ὀρθῶς ἔχειν φάσκοντες, ὑποβάλλεσθαι διαλεκτικαῖς <br class="lb"/>περιεργίαις
                        ἰατρικὴν θεωρίαν. εἶθ’ ἡμῶν ἐρωτώντων <br class="lb"/>αὖθις αὐτοὺς, εἰ τοῖς
                        ὁμολογουμένοις λήμμασιν ἐπιφέρειν <br class="lb"/>ὁτιοῦν ἔξεστιν, ἢ μέθοδός τίς ἐστι
                        καὶ τέχνη ἡ διδάσκουσα, <br class="lb"/>τίνων ὁμολογηθέντων τί περαίνεται, πρὸς μὲν
                        <br class="lb"/>ταῦτα οὐδὲν ἀποκρίνονται, μάχης δ’ ὑπαρχούσης, τί γὰρ ﻿
<a class="pb" href="#pb728" id="pb728">[p. 728]</a>
 δὴ
                        καὶ ἔχουσιν ἀποκρίνασθαι; νοῦν ἔχειν ἐναργῶς οὐκ ἔστιν <br class="lb"/>οὐδεμία μέθοδος,
                        ἀλλ’ ἔξεστιν ἁπλῶς ἐπιφέρειν ὁτιοῦν τοῖς <br class="lb"/>δοθεῖσι λήμμασιν, ὡς ἔστι μὲν,
                        οὐ χρηστέον δ’ αὐτῷ <br class="lb"/>πρὸς τὰς ἀποδείξεις. ἀλλ’ ἀμφότερα δεινῶς ἄτοπα. τὸ
                        μὲν <br class="lb"/>γὰρ πρότερον εἰ φαῖεν, ὥσπερ οὖν ἤδη τις ἀναισχυντήσας
                        <br class="lb"/>ἀπετόλμησεν εἰπεῖν, ἑξῆς γε ἀκούσονται παρ’ ἡμῶν τοιούτους <br class="lb"/>λόγους,
                        οἵουσπερ κᾀκεῖνος ἤκουσεν. αἱ ἀρτηρίαι διχίτωνές <br class="lb"/>εἰσιν, ἀλλὰ καὶ τὸ
                        αἷμα ξανθόν ἐστιν, οὐκ ἄρα <br class="lb"/>πνεῦμα μόνον, ἀλλὰ καὶ αἷμα περιέχουσιν αἱ
                        ἀρτηρίαι. <br class="lb"/>καὶ γελασάντων γε αὐτῶν, συνείροντες ἡμεῖς ἕτερον ἐπηνέγκαμεν
                        <br class="lb"/>λόγον τοιοῦτον· οἱ κόρακες μέλανές εἰσιν, ἀλλὰ <br class="lb"/>καὶ οἱ κύκνοι
                        λευκοί· οὐκ ἄρα πνεῦμα μόνον ἐν ταῖς ἀρτηρίαις <br class="lb"/>περιέχεται. καὶ πάλιν
                        γελῶντες τρίτον γε τοιοῦτον· <br class="lb"/>τὸ πῦρ θερμόν ἐστιν, ἀλλὰ καὶ ἡ χιὼν
                        ψυχρὰ, καὶ σὺ <br class="lb"/>μωρός· οὐκ ἄρα ἐνδέχεται πνεῦμα μόνον ἐν ταῖς ἀρτηρίαις
                        <br class="lb"/>περιέχεσθαι. ἂν γὰρ ὅλον ἐξῇ τοῖς δοθεῖσι λήμμασιν <br class="lb"/>ὁτιοῦν
                        ἐπιφέρειν, καὶ μηδεμία μέθοδος ᾖ τῆς τοῦ <br class="lb"/>συμπεράσματος εὑρέσεως, τί
                        κωλύει τοιούτους ἐρωτᾶσθαι <br class="lb"/>λόγους; ἐὰν δ’ ᾖ τις τέχνη καὶ μέθοδος,
                        αἷσπερ 
<a class="pb" href="#pb729" id="pb729">[p. 729]</a>
 ὁτιοῦν διαγινώσκεται, τίνων ὁμολογηθέντων τί
                        περαίνεται, <br class="lb"/>πότερον ὁ μὴ γιγνώσκων αὐτὴν, ἢ ὁ γινώσκων μὲν, μὴ
                        <br class="lb"/>χρώμενος δὲ δοκεῖ σοι σωφρονεῖν μᾶλλον, ἢ ὅστις γινώσκει <br class="lb"/>καὶ
                        κέχρηται; θαυμάζω δ’ ὑμῶν, ὦ Ἐρασιστράτειοι, πῶς <br class="lb"/>ὑμνοῦντες ἑκάστοτε τὸν
                        Ἐρασίστρατον τά τ’ ἄλλα καὶ ὡς Θεοφράστῳ <br class="lb"/>συνεγένετο, φεύγειν τολμᾶτε
                        τὰς λογικὰς μεθόδους, <br class="lb"/>ὧν χωρὶς οὔτε Θεόφραστος οὔτε Ἀριστοτέλης
                        ἐνεχείρουν τι <br class="lb"/>γράφειν. ταῦτά τινες αὐτῶν μόγις αἰδεσθέντες, ὥσπερ ἐξ
                        <br class="lb"/>ὕπνου βαθέος ἐγερθέντες, οὐκ ἔτ’ ἀγροίκως τε καὶ ἀγρίως, <br class="lb"/>ἀλλ’ ἤδη
                        λογικῶς τε καὶ ἀνθρωπίνως ἐπιγραφέντες ἐπεχείρουν <br class="lb"/>διαλέγεσθαι, καὶ τί,
                        φασὶν, πλέον ἂν περαίνοιτο <br class="lb"/>πρὸς τοῦ λόγου τοῦ, οὐχὶ καὶ αἷμα ἔχουσιν αἱ
                        ἀρτηρίαι καὶ <br class="lb"/>παρὰ καρδίας πληροῦνται πνεύματος, καὶ ἡμεῖς ἤδη μὲν
                        <br class="lb"/>ἔφαμεν αὐτὸ τοῦτο κακῶς ὑμᾶς ἐπιφέρειν· οὐκ ἄρα αἱ ἀρτηρίαι <br class="lb"/>αἷμα
                        περιέχουσιν. μὴ γὰρ τοῦτ’ εἶναι τὸ περαινόμενον, <br class="lb"/>ἀλλὰ τὸ μὴ δύνασθαι
                        συνδραμεῖν εἰς ταὐτὸ, αἷμά 
<a class="pb" href="#pb730" id="pb730">[p. 730]</a>
 τε περιέχεσθαι ταύτας, καὶ παρὰ
                        καρδίας πληροῦσθαι πνεύματος. <br class="lb"/>ἐφεξῆς δέ τοι πάλιν ἐκ τούτου ποτὲ καὶ τὸ
                        περιέχειν <br class="lb"/>αὐτὰς αἷμα συνάγομεν. ἔσται γὰρ ὁ λόγος τοιοῦτος. <br class="lb"/>εἰ
                        αἷμα περιέχουσιν αἱ ἀρτηρίαι, οὐ παρὰ καρδίας πληροῦνται <br class="lb"/>πνεύματος·
                        ἀλλὰ μὴν αἷμα περιέχουσιν αἱ ἀρτηρίαι· <br class="lb"/>οὐκ ἄρα παρὰ καρδίας πληροῦνται
                        πνεύματος. ἐφ’ <br class="lb"/>ᾧ πάλιν εἰ βουληθείημεν, τῶν ἔμπροσθεν ἀναμνήσαντες,
                        <br class="lb"/>αὖθις ἐρωτήσομεν ᾧδε· εἰ αἱ ἀρτηρίαι πλήρεις αἵματος <br class="lb"/>ὑπάρχουσιν,
                        καὶ αὗται σφύζουσι τεταγμένως, καὶ ταῖς ἀπ’ <br class="lb"/>αὐτῶν πεφυκυίαις οὐ
                        κωλύουσιν ὡσαύτως κινεῖσθαι, ἢ διὰ <br class="lb"/>τὸ πληροῦσθαι παρὰ τῆς καρδίας
                        πνεύματος σφύζουσιν, ἢ <br class="lb"/>δι’ ἄλλην αἰτίαν· ἀλλὰ μὴν οὐ τὸ πρῶτον· ἄρα τὸ
                        δεύτερον. <br class="lb"/>ἐφεξῆς δ’ αὖθις ἐρωτήσομεν ᾡδί· ἢ διὰ <span class="milestone">163</span>τὸ <br class="lb"/>πληροῦσθαι τοῦ παρὰ καρδίας πνεύματος αἱ
                        ἀρτηρίαι διαστέλλονται, <br class="lb"/>ἢ ὅτι διαστέλλονται, πληροῦνται· ἀλλὰ μὴν
                        <br class="lb"/>οὐ τὸ πρῶτον· ἄρα τὸ δεύτερον, τῷ εἶναί τινα δύναμιν ἐν <br class="lb"/>τοῖς
                        χιτῶσιν αὐτῶν, ὑφ’ ἧς διαστέλλονται, πᾶν ἕλκεται τὸ <br class="lb"/>συνεχὲς ἐκ παντὸς
                        μέρους αὐτῶν, ὅθεν ἂν ἐγχωρῇ. νοήσαις 
<a class="pb" href="#pb731" id="pb731">[p. 731]</a>
 δ’ ἂν ἔτι μᾶλλον ἐπὶ
                        παραδειγμάτων τὴν διαφορὰν πληρουμένου <br class="lb"/>διαστέλλεσθαι, καὶ
                        διαστελλομένου πληροῦσθαι. <br class="lb"/>οἱ μὲν γὰρ ἀσκοὶ καὶ οἱ θύλακοι πληρούμενοι
                        διαστέλλονται· <br class="lb"/>αἱ φύσαι δὲ τῶν χαλκέων διαστελλόμεναι πληροῦνται.
                        <br class="lb"/>τὰς τοίνυν ἀρτηρίας ὅτι μὲν ἢ κατὰ τὸν πρότερον ἢ <br class="lb"/>κατὰ τὸν
                        δεύτερον τρόπον ἀναγκαῖον πληροῦσθαι, παντὶ <br class="lb"/>δῆλον. ὅπως δ’ ἔχει
                        τἀληθὲς, ἐπιδέδεικται ἡμῖν καὶ δι’ <br class="lb"/>ἄλλων ὑπομνημάτων αὐτάρκως, ἀτὰρ οὐχ
                        ἥκιστα καὶ νῦν <br class="lb"/>πέφανται τὸ διαστελλομένας αὐτὰς ἕλκειν ἐκ παντὸς τοῦ
                        <br class="lb"/>πλησιάζοντος διὰ τῶν περάτων τε καὶ τρημάτων ὅ τι περ <br class="lb"/>ἂν
                        ἑτοιμότατα δύνηται πληρῶσαι τὴν διαστολὴν αὐτῶν. <br class="lb"/>ἢ γὰρ τοῦτο πάντως, ἢ
                        θάτερον· ἐδείχθη δὲ ψεῦδος ἐκεῖνο· <br class="lb"/>δῆλον ὡς τοῦτ’ ἀληθές. </p>
                </section>
                <section id="body-1-8" class="div textpart chapter level3">
                  <p class="p autofirst">Ὥσθ’, ὅταν ἀπορῶσι, πῶς εἰς ὅλον τὸ σῶμα <br class="lb"/>παρὰ τῆς καρδίας κομισθήσεται
                        τὸ πνεῦμα πεπληρωμένων <br class="lb"/>αἵματος τῶν ἀρτηριῶν, οὐ χαλεπὸν ἐπιλύσασθαι τὴν
                        ἀπορίαν <br class="lb"/>αὐτῶν, μὴ πέμπεσθαι φάντας, ἀλλ’ ἕλκεσθαι, μήτ’ <br class="lb"/>ἐκ καρδίας
                        μόνης, ἀλλὰ πανταχόθεν, ὡς Ἡροφίλῳ τε καὶ 
<a class="pb" href="#pb732" id="pb732">[p. 732]</a>
 πρὸ τούτου
                        Πραξαγόρᾳ, καὶ Φιλοτίμῳ, καὶ Διοκλεῖ, καὶ <br class="lb"/>Πλειστονίκῳ, καὶ Ἱπποκράτει,
                        καὶ μυρίοις ἑτέροις ἀρέσκει. <br class="lb"/>ὅτι μέντοι τῆς διαστελλούσης τὰς ἀρτηρίας
                        δυνάμεως οἷον <br class="lb"/>πηγή τίς ἐστιν ἡ καρδία, καὶ τοῦθ’ ἑτέρωθι πρὸς ἡμῶν
                        <br class="lb"/>ἐπιδέδεικται, καὶ τοῖς προειρημένοις ἅπασιν ἀνδράσιν ὡμολόγηται,
                        <br class="lb"/>καὶ πολλῷ φυσικώτερόν ἐστιν οὕτω δοξάζειν, ἢ ὡς <br class="lb"/>διά τινων ἀψύχων
                        σωμάτων ἡγεῖσθαι φέρεσθαι δι’ αὐτῶν <br class="lb"/>τὸ πνεῦμα. δυνάμεως γὰρ μεταλήψει
                        τὸ ζῶον τοῦ μὴ <br class="lb"/>ζῶντος, οὐκ οὐσίας περιοχῇ διαφέρει. ἀλλ’ οὐ νῦν περί γε
                        <br class="lb"/>τούτου πρόκειται λέγειν, οὐδ’ ἵν’ ἐπεξέλθοιμι τελέως τὸν <br class="lb"/>λόγον,
                        ὑπηρξάμην αὐτοῦ. δέδεικται γὰρ ἐν ἑτέροις ἱκανῶς <br class="lb"/>περὶ τούτων, καὶ
                        μάλιστ’ ἐν τοῖς περὶ τῶν Ἱπποκράτους καὶ <br class="lb"/>
                        <span class="milestone">226</span>Πλάτωνος δογμάτων ὑπομνήμασιν, ἀλλ’ ὑπὲρ
                        τοῦ <br class="lb"/>δεῖξαι, τίσιν ἀπατηθέντες οἱ περὶ τὸν Ἐρασίστρατον οὕτως
                        <br class="lb"/>ἄτοπον δόξαν προσήκαντο, καὶ τούτων τῶν δογμάτων ἠναγκάσθην
                        <br class="lb"/>μνημονεῦσαι. καὶ νῦν ἔτι προσθεὶς αὐτοῖς ἕν τι <br class="lb"/>τῶν ἐξ ἀνατομῆς
                        φαινομένων, ἐνταῦθά που καταπαύσω τὸν ﻿
<a class="pb" href="#pb733" id="pb733">[p. 733]</a>
 λόγον. ἔστι δὲ τὸ
                        φαινόμενον τόδε. τῶν προφανῶν τε ἅμα <br class="lb"/>καὶ μεγάλων ἀρτηριῶν εἰ ἐθελήσεις
                        ἡντιναοῦν γυμνῶσαι, <br class="lb"/>πρῶτον μὲν τοῦ δέρματος, ἔπειτα δὲ καὶ τῶν
                        ὑποκειμένων <br class="lb"/>τε καὶ παρακειμένων σωμάτων, ὡς περιβάλλειν αὐτῇ δύνασθαι
                        <br class="lb"/>βρόχον, καὶ μετὰ ταῦτα κατὰ μῆκος χαλάσας κοῖλον <br class="lb"/>ἐνθεῖναι κάλαμον
                        ἤ τινα χαλκοῦν αὐλίσκον εἴσω τῆς ἀρτηρίας <br class="lb"/>διὰ τοῦ χαλάσματος, ὡς
                        ἐπιφράττεσθαι πρὸς αὐτοῦ τό <br class="lb"/>τραῦμα καὶ κωλύεσθαι τὴν αἱμοῤῥαγίαν, ἄχρι
                        μὲν ἂν οὕτως <br class="lb"/>ἔχουσαν ἐπισκέπτῃς, θεάσῃ σφύζουσαν ὅλην, ἐπειδὰν <br class="lb"/>δὲ
                        βρόχον περιβαλὼν σφίγξῃς τὸν χιτῶνα τῆς ἀρτηρίας πρὸς <br class="lb"/>τὸν κάλαμον, οὐκ
                        ἔτ’ ὄψει τὰ μετὰ τὸν βρόχον ἐπισφύζοντα, <br class="lb"/>καίτοι ἡ τοῦ αἵματος τε καὶ
                        τοῦ <span class="milestone">164</span>πνεύματος <br class="lb"/>φορὰ διὰ τῆς τοῦ
                        καλάμου κοιλότητος ἐπὶ τὰ πέρατα τῆς <br class="lb"/>ἀρτηρίας ὡσαύτως ἐπιγίγνεται. καὶ
                        εἴπερ οὕτως εἶχον ἀρτηρίαι <br class="lb"/>τὸ σφύζειν, ἔσφυζον ἂν καὶ νυνὶ τὰ πρὸς τοῖς
                        πέρασιν <br class="lb"/>αὐτοῖς μόρια τὰ μετὰ τὸν βρόχον· οὐ μὴν γίγνεται· <br class="lb"/>δῆλον
                        οὖν, ὡς εἰ μὲν δύναμις ἀτρεμοίη, οὐ κινεῖσθαι παρὰ 
<a class="pb" href="#pb734" id="pb734">[p. 734]</a>
 τῆς καρδίας
                        αὐτὰς, διὰ δὲ τῶν χιτώνων αὐτὴν ἐπιπέμπεσθαι. <br class="lb"/>τὰ δὲ ὑπὸ Ἐρασιστράτου
                        περὶ κινήσεως τῶν ἀρτηριῶν εἰρημένα <br class="lb"/>ψευδῆ παντελῶς ἐστιν. πρὸ γὰρ τοῦ
                        παύσασθαι <br class="lb"/>τῆς γεγυμνωμένης ἀρτηρίας τὴν κίνησιν ἐν τοῖς μετὰ τὸν
                        <br class="lb"/>βρόχον μέρεσιν, ὅπερ οὐκ ἐχρῆν γίγνεσθαι πρὸ τοῦ βρόχον <br class="lb"/>αὐτῇ
                        περιβαλεῖν, ἔνεστι θεάσασθαι πᾶσαν ἑνὶ χρόνῳ κινουμένην, <br class="lb"/>οὐ τὸ μὲν
                        αὐτῶν πρότερον μόριον, τὸ δ’ ὕστερον, <br class="lb"/>ὅπερ Ἐρασίστρατος βούλεται.
                        καίτοι καὶ ταῦτ’ αὐτῷ δεινῶς <br class="lb"/>ἄτοπα. πρὶν μὲν γὰρ αἷμα περιέχειν αὐτὴν,
                        ἴσως ἄν τις <br class="lb"/>οὕτως ὠκεῖαν εἶναι τὴν τοῦ πνεύματος φορὰν συνεχώρησεν,
                        <br class="lb"/>ὡς λανθάνειν τὴν αἴσθησιν, ποῖά ποτ’ ἐστὶ μόρια τῆς ἀρτηρίας <br class="lb"/>τὰ
                        διαστελλόμενα πρότερα· πεπληρωμένης δὲ αἵματος, <br class="lb"/>οὐκ ἐγχωρεῖ τὸ πνεῦμα
                        τάχα οὕτως ὡς πρόσθεν ἀπὸ τῆς <br class="lb"/>καρδίας ἐπὶ τὰ πέρατα τῆς ἀρτηρίας
                        διεξέρχεσθαι. ἀλλ’ εἰ <br class="lb"/>καὶ τοῦτο οὕτως ἔφην, ἴσως οὐ συγχωρήσειεν ἥ γε
                        μετὰ τὸ <br class="lb"/>καταστῆναι τὸν κοῖλον κάλαμον εἰς τὴν ἀρτηρίαν τῶν κάτω
                        <br class="lb"/>μερῶν αὐτῆς κίνησις, πρὶν περιβληθῆναι τὸν βρόχον. ἀκινησία <br class="lb"/>δὲ,
                        περιβληθέντων, ἐναργῶς ἐνδείκνυται δύναμιν ἀπὸ 
<a class="pb" href="#pb735" id="pb735">[p. 735]</a>
 καρδίας
                        ἐπιπέμπεσθαι τοῖς χιτῶσι τῶν ἀρτηριῶν τὴν διαστέλλουσαν <br class="lb"/>αὐτὰς, οὐχ ὕλην
                        διὰ τῆς κοιλότητος. ὡς γὰρ <br class="lb"/>καὶ τὸν τοῦ ποδὸς δάκτυλον κινῆσαι
                        προελόμενοι παραχρῆμα <br class="lb"/>κινοῦμεν αὐτὸν, οὐ τὸν λογισμὸν ἔχοντες ἐν αὐτῷ
                        <br class="lb"/>τῷ μορίῳ, διαδοθείσης δέ τινος ἐπ’ αὐτὸν ἐν ἀκαρεῖ χρόνῳ <br class="lb"/>δυνάμεως,
                        οὕτω κᾀπὶ τῆς καρδίας καὶ τῶν ἀρτηριῶν γίγνεται. <br class="lb"/>ταῖς μὲν γὰρ δυνάμεσι
                        τὸ τάχος τῆς κινήσεως ὁμολογεῖ, <br class="lb"/>ταῖς δ’ ὕλαις ἀντιμαρτυρεῖ. ταῦτ’ εἴ
                        τις φυλάττοιτο <br class="lb"/>θέσιν, ὡς Ἀριστοτέλης εἴωθε λέγειν, οἶδ’ ὅτι βεβαίως
                        ἀποδεικνύναι <br class="lb"/>τὸ προκείμενον αὐτοῦ δόξει, μὴ φυλάττοντι δὲ
                        <br class="lb"/>φιλονίκως ἅπερ ἔθετο, μήθ’ ὑπὸ τούτου πείθεσθαι μήθ’ <br class="lb"/>ὑφ’ ἑτέρας
                        ἀποδείξεως ἀναγκαῖόν ἐστιν, ἀλλὰ πρὸς τοῖς <br class="lb"/>φαινομένοις ἐξ ἀνατομῶν
                        καταψεύδεσθαι. καὶ γράφουσι μὲν <br class="lb"/>πολλοὶ τρόπους τινὰς ἀνατομῶν, ὡς
                        δείξειν ἐπαγγέλλονται <br class="lb"/>κενὰς αἵματος εἶναι τὰς ἀρτηρίας, εἶτ’ οὐδεὶς ἐξ
                        αὐτῶν <br class="lb"/>ἀληθής ἐστιν. εἴρηται γὰρ δή που καὶ πρὸς Ἐρασιστράτου 
<a class="pb" href="#pb736" id="pb736">[p. 736]</a>
 πολὺ μείζονα. τούτων τοίνυν ἀναισχύντως ψευδόμενος ἐν
                        <br class="lb"/>ταῖς ἀνατομαῖς, ἐξ ὧν πεπορισμένος, ἀλλ’ οὐκ ἦν εἰς τοσοῦτο
                        <br class="lb"/>Ἐρασίστρατος ἀναίσχυντος, ὡς γράφειν ἐπιχειρεῖν, ἃ <br class="lb"/>δὴ ἰδεῖν ἦν
                        ἀδύνατον. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>An in arteriis sanguis contineatur</a>
          </header>
          <ul class="tree">
            <li>
              <a href="#body-1">An in arteriis sanguis contineatur</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
