<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:22"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg068">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg068.1st1K-grc1.xml">De venae sectione adversus Erasistratum</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg068.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">11</span>, <span class="biblScope">147-186</span>, <span class="date">1826</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb147" id="pb147">[p. 147]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΠΕΡΙ ΦΛΕΒΟΤΟΜΙΑΣ ΠΡΟΣ <br class="lb"/>ΕΡΑΣΙΣΤΡΑΤΟΝ ΒΙΒΛΙΟΝ.<a class="bookmark" href="#body-1-1"> §</a></h3>
                  <p class="p autofirst">Ἄξιον εἶναί μοι δοκεῖ ζητήσεως οὐ σμικρᾶς <br class="lb"/>τί δή ποτε καὶ τἄλλα τῆς
                        τέχνης ἱκανὸς ὢν ὁ Ἐρασίστρατος, <br class="lb"/>κᾀν τοῖς σμικροτάτοις οὕτως ἐπιμελὴς
                        ὥστε καὶ <br class="lb"/>λαχάνων τινῶν καὶ καταπλασμάτων ἑψήσεις γράφειν, ἐφ’ ὧν
                        <br class="lb"/>ἤρκεσεν ἂν ἑτέρῳ πρὸς ὅ τι συμφέρει μόνον εἰπόντι τὸν τρόπον <br class="lb"/>τῆς
                        σκευασίας παραλιπεῖν, ὡς οὐδὲν μέγα καὶ αὐτόν <br class="lb"/>τινι τῶν ἐντυγχανόντων
                        ἐξευρεῖν, ἐν οὕτως ἰσχυρῷ καὶ μεγάλῳ <br class="lb"/>βοηθήματι τῇ φλεβοτομίᾳ καὶ
                        οὐδενὸς ἧττον τῶν δραστικωτάτων <br class="lb"/>εὐδοκιμοῦντι παρὰ τοῖς πρεσβυτέροις
                        αὐτοῦ λόγον 
<a class="pb" href="#pb148" id="pb148">[p. 148]</a>
 οὐδένα πεποίηται. σχεδὸν γὰρ οὔτε τοὔνομα τῆς
                        φλεβοτομίας <br class="lb"/>ἐστὶν εὑρεῖν ἐν οὐδενὶ συγγράμματι, πλὴν ἅπαξ ἐν τῷ
                        <br class="lb"/>περὶ αἵματος ἀναγωγῆς, ἐπιμνησθέντος αὐτοῦ κατὰ τὸ πάρεργον
                        <br class="lb"/>μᾶλλον, ὡς ἄν τῳ δόξειεν, ἢ μετά τινος ἀξιολόγου <br class="lb"/>σπουδῆς· μάθοις
                        δ’ ἂν ἐξ αὐτῆς τῆς ῥήσεως ἐχούσης ὧδε· <br class="lb"/>ἀποδέσεις δὲ ποιεῖσθαι παρά τε
                        τὰς μασχάλας καὶ τοὺς βουβῶνας <br class="lb"/>μὴ ὥσπερ ἔνιοι τῶν μιμουμένων τὰς
                        θεραπείας οὐδὲν <br class="lb"/>παρακολουθοῦντες αἵματος χάριν ταῦτα ποιοῦνται, ἀλλ’
                        <br class="lb"/>ἀποπιέζονται ἱκανῶς τοῖς δεσμοῖς. ἐν γὰρ τοῖς ἀποδουμένοις <br class="lb"/>μέρεσι
                        τοῦ σώματος πλεῖον αἷμα ἀπολαμβάνεται· δηλοῖ δὲ <br class="lb"/>ἥ τε διάτασις τῶν
                        φλεβῶν καὶ ἡ φλεβοτομία· πολὺ γὰρ πλεῖον <br class="lb"/>ῥεῖ, <span class="milestone">393</span>ὅτε ἀποδεθῇ τὸ φλεβοτομούμενον μέρος τοῦ σώματος. <br class="lb"/>ἐπὶ δὲ
                        τῆς ἀναγωγῆς τοῦ αἵματος πλεῖστον ἀπολαμβάνεται <br class="lb"/>τοῦ αἵματος ἀπὸ τῆς
                        ἀποδέσεως ἔν τε τοῖς σκέλεσι <br class="lb"/>καὶ τοῖς βραχίοσιν. ἐλάσσονος γὰρ
                        γινομένου τοῦ περὶ τὸν <br class="lb"/>θώρακα καὶ ἐλαφροτέρα ἔσται ἡ ἀναγωγή. τὸ δ’
                        αὐτὸ τοῦτο <br class="lb"/>βούλονται ποιεῖν καὶ οἱ φλεβοτομοῦντες τοὺς ἀνάγοντας τὸ
                        <br class="lb"/>αἷμα. ἀλλὰ πολὺ βέλτιον ὁ Χρύσιππος, οὐ μόνον τὸ παρὸν 
<a class="pb" href="#pb149" id="pb149">[p. 149]</a>

                        ἐπιβλέπων, ἀλλὰ καὶ τοῦ ἐπιφερομένου κινδύνου φροντίζων. <br class="lb"/>ἐχόμενος γὰρ
                        τοῦ περὶ τὴν ἀναγωγὴν ὁ κατὰ τὴν φλεγμονὴν <br class="lb"/>κίνδυνος, ἐν ᾧ προσφέρειν
                        μὲν οὐ ῥᾴδιον· φλεβοτομηθέντι <br class="lb"/>δὲ καὶ πολὺν χρόνον ἀσιτήσαντι κίνδυνος
                        ἐκλυθῆναι· ὁ δὲ <br class="lb"/>τὴν ἐνυπάρχουσαν τροφὴν ἐν τῷ σώματι κατεργαζομένην εἰς
                        <br class="lb"/>τόπους ἀλύτους μεταστησάμενος, καθ’ ὃν καιρὸν ὁ τῆς ἐκλύσεως
                        <br class="lb"/>κίνδυνος· ὅταν δὲ οὕτως παραλλάξῃ, ἐξ ἑτοίμου ταῦτ’ <br class="lb"/>ἤδη χρώμενος
                        καὶ μὴ προσφέρειν ἀναγκαζόμενος, ἄκρως περιττὸς <br class="lb"/>τῇ διανοίᾳ καὶ ἄξιος
                        ἐπαίνου καὶ δι’ ὅλου ἀκολουθῶν <br class="lb"/>αὐτὸς ἑαυτῷ. ὅτι μικρὰ ταῦτα καὶ τὰ
                        τυχόντα, καὶ οὔτε τῆς <br class="lb"/>Ἐρασιστράτου περὶ τὴν τέχνην ἀκριβείας οὔτ’ αὐτοῦ
                        τοῦ <br class="lb"/>βοηθήματος τῆς δυνάμεως ἄξια, παντὶ δῆλον. εἰ μὲν μήτε παρ’
                        <br class="lb"/>Ἱπποκράτει μήτε παρὰ Διοκλεῖ μήτε παρ’ Εὐρυφῶντι μήθ’ <br class="lb"/>ὅλως παρ’
                        ἄλλῳ μηδενὶ τῶν Ἐρισιστράτου πρεσβυτέρων ἦν εὑρεῖν <br class="lb"/>τὸ βοήθημα
                        γεγραμμένον, ἴσως ἄν τις ὑπενόησεν, εἰ μήπω <br class="lb"/>τῆς χρήσεως εὑρημένης ἢ μὴ
                        παρὰ τοῖς εὐδόξοις εὐδοκιμούσης, <br class="lb"/>εὐλόγως αὐτὸν παραλιπεῖν. ἐπεὶ δὲ
                        εὕροιντο ἄλλοι καὶ πολλή 
<a class="pb" href="#pb150" id="pb150">[p. 150]</a>
 τις χρῆσις ἤδη τοῦ βοηθήματος ἦν, οὐκ
                        ἐφ’ ἑνὸς μόνον οὐδὲ <br class="lb"/>τοῦ τυχόντος πάθους, ἀλλ’ ἐπὶ τῶν πλείστων τε καὶ
                        ὀξυτάτων, <br class="lb"/>οὕτως γὰρ ὁ Ἱπποκράτης γε αὐτὸς, ὁ τῶν καλῶν τῆς <br class="lb"/>τέχνης
                        ἁπάντων ἡμῖν ἡγεμὼν, οἵ τ’ ἄλλοι παλαιοὶ φαίνονται <br class="lb"/>χρώμενοι. τί δή ποτε
                        παθὼν ὁ Ἐρασίστρατος ἠμέλησε τελέως <br class="lb"/>τὸν ὑπὲρ αὐτῆς διεξελθεῖν λόγον;
                        καὶ γὰρ ἀρεσκόμενον ἐχρῆν <br class="lb"/>ἐπισημαίνεσθαι τοῖς πάθεσιν αὐτὸ
                        προσαναγράψαντα, καθάπερ <br class="lb"/>τἄλλα βοηθήματα, καὶ ἀρεσκομένου εἰπεῖν αἰτίαν
                        δι’ ἣν <br class="lb"/>ἀρέσκεται. ὁ δὲ τοσοῦτον ἀποδεῖ τὸν λόγον ὑποσχεῖν περὶ <br class="lb"/>τῆς
                        τοῦ βοηθήματος δυνάμεως, ὥστ’ οὐδ’ ὅτι χρηστέον ἢ μὴ <br class="lb"/>χρηστέον ἐμήνυσεν,
                        οὐδ’ ὅλως ἐτόλμησεν ἀποφήνασθαι ἣν <br class="lb"/>ἔχει γνώμην πλὴν ἅπαξ, ὡς εἶπον, ἐφ’
                        ἑνὸς πάθους, καίτοι <br class="lb"/>κᾀξ αὐτῶν ὧν σιωπᾷ κατάφωρον αὐτοῦ τῆς γνώμης τὸ
                        <br class="lb"/>κεφάλαιον. οὐ γὰρ δὴ ἀρεσκόμενόν γ’ ἂν αὐτῷ παρέλιπεν, οὐδὲ <br class="lb"/>τὰ μὲν
                        σμικρὰ τῶν τοῖς πάθεσιν συμφερόντων γραφῆς ᾤετο <br class="lb"/>δεῖσθαι, τὰ δ’ οὕτω
                        μεγάλα δύνασθαί τινα καὶ χωρὶς τοῦ <br class="lb"/>παρ’ ἐκείνου μαθεῖν αὐτὸν ἐξευρεῖν.
                    </p>
                </section>
                <section id="body-1-2" class="div textpart chapter level3">
                  <p class="p autofirst">Ἡ δ’ αἰτία δι’ ἣν οὐκ ἐχρῆτο φλεβοτομίᾳ, <br class="lb"/>τὸ μὲν ἀληθέστατον φάναι, τάχ’
                        ἄν τῳ δόξειε μαντείας δεῖσθαι. 
<a class="pb" href="#pb151" id="pb151">[p. 151]</a>
 τί γὰρ ἄν τις εἰδείη πῶς
                        Ἐρασίστρατος ἐγίνωσκεν <br class="lb"/>ὑπὲρ ὧν αὐτὸς οὐδὲν ἐμνημόνευσε διεξοδικῶς; ὅμως
                        δ’ οὖν <br class="lb"/>ἐτόλμησάν τινες ἀπομαντεύσασθαι τῆς γνώμης αὐτοῦ. κατάφωροι
                        <br class="lb"/>δ’ εἰσὶν ἁμαρτάνοντες οὐχ ἥκιστα ἐξ ὧν πρὸς ἀλλήλους <br class="lb"/>διαφέρονται.
                        δοκεῖ γὰρ αὐτῶν οὐδενὶ τὰ αὐτὰ, καὶ τὸ <br class="lb"/>πάντων δεινότατον, ὅτι μηδ’
                        αὐτοῖς τοῖς συμφοιτηταῖς μὲν <br class="lb"/>τοῦ Ἐρασιστράτου, μαθηταῖς δὲ Χρυσίππου
                        τοῦ Κνιδίου, <br class="lb"/>οὗπερ δὴ πρώτου τὸ δόγμα τοῦτ’ ἦν, μὴ χρῆσθαι φλεβοτομίᾳ·
                        <br class="lb"/>οὐδὲ γὰρ ἐκείνοις ὁμολογεῖται περὶ τῆς Χρυσίππου <br class="lb"/>γνώμης οὐδέν.
                        ἀλλὰ τὰ μὲν ὑπό τε Ἀποιμάντου καὶ Στράτωνος <br class="lb"/>εἰρημένα καταγέλαστα.
                            <span class="milestone">394</span>καὶ γὰρ τὸ σχάσαι τὴν <br class="lb"/>φλέβα
                        δύσκολον εἶναί φασιν καὶ τὸ διαγνῶναι καὶ τὸ διαιρῆσαι <br class="lb"/>τὴν ἀρτηρίαν
                        αὐτὴν, μετὰ δ’ ἐν τούτῳ κακὸν ἀποβαίνει, <br class="lb"/>εἰ ἀντὶ φλεβὸς ἀρτηρίαν
                        διαιρεῖσθαι συμβαίνει· καὶ ὅτι δείσας <br class="lb"/>τις ἔθανεν, ὁ μὲν καὶ πρὸ τοῦ
                        τμηθῆναι τὸ ἀγγεῖον, ὁ δὲ καὶ <br class="lb"/>τμηθεὶς οὐκ ἀνεκομίσθη· καὶ ὅτι
                        ἡμοῤῥάγησέ τις ἀνεπισχέτως· <br class="lb"/>τὰ δ’ ὑφ’ ἑτέρων λεγόμενα, τῶν μὲν, ὅτι τοῦ
                        μέτρου τῆς ﻿
<a class="pb" href="#pb152" id="pb152">[p. 152]</a>
 κενώσεως ἐστοχάσθαι χαλεπὸν, ὥστε ἀναγκαῖον ἢ
                        ἐνδεῶς <br class="lb"/>κενώσαντι μηδὲν εἶναι πλέον ἢ τὸ σύμμετρον ὑπερβαλόντι
                        <br class="lb"/>μεγίστην ἀκολουθῆσαι βλάβην. τί γὰρ ἂν ἀποδέοι, φασὶ, σφαγῆς
                        <br class="lb"/>ἄμετρος φλεβοτομία; τῶν δὲ, ὅτι παρέμπτωσις τοῦ <br class="lb"/>πνεύματος ἐκ τῶν
                        ἀρτηριῶν εἰς τὰς φλέβας γένοιτ’ ἂν, ἀκολουθήσει <br class="lb"/>γὰρ ἐξ ἀνάγκης κατὰ τὰς
                        συναναστομώσεις τοῦ αἵματος <br class="lb"/>κενουμένου τὸ πνεῦμα· τῶν δ’, ὅτι τοῦ
                        πάθους τῆς <br class="lb"/>φλεγμονῆς ἐν ἀρτηρίαις συνισταμένου, περιττὸν ἐκκενοῦν
                        <br class="lb"/>τὰς φλέβας. τὰ δὲ τοιαῦτα κᾂν εἴ τινι ἔδοξεν εἶναι πιθανὰ, <br class="lb"/>κατά γε
                        τὴν ἀλήθειαν αὐτὴν οὔτε πιθανὸν οὐδὲν ἔχει καὶ <br class="lb"/>ψευδῆ φανερῶς ἐστι·
                        πολλῷ γὰρ ἂν ἦσαν πιθανώτεροι ταῦτα <br class="lb"/>λέγοντες ἅπερ ἑτέροις τισὶν ἐκ τῆς
                        τῶν χυμῶν φύσεως ὁρμωμένοις <br class="lb"/>εἴρηται. καὶ τάχ’ ἂν ἴσως καὶ δέοιτό τις
                        πρὸς ἐκείνους <br class="lb"/>λόγου πλείονος, ἀλλ’ οὐ νῦν καιρός· εἰς μακρόν τε γὰρ
                        οὕτω <br class="lb"/>λόγον μῆκος ἐκπεσεῖν ἀνάγκη, καὶ ἄλλως οὐδὲν κατεπείγει τὰ
                        <br class="lb"/>μήθ’ ὑπ’ Ἐρασιστράτου μήθ’ ὑπ’ ἄλλου τινὸς τῶν Χρυσίππου <br class="lb"/>μαθητῶν
                        εἰρημένα νῦν ἐπιχειρεῖν ἐξελέγχειν. </p>
                </section>
                <section id="body-1-3" class="div textpart chapter level3">
                  <p class="p autofirst"><span class="milestone">2</span>Ἄριστα οὖν μοι δοκῶ διαθέσθαι τὸν 
<a class="pb" href="#pb153" id="pb153">[p. 153]</a>
 λόγον, εἰ τἄλλα παραλιπὼν ἀπ’ αὐτῶν ἀρξαίμην τῶν Ἐρασιστράτῳ
                        <br class="lb"/>δοκούντων· εἰρήσεται δ’ ὡς ἔνι μάλιστα διὰ βραχυτάτων. <br class="lb"/>ἀρέσκει δὲ
                        αὐτῷ πνεύματος μὲν ἀγγεῖον εἶναι τὴν <br class="lb"/>ἀρτηρίαν, αἵματος δὲ τὴν φλέβα·
                        σχιζόμενα δ’ ἀεὶ τὰ μείζω <br class="lb"/>τῶν ἀγγείων εἰς ἐλάττονα μὲν τὸ μέγεθος,
                        ἀριθμὸν δὲ πλείω <br class="lb"/>καὶ πάντῃ τοῦ σώματος ἐνεχθέντα, μηδένα γὰρ εἶναι
                        τόπον <br class="lb"/>ἔνθα μὴ πέρας ἀγγείου κείμενον ὑπάρχει, εἰς οὕτω σμικρὰ
                        <br class="lb"/>πέρατα τελευτᾷν, ὥστε τῇ μύσει τῶν ἐσχάτων στομάτων κρατούμενον
                        <br class="lb"/>ἐντὸς αὐτῶν ἴσχεσθαι τὸ αἷμα· καὶ διὰ τοῦτο καίτοι <br class="lb"/>παρακειμένων
                        ἀλλήλοις τοῦ στόματος τοῦ τε τῆς φλεβὸς <br class="lb"/>καὶ τῆς ἀρτηρίας, ἐν τοῖς
                        ἰδίοις ὅροις μένειν τὸ αἷμα μηδαμόθι <br class="lb"/>τοῖς τοῦ πνεύματος ἐπεμβαῖνον
                        ἀγγείοις. μέχρι μὲν δὴ <br class="lb"/>τοῦδε νόμῳ φύσεως διοικεῖσθαι τὸ ζῶον· ἐπεὶ δέ
                        τις αἰτία <br class="lb"/>βίαιος ἐκ τῶν φλεβῶν εἰς τὰς ἀρτηρίας τὸ αἷμα μεταχθῆναι,
                        <br class="lb"/>αὐτὸ νοσεῖν ἀναγκαῖον ἤδη. αἰτίας δὲ καὶ ἄλλας τινὰς καὶ <br class="lb"/>οὐδεμιᾶς
                        ἐλάττω τὸ πλῆθος εἶναι τοῦ αἵματος, ὑφ’ οὗ διατείνεσθαι <br class="lb"/>μὲν τὸν χιτῶνα
                        τῆς φλεβὸς, ἀναστομοῦσθαι δὲ τὰ <br class="lb"/>πρότερον μεμυκότα πέρατα, μεταχεῖσθαι
                        δὲ εἰς τὰς ἀρτηρίας <br class="lb"/>τὸ αἷμα, κᾀντεῦθεν τῷ παρὰ καρδίας φερομένῳ
                        πνεύματι 
<a class="pb" href="#pb154" id="pb154">[p. 154]</a>
 προσκόπτον καὶ ἐνιστάμενον, ἀλλοιοῦντι τὴν ἐκείνου
                        κίνησιν, <br class="lb"/>ἡνίκ’ ἂν ἐγγὺς ᾖ καὶ κατ’ εὐθὺ τῆς ἀρχῆς καὶ τοῦτ’ εἶναι τὸν
                        <br class="lb"/>πυρετόν· ὠθούμενόν τε ὑπ’ αὐτοῦ πρόσω σφηνοῦσθαι κατὰ <br class="lb"/>τὰ πέρατα
                        τῶν ἀρτηριῶν καὶ τοῦτ’ εἶναι τὴν φλεγμονήν. <br class="lb"/>οὕτω μὲν ἐπὶ πλήθει
                        φλεγμονὴν ἐργάζεται τῷ λόγῳ τῷδε, ἐπὶ <br class="lb"/>τραύμασι δὲ φλεγμονὴν αἰτιᾶται
                        μὲν, κᾀνταῦθα τὴν παρέμπτωσιν <br class="lb"/>ἐκ τῶν φλεβῶν εἰς τὰς ἀρτηρίας τοῦ
                        αἵματος, αὐτῆς <br class="lb"/>δὲ τῆς παρεμπτώσεως αἰτίαν εἶναί φησι τὴν πρὸς τὸ
                        κενούμενον <br class="lb"/>ἀκολουθίαν. ὅταν γὰρ τῶν ἐν τῷ τετρωμένῳ μέρει
                        <br class="lb"/>διαιρεθεισῶν ἀρτηριῶν ἐκχυθῇ, κατὰ τὴν τρῶσιν ἅπαν τὸ <br class="lb"/>πνεῦμα καὶ
                        κίνδυνος ᾖ κε<span class="milestone">395</span>νὸν γενέσθαι τόπον, ἕπεσθαι
                        <br class="lb"/>κατὰ τὰς συναναστομώσεις τὸ αἷμα, τοῦ κενουμένου πνεύματος <br class="lb"/>τὴν
                        βάσιν ἀναπληροῦντος· ἀνεωγότος μὲν οὖν τοῦ πνεύματος <br class="lb"/>ἐκχεῖσθαι,
                        κλεισθέντος δὲ καὶ μύσαντος ἔνδον ὠθούμενον <br class="lb"/>ὑπὸ τοῦ παρὰ καρδίαν
                        ἐπιπεμπομένου πνεύματος <br class="lb"/>ἀθροίζεσθαι πάλιν ἅπαν ἐν τοῖς περὶ τὸ τραῦμα
                        τόποις, καὶ <br class="lb"/>τὴν φλεγμονὴν οὕτως ἐργάζεσθαι. ἄγε δὴ, συγχωρήσομεν γὰρ
                        <br class="lb"/>αὐτὸν κατά γε τὸ παρὸν ἀληθεύειν ἅπαντα περί τε πυρετοὺς <br class="lb"/>καὶ
                        φλεγμονὰς, καίτοι γ’ ὅτι μηδὲν αὐτῶν ἀληθές ἐστιν ἐν 
<a class="pb" href="#pb155" id="pb155">[p. 155]</a>
 ἑτέροις
                        ἀπεδείξαμεν, ἐφεξῆς ἡμᾶς διδαξάτω τὰ ἰάματα. φησὶ <br class="lb"/>γοῦν αὐτὸς ἔν τε
                        ἄλλοις πολλοῖς, κᾀν τῷ τρίτῳ περὶ πυρετῶν <br class="lb"/>κατὰ λέξιν οὕτω· περὶ μὲν οὖν
                        τὰς ἀρχὰς τῶν ἀῤῥωστιῶν καὶ <br class="lb"/>τὰς τῶν φλεγμονῶν γενέσεις ἀφαιρετέον ἂν
                        εἴη πᾶσαν προσφορὰν <br class="lb"/>ῥοφημάτων· καὶ γίνονται ὡς τὸ πολὺ αἱ τοὺς πυρετοὺς
                        <br class="lb"/>ποιοῦσαι τῶν φλεγμονῶν διὰ πληθώραν. διδομένων οὖν <br class="lb"/>ἐν τοῖς
                        τοιούτοις καιροῖς προσφορῶν καὶ τῆς πέψεως καὶ <br class="lb"/>ἀναδόσεως τὰς καθ’ αὑτὰς
                        ἐνεργείας ἀποδιδουσῶν, πληρουμένων <br class="lb"/>τῶν ἀγγείων τῆς τροφῆς, ἐπὶ πλέον τε
                        ἰσχυροτέρας συμβήσεται <br class="lb"/>τὰς φλεγμονὰς γίνεσθαι. ταῦτα μὲν ὑπὲρ τῶν περὶ
                        <br class="lb"/>πλήθει χωρὶς τραύματος γιγνομένων φλεγμονῶν· ὑπὲρ δὲ τῶν <br class="lb"/>ἐπὶ
                        τραύμασιν ἐν πρώτῳ πάλιν περὶ πυρετῶν ὧδέ πώς φησιν. <br class="lb"/>ἀκόλουθοι δὲ καὶ
                        θεραπεῖαι τούτοις εἰς τὸ ἀφλέγμαντα <br class="lb"/>πάντα γίνεσθαι τὰ τραύματα· καὶ τῶν
                        φαρμάκων τὰ μὲν <br class="lb"/>περιχριόμενα ἐπὶ τοὺς ὑγιεῖς τόπους ἀποστύφοντα καὶ
                        μύοντα <br class="lb"/>κωλύει τὴν συνίωσιν τοῦ ἄνωθεν κεχυμένου αἵματος ἐπὶ τοὺς
                        <br class="lb"/>διῃρημένους τόπους γίνεσθαι. ἐν δὲ τοῖς ἀπαθέσι τόποις πολλῶν
                        <br class="lb"/>ἀνεστομωμένων ἀρτηριῶν τε καὶ φλεβῶν εἰς τοὺς αὐτοὺς <br class="lb"/>τόπους
                        μετάληψις γίνεται εἰς τὰς φλέβας τοῦ παρεμπεπτωκότος 
<a class="pb" href="#pb156" id="pb156">[p. 156]</a>
 αἵματος
                        εἰς τὰς ἀρτηρίας. εἶτα ἐφεξῆς πάλιν ἀκόλουθον τούτοις <br class="lb"/>καὶ τὸ μηδὲν
                        προσφέρειν τοῖς τετραυματισμένοις ὑπὸ <br class="lb"/>τοὺς τῆς φλεγμονῆς καιρούς.
                        κενούμεναι γὰρ αἱ φλέβες τῆς <br class="lb"/>τροφῆς ῥᾷον παραδέξονται τὸ παρεμπεπτωκὸς
                        αἷμα εἰς τὰς <br class="lb"/>ἀρτηρίας. τούτου δὲ συμβαίνοντος ἧττον αἱ φλεγμοναὶ
                        <br class="lb"/>ἔσονται. οὐκοῦν ὅτι μὲν χρὴ κενῶσαι τὸ πλῆθος καὶ ὅτι δέξασθαι
                        <br class="lb"/>πάλιν εἰς ἑαυτὰς αἱ φλέβες οὐκ ἂν δύναιντο τὸ αἷμα <br class="lb"/>μεσταὶ
                        τυγχάνουσαι καὶ διατεταμέναι, συμφωνεῖται τοῦτό γε <br class="lb"/>καὶ αὐτῷ τῷ
                        Ἐρασιστράτῳ. τὸ δὲ ὅτῳ χρὴ τρόπῳ κενῶσαι <br class="lb"/>αὐτὰς τὸ ἀμφισβητούμενόν
                        ἐστιν. </p>
                </section>
                <section id="body-1-4" class="div textpart chapter level3">
                  <p class="p autofirst">Ἐγὼ μὲν οὖν ᾤμην, ἐπειδὴ ἅπαξ τὸ κενούμενον <br class="lb"/>ὡμολόγηται, ῥᾷστόν τε ἤδη
                        καὶ ἑτοιμότατόν ἐστιν <br class="lb"/>τεμεῖν τὴν φλέβα· καὶ γὰρ ἂν τάχιστα οὕτω καὶ
                        αὐτὰς μόνας <br class="lb"/>τὰς φλεγμονὰς ἐξεκενώσαμεν, ὡς αἵ γε ἀσιτίαι πρὸς τῷ χρόνου
                        <br class="lb"/>δεῖσθαι μακροῦ καὶ ὅλην τὴν ἕξιν κενοῦσιν ὁμοίως· τὸ <br class="lb"/>δὲ οὐ χρή. τί
                        γὰρ ἄν τις κενοίη τὸ μὴ δεόμενον κενώσεως ἢ <br class="lb"/>τί τὰς σάρκας ἐκτήκοι,
                        παρὸν ἀποχεῖν τοῦ αἵματος; ἵνα <br class="lb"/>τἄλλα ὅσα ταῖς μακραῖς ἀσιτίαις ἐξ
                        ἀνάγκης ἕπεται κακὰ παραλείπω, ﻿
<a class="pb" href="#pb157" id="pb157">[p. 157]</a>
 τήν τε δύναμιν κάμνουσαν καὶ
                        τοὺς χυμοὺς ἐπὶ τὸ <br class="lb"/>χολῶδες καὶ πικρὸν τρεπομένους καὶ καρδιωγμοὺς
                        πολλοὺς <br class="lb"/>καὶ ἄσην καὶ διαχώρημα ἰσχόμενον, καὶ πάνθ’ ἁπλῶς τὰ
                        <br class="lb"/>περιττώματα δριμύτερα γιγνόμενα, ὧν οὐδὲν ὁ Ἐρασίστρατος <br class="lb"/>ἰδὼν,
                        ὥσπερ οἱ τυφλοὶ, λείας ὁδοῦ καὶ πλατείας καὶ <br class="lb"/>εὐθείας ἐγγὺς οὔσης
                        πολλάκις στενὴν καὶ τραχεῖαν καὶ <br class="lb"/>μακρὰν ἑλόμενοι περιέρχονται· καὶ
                        αὐτὸς οὕτω παρακειμένην <br class="lb"/>ὁδὸν σύντομον ἱκανῶς καὶ ἄλυπον παριδὼν ἐπὶ
                        <br class="lb"/>μοχθηρὰν καὶ μακρὰν ἐλήλυθεν, τοῦτο μόνον θεασάμενος, <br class="lb"/>εἰ ἐφ’ ὃ
                        βούλεται ἄγει αὐτὸν ἡ ὁδὸς, <span class="milestone">396</span>οὐκ ἔτι δὲ εἰ
                        <br class="lb"/>ταχέως καὶ ἀλύπως. ἄγει μὲν γὰρ ἐπὶ τὴν τοῦ πλήθους <br class="lb"/>κένωσιν καὶ ἡ
                        ἀσιτία, σύμφημι τοῦτο, ἀλλ’ ἐν χρόνῳ τε <br class="lb"/>μακρῷ σὺν τῷ λυπῆσαι πολλά. καὶ
                        ὅμως τηλικοῦτον βοήθημα <br class="lb"/>παραλιπὼν ὁ σοφὸς Ἐρασίστρατος, ὃν ἀξιοῦσί
                        τινες <br class="lb"/>Ἱπποκράτει παραβάλλειν, οὐκ αἰδεῖται μηδὲν πιθανόν τι καὶ
                        <br class="lb"/>εὔλογον, ἀλλ’ ἀπομνημονεύσας ὥσπερ τινὸς τῶν φαυλοτάτων <br class="lb"/>τε καὶ
                        οὐδενὸς ἀξίων. ἀλλ’ οὐχ Ἱπποκράτης, ὦ Ἐρασίστρατε, <br class="lb"/>μηδέν τι χείρων
                        ἰατρός σου περὶ φλεβοτομίας 
<a class="pb" href="#pb158" id="pb158">[p. 158]</a>
 οὕτως ἐπεγίνωσκεν· ἀλλ’ ἃ σὺ
                        θαυμάζεις λόγῳ, ταῦτ’ ἔργῳ <br class="lb"/>ποιῶν εὑρίσκεται. θαυμάζεις μὲν γὰρ τὴν
                        φύσιν, ὡς τεχνικήν <br class="lb"/>τε ἅμα καὶ προνοητικὴν τοῦ ζώου, μιμῇ δ’ αὐτὴν
                        <br class="lb"/>οὐδαμοῦ· ἢ διὰ τί πολλάκις ἰδὼν αἵματος κενώσει τὴν <br class="lb"/>φύσιν
                        ἰασαμένην πολλὰ νοσήματα, τοῦτο οὐδ’ ἐφ’ ἑνὸς <br class="lb"/>ἔπραξας οὐδὲ πώποτε; τί
                        δὲ σιγᾷς τὰ τῆς φύσεως ἔργα, <br class="lb"/>ἣν ἐπαινεῖς; διὰ τί παρὰ μὲν Ἱπποκράτει
                        πολλὰ τοιαῦτα <br class="lb"/>εὑρίσκων γεγραμμένα, Γυναικὶ αἷμα ἐμεούσῃ τῶν καταμηνίων
                        <br class="lb"/>ῥαγέντων λύσις· ἀπὸ χολῆς μελαίνης εἰς ὅμοιον αἱμοῤῥοΐδες·
                        <br class="lb"/>αἱμοῤῥαγίαι λαῦροι τὰ πολλὰ ῥύονται ἐκ ῥινῶν· <br class="lb"/>παρὰ σοὶ δὲ οὐδὲν
                        τοιοῦτον, ἀλλ’ ἄχρι λόγου μόνου ἐπαινουμένη <br class="lb"/>ἡ φύσις, ἔργον δ’ οὐδὲν
                        οὐδαμοῖ φύσεως γεγραμμένον; <br class="lb"/>ἤρκει μοι τὰ τῆς φύσεως μόνης ἔργα μαθεῖν·
                        ἱκανὸς <br class="lb"/>ἂν ἦν ἐκ τούτου ὁρμώμενος εὑρίσκειν τὸ δέον. ἆρά μοι
                        <br class="lb"/>συγχωρήσουσιν οἱ θαυμάζοντές σε τὸ παρ<span class="milestone">3</span>ιστάμενον εἰπεῖν, <br class="lb"/>ἢ παντάπασιν ἀνόητός μοι δοκεῖς εἶναι ἢ μικρὰ τοῖς
                        τῆς <br class="lb"/>φύσεως ἔργοις ὡμιληκέναι. τὸ γὰρ ἢ μηδ’ ὅλως γινώσκειν <br class="lb"/>αὐτὰ ἢ
                        μὴ ζηλοῦν γινώσκοντα θατέρῳ τοῖν δυοῖν ἔνοχόν 
<a class="pb" href="#pb159" id="pb159">[p. 159]</a>
 ἐστιν· ἢ γὰρ ἐν
                        οἴκῳ τινὶ καθειργμένος ἔγραφες ταῦτα, <br class="lb"/>μηδένα μηδεπώποτε θεασάμενος
                        ἄῤῥωστον· ὅθεν εἰκότως <br class="lb"/>ἀγνοεῖς τὰ τῆς φύσεως ἔργα, ἐθαύμασας μὲν ἀεὶ
                        οὐκέτ’ <br class="lb"/>ἐμιμήσω δεύτερον ἐσχάτως ἀνόητος. εἶτ’ εἰ τοίνυν γράφειν
                        <br class="lb"/>ἐπιχειρεῖς, τὸν νόμον τοῦ γράφειν ὑπερβάς· ἐχρῆς σε πρῶτον <br class="lb"/>γράψαι
                        μοι τὰ τῆς φύσεως ἔργα, δεύτερον δ’ ἐξηγήσασθαι, <br class="lb"/>τίνα μὲν ὁλοκλήρως καὶ
                        ἀπηρτισμένως τοῖς οἰκείοις <br class="lb"/>λόγοις κινουμένη δρᾷ, τίνα δ’ ἐλλιπῶς ὑπὸ
                        τῶν κατὰ τὰς <br class="lb"/>νόσους αἰτιῶν κωλυομένη. ὁδὸς γὰρ αὕτη πρὸς εὕρεσιν
                        <br class="lb"/>ἰαμάτων, ἵνα ἐκμαθὼν τὰ καλῶς ὑπ’ αὐτῆς ἀποτελούμενα <br class="lb"/>τούτοις
                        ἐπικουρεῖν δύνωμαι, τὸ λεῖπον προστιθείς· ἢ μηδ’ <br class="lb"/>ὅλως κινουμένης, καὶ
                        γὰρ καὶ τοῦτό ποτε πάσχει τῇ ῥώμῃ <br class="lb"/>τῶν νοσωδῶν αἰτιῶν νικηθεῖσα, τὸ πᾶν
                        αὐτὸς ἐκπορίζωμαι· <br class="lb"/>τούτων οὐδὲν ἐπέδειξας. ἴσως γὰρ, ὅπερ φασὶν,
                        ὀλιγωρεῖς <br class="lb"/>μὲν τοὺς ἀῤῥώστους. θεᾶσθαι, μένων δ’ οἴκοι τὸ <br class="lb"/>δόξαν
                        ἔγραφες. ἀλλ’ εἰ καὶ μὴ αὐτὸς ἐθεάσω, τὰ γοῦν <br class="lb"/>ὑφ’ Ἱπποκράτους ἐνῆν
                        ἀναγινώσκοντί σοι μανθάνειν ὅσα <br class="lb"/>μὲν ὁλοκλήρως καὶ ἀνελλιπῶς καὶ ὡς
                        αὐτὸς ἐκεῖνος εἴωθεν 
<a class="pb" href="#pb160" id="pb160">[p. 160]</a>
 λέγειν, ἀρτίως ἡ φύσις κινουμένη
                        κρίνονται· πῶς δ’ ἂν <br class="lb"/>αὐτὴν κάλλιστά τις μιμήσαιτο, μηδὲ ἐγχειροῦσαν
                        κρίσει· καὶ <br class="lb"/>πῶς ἐπιχειρούσῃ μὲν, ἀλλ’ ἐνδεῶς κινουμένῃ βοηθητέον. εἰ
                        <br class="lb"/>γὰρ ἐν τούτοις ἐγυμνάσω, τοιαῦτα ἂν ἤκουόν σου συμβουλεύοντος, <br class="lb"/>οἷα
                        καὶ Ἱπποκράτους ἀκούω, τὰ κρινόμενα καὶ τὰ <br class="lb"/>κεκριμένα ἀρτίως μὴ κινέειν,
                        μηδὲ νεωτεροποιεῖν μήτε φαρμακίῃσι <br class="lb"/>μήτε ἄλλοισιν ἐρεθισμοῖσιν, ἀλλ’
                        ἐᾷν. τοῦτο μέν σοι <br class="lb"/>φύσεως ὁλοκλήρως κινουμένης παράγγελμα· τὸ δὲ ἐφεξῆς
                        <br class="lb"/>τούτῳ κινουμένης μὲν ἐπὶ κρίσιν, ἀλλ’ ἐνδεῶς· διὰ τοῦτο <br class="lb"/>αὐτῇ
                        συνεργεῖν παρακελευόμενος ἐρεῖ· ἃ δεῖ ἄγειν, ταῦτα ἄγειν <br class="lb"/>ὅπῃ ἂν μάλιστα
                        ῥέπει διὰ τῶν ξυμφε<span class="milestone">397</span>ρόντων χωρίων.
                        <br class="lb"/>βούλεται μὲν γὰρ ἡ φύσις τηνικαῦτα τὸ λυποῦν ἀπώσασθαι, <br class="lb"/>μὴ
                        δυναμένη δ’ ἐπιθεῖναι τῷ ἔργῳ τὸ τέλος ὑπ’ ἀῤῥωστίας, <br class="lb"/>ἡμῶν βοηθῶν
                        δεῖται. διὰ τοῦτο καὶ πλευριτικοὺς θεραπεύων <br class="lb"/>κατὰ τὴν ῥοπὴν τῶν χυμῶν
                        κενοῖ. τί γὰρ φησίν; ἀλλ’ εἰ μὲν <br class="lb"/>ἡ ὀδύνη ἐς κληϊδα, ἢ ἐν βραχίονι
                        βάρος, ἢ περὶ μαζὸν, ἢ <br class="lb"/>ὑπὲρ τῶν φρενῶν, τέμνειν χρὴ τὴν ἐν ἀγκῶνι φλέβα
                        τὴν ἔσω 
<a class="pb" href="#pb161" id="pb161">[p. 161]</a>
 καὶ μὴ ὀκνεῖν συχνὸν ἀφαιρεῖν, ἔστ’ ἂν ἐρυθρότερον
                        πολλῷ <br class="lb"/>ῥυῇ ἢ ἀντὶ καθαροῦ τε καὶ ἐρυθροῦ πελιδνόν. ἀμφότερον <br class="lb"/>γὰρ
                        γίνεται. ἢν δὲ ὑπὸ φρένας ᾖ τὸ ἄλημα, ἐς δὲ τὴν κληϊδα <br class="lb"/>μὴ σημήνῃ,
                        μαλθάσσειν χρὴ τὴν κοιλίην ἢ μέλανι ἑλλεβόρῳ ἢ <br class="lb"/>πεπλίῳ. πάλιν δ’ ἔν τινι
                        τῶν νεφριτικῶν παθημάτων συνδρομῇ <br class="lb"/>προειπὼν καὶ ἐς νεφρὸν ὀδύνη βαρείη,
                        ἀρχὴ μηροῦ <br class="lb"/>κατ’ ἰξὺν ἐπιφέρει, ἰγνὺν τέμνειν, τοῦτ’ ἐστὶ τὴν ἐν ἰγνύῃ
                        <br class="lb"/>τέμνειν φλέβα. </p>
                </section>
                <section id="body-1-5" class="div textpart chapter level3">
                  <p class="p autofirst">Ἐκεῖνο δὲ πῶς εἴρηται; ἐκ Στυμαργέω οἰκέτιδος <br class="lb"/>οὐδὲ αἷμα ἐγένετο, ὡς
                        ἔτεκε θυγατέρα, ἀπέστραπτο τὸ <br class="lb"/>στόμα πρὸς ἰσχίον καὶ σκέλος, ὀδύνη παρὰ
                        σφυρὸν τμηθεῖσα <br class="lb"/>ἐράϊσε, καίτοι τρόμοι τὸ σῶμα περικατεῖχον. ἀλλ’ ἐπὶ
                        τὴν <br class="lb"/>πρόφασιν χρὴ ἐλθεῖν καὶ τῆς προφάσιος τὴν τροφήν. Ἱπποκράτης
                        <br class="lb"/>μὲν οὖν σοι τὴν πρόφασιν τοῦ νοσήματος ἐξετάζειν <br class="lb"/>κελεύει καὶ τῆς
                        προφάσεως τὴν γένεσιν. ὅπερ εἴποις οὐκ ἂν <br class="lb"/>οἶμαί γε πλήθους αἵματος
                        ἐνοχλοῦντος ἄλλο τι πρὸς τῆς φλεβοτομίας <br class="lb"/>εἰρήσεσθαι. ἐπὶ γοῦν τῆς
                        προειρημένης γυναικὸς, <br class="lb"/>καίτοι τρομώδους οὔσης, οὐκ ἐμέλησε τέμνειν τὴν
                        φλέβα, ﻿
<a class="pb" href="#pb162" id="pb162">[p. 162]</a>
 μηδενὸς ἂν ἄλλου τολμήσαντος αἵματος ἀφελεῖν ἐν
                        τρόμοις, <br class="lb"/>ὥσπερ οὐδὲ ἐν ὑδέροις οὐδ’ ἄλλῳ ψυχρῷ πάθει οὐδενί. δέον
                        <br class="lb"/>γὰρ ἐν τοῖς τοιούτοις ψυγῆναι μὲν ἔτι καὶ μᾶλλον τὸ σῶμα <br class="lb"/>τῇ τοῦ
                        θερμοῦ χυμοῦ κενώσει, καὶ πρότερον ἤδη τῷ πάθει <br class="lb"/>κατεψυγμένον σβεσθῆναι
                        τὸ ἔμφυτον θερμόν. ἀλλ’ Ἱπποκράτης <br class="lb"/>σκεψάμενος, ὡς αὐτὸς λέγει, τὴν πρὸ
                        τοῦ πάθους ὅτι <br class="lb"/>τὸ πλῆθος ἦν τοῦ αἵματος. οὐ γὰρ ἐκαθάρθη τὸ γύναιον τὴν
                        <br class="lb"/>λοχείαν καλουμένην κάθαρσιν. ἡ τροφὴ τῆς προφάσεως, τοῦτ’ <br class="lb"/>ἔστι ἡ
                        γένεσις καὶ ἡ πρώτη αἰτία τοῦ μὴ καθαρθῆναι καλῶς <br class="lb"/>ἡ διαστροφὴ τῆς
                        μήτρας· ἀπέστραπτο γὰρ πρὸς τὸ ἰσχίον. <br class="lb"/>ἐνδειξαμένης οὖν αὐτῷ τῆς μὲν
                        ἐπισχέσεως τὴν κένωσιν, τῆς <br class="lb"/>δὲ ἐπὶ μήτραν ῥοπῆς τὸν τόπον δι’ οὗ χρὴ
                        κενῶσαι, τὴν <br class="lb"/>παρὰ σφυρὸν ἔταμε φλέβα. τοιοῦτος ἐν ἅπασιν ὁ Ἱπποκράτης.
                        <br class="lb"/>ἀλλ’ ἵνα μὴ λυπῶ τοὺς Ἐρασιστρατείους ἐπιπλέον αὐτὸν <br class="lb"/>ἐπαινῶν, καὶ
                        γάρ μοι δοκοῦσιν αὐτοί τε οὗτοι καὶ πρὸ αὐτῶν <br class="lb"/>ὁ Ἐρασίστρατος ἐριστικῶς
                        ἔχειν πρὸς τὸν ἄνδρα, καταλείψωμεν <br class="lb"/>ἤδη τὰ Ἱπποκράτους. ἐν ἑτέρῳ γάρ μοι
                        καιρῷ πᾶσαν <br class="lb"/>αὐτοῦ τὴν περὶ τὰς κενώσεις τέχνην ἔξεστι δηλῶσαι.
                        μεταβήσωμεν 
<a class="pb" href="#pb163" id="pb163">[p. 163]</a>
 δὲ ἐπὶ τοὺς ἄλλους ἄνδρας ἑκατέρας αἱρέσεως,
                        ἐμπειρικῆς <br class="lb"/>τε καὶ λογικῆς. οὐδὲ γὰρ τούτων οὐδένα εὑρίσκω τῆς
                        <br class="lb"/>φλεβοτομίας ἀποστάντα. δογματικὸν μὲν γὰρ οἶδα καὶ Διοκλέα <br class="lb"/>καὶ
                        Πλειστόνικον καὶ Διευχῆ καὶ Μνησίθεον, Πραξαγόραν <br class="lb"/>τε καὶ Φιλότιμον καὶ
                        Ἡρόφιλον καὶ Ἀσκληπιάδην φλεβοτομοῦντας. <br class="lb"/>καίτοι φιλόνεικος οὕτως ἦν
                        Ἀσκληπιάδης ὥστε <br class="lb"/>ὀλίγου δεῖν ἅπαντα κινῆσαι τὰ πρόσθεν δόγματα καὶ μήτ’
                        <br class="lb"/>ἄλλου τινὸς τῶν πρὸ αὐτοῦ φείσασθαι μήθ’ Ἱπποκράτους, ὥστε <br class="lb"/>καὶ
                        θανάτου με<span class="milestone">398</span>λέτην τὴν τῶν παλαιῶν ἰατρικὴν
                        οὐκ <br class="lb"/>ὤκνησεν εἰπεῖν. ἀλλ’ οὐδ’ οὗτος ἐπὶ τοσοῦτον ἀναίσχυντος ὥστε
                        <br class="lb"/>τολμῆσαι παντάπασιν ἐξελάσαι φλεβοτομίαν τῶν ἰατρικῶν βοηθημάτων·
                        <br class="lb"/>ἀλλ’ οὐδέ τις οὔτε τῶν νεωτέρων οὔτε τῶν παλαιῶν, <br class="lb"/>οὐ Μαντίας, οὐκ
                        Ἀθήναιος, οὐκ Ἀγαθῖνος, οὐκ Ἀρχιγένης, <br class="lb"/>οὐχ ὁ τῶν ἐμπειρικῶν χορός. καὶ
                        τούτων μὲν οὐδὲν <br class="lb"/>τῷ λόγῳ προσεχόντων ἑπομένων καὶ ἀεὶ τῇ πείρᾳ
                        καταγνοὺς, <br class="lb"/>ἀλλ’ οὐκ ἂν ἔχοις εἰπεῖν οὐδένα. τί ποτ’ οὖν οἱ διαφωνοῦντες
                        <br class="lb"/>ἐν ἅπασι σχεδὸν τοῖς ἄλλοις ἐν τούτῳ συμπεφωνήκασιν; ἐμοὶ <br class="lb"/>μὲν γὰρ
                        οὐδὲν εἶναι δοκεῖ πιστότερον ἀνυπόπτου συμφωνίας. 
<a class="pb" href="#pb164" id="pb164">[p. 164]</a>
 παραλείπωμεν
                        δ’, εἰ βούλει, τούτους, ἵνα μηδὲ τῷ πλήθει τῶν <br class="lb"/>μαρτύρων δυσωπητὰ τὰ τῆς
                        φύσεως, ἣν ἐπαινεῖς ἔργα ποιήσωμεν. <br class="lb"/>οὐχ αὕτη γυναῖκας μὲν ἁπάσας ἐφ’
                        ἑκάστῳ μηνὶ <br class="lb"/>κενοῖ τὸ περιττὸν ἀποχέουσα τοῦ αἵματος; ἔδει γὰρ, οἶμαι,
                        <br class="lb"/>οἴκοι τὸ θῆλυ γένος οὔτ’ ἐν ἰσχυροῖς πόνοις διαιτώμενον <br class="lb"/>οὔθ’
                        ὁμιλοῦν ἡλίῳ καθαρῷ, καὶ δι’ ἄμφω ταῦτα πλῆθος ὑποτρέφον <br class="lb"/>ἴαμα φυσικὸν
                        ἔχειν τοῦ πλήθους τὴν κένωσιν. ἓν μὲν <br class="lb"/>τούτοις ἦν τῆς φύσεως ἔργον·
                        ἕτερον δὲ ἡ μετὰ τόκον κάθαρσις, <br class="lb"/>καίτοι καὶ ἡ κύησις αὐτὴ κένωσις ἦν.
                        ἐκ τοῦ τῆς μήτρας <br class="lb"/>αἵματος τὸ κυούμενον τρέφεται. καὶ ἡ μετὰ τὴν κύησιν
                        δὲ <br class="lb"/>τοῦ γάλακτος ἐν μαστοῖς γένεσις οὐ σμικρὰ κένωσις οὐδ’ <br class="lb"/>αὐτὴ τῷ
                        πλήθει. μία γὰρ ἀμφοτέρων ἡ οὐσία καταμηνίου τε <br class="lb"/>καὶ γάλακτος καὶ
                        κοιναὶ, καθάπερ ἄν τις εἴποι, πηγαὶ τῶν <br class="lb"/>ὀχετῶν ἑκατέρων αἱ φλέβες εἰσί.
                        διὰ τοῦθ’ ὅσαις δι’ ἡλικίαν <br class="lb"/>ἤδη τὸ καταμήνιον μηκέτ’ ἔρχεται, ταύταις
                        οὐδ’ ἐν μαστοῖς <br class="lb"/>ἀθροίζεται γάλα. καὶ ὅσαι καθαίρεσθαι μὲν ὥρας ἔχουσι,
                        <br class="lb"/>ἀλλὰ θηλάζουσιν, οὐ καθαίρονται. καὶ ἢν θηλαζούσῃ γυναικὶ <br class="lb"/>δι’
                        ὑστερῶν ὁρμήσῃ τὸ αἷμα, σβέννυται τὸ γάλα. καὶ τῶν 
<a class="pb" href="#pb165" id="pb165">[p. 165]</a>
 ζώων ὅσα μὴ
                            <span class="milestone">4</span>κυΐσκεται, τούτοις οὐδὲ γάλα ἐστὶν, καὶ
                        <br class="lb"/>ὅσοις γάλα ἐστὶ, ταῦτα κυΐσκεσθαι φύσιν ἔχει. εἰ δὲ καὶ μάθοις
                        <br class="lb"/>ἡλίκων ἐκ ταύτης τῆς κενώσεως ἀπολαύει τὸ θῆλυ γένος ἀγαθῶν <br class="lb"/>καὶ
                        ὅσα βλάπτεται μὴ κενούμενον, οὐκ οἶδα πῶς ὑπομενεῖς <br class="lb"/>ἔτι μὴ παντὶ τρόπῳ
                        σπεύδων κενῶσαι πλεονάζον αἷμα. <br class="lb"/>γυνὴ οὐ ποδαγριᾷ, εἰ μὴ τὰ καταμηνία
                        αὐτῆς ἐκλείπῃ, φησὶν <br class="lb"/>Ἱπποκράτης. καίτοι τί δέομαι τῶν Ἱπποκράτους φωνῶν
                        <br class="lb"/>πρὸς ἄνθρωπον ἐχθρὸν Ἱπποκράτει; νομίζω τοίνυν αὐτὴν <br class="lb"/>λέγειν σοι
                        τὴν ἀλήθειαν δι’ ἐμοῦ κήρυκος, οὔτε ποδάγραις <br class="lb"/>οὔτε ἀρθρίτισιν οὔτε
                        πλευρίτισιν οὔτε περιπνευμονίαις <br class="lb"/>ἁλίσκεται γυνὴ καλῶς καθαιρομένη. ἀλλ’
                        οὐδὲ ἐπίληπτος οὐδὲ <br class="lb"/>ἀπόπληκτος οὐδὲ ἄπνους οὐδὲ ἄφωνος οὐδενὶ ἐν καιρῷ
                        <br class="lb"/>ποτε γίνεται καθαιρομένη καλῶς. ἑάλω δέ ποτε φρενίτισιν <br class="lb"/>ἢ
                        ληθάργοις ἢ σπασμοῖς ἢ τρόμοις ἢ τετάνοις ἐπιμηνίων <br class="lb"/>ἰόντων. εἶδες δέ
                        ποτε μελαγχολῶσαν ἢ μαινομένην ἢ πτύουσαν <br class="lb"/>ἐκ θώρακος ἢ ἐμοῦσαν ἐκ
                        γαστρὸς αἷμα, ἢ κεφαλαίᾳ <br class="lb"/>κάμνουσαν, ἢ συνάγχῃ πνιγομένην, ἤ τι τῶν
                        μεγάλων καὶ ἰσχυρῶν 
<a class="pb" href="#pb166" id="pb166">[p. 166]</a>
 παθημάτων ὑπομένουσαν, εἰ καλῶς ἐκκρίνεται
                        τὰ καταμηνία· <br class="lb"/>ἰσχομένων δ’ αὖ πάλιν ἕτοιμον ἐν παντὶ κακῷ γενέσθαι.
                        <br class="lb"/>καὶ αἱ κενώσεις ἰάματα. καταλιπὼν δὲ ἤδη τὰς γυναῖκας <br class="lb"/>ἐπὶ τοὺς
                        ἄνδρας ἐλθὲ, καὶ μάθε, πόσοι μὲν αἱμοῤῥοΐδι <br class="lb"/>τὸ περιττὸν εἰθισμένοι
                        κενοῦσθαι, πάντες ἀπαθεῖς νοσημάτων <br class="lb"/>διατελοῦσι, πόσοι δ’ ἐπισχεθείσης
                        τῆς κενώσεως ἐν χαλεπωτάτοις <br class="lb"/>ἐγένοντο. πότερον οὐδὲ τούτων ἀποκενώσεις
                        τοῦ <br class="lb"/>αἵματος, οὐδ’ ἂν συναγχικοὶ γενόμενοι τύχωσιν, οὐδ’ ἂν
                        <br class="lb"/>περιπνευμονικοί. ἀλλ’ ὑπὸ τοῦ μὴ ἀναθέσθαι τὰ κακῶς ἐγνω<span class="milestone">399</span>σμένα <br class="lb"/>περιόψει τοσούτους ἀπολλυμένους; σὺ
                        μὲν ἴσως <br class="lb"/>τοῦτο δράσεις, ἐγὼ δ’ οὐ ταῦτα μόνον, ἀλλὰ καὶ σπασμὸν
                        <br class="lb"/>καὶ ὕδερον αἵματος κενώσει πολλάκις ἰασάμην. οὕτως γὰρ <br class="lb"/>ἥτε μακρὰ
                        πεῖρα διδάσκει με, ὅ τε λόγος οὕτως ἐπὶ τὴν πρόφασιν <br class="lb"/>κελεύει ἔρχεσθαι
                        καὶ τῆς προφάσεως τὴν ῥοπήν. ὅτι δὲ <br class="lb"/>καὶ ἡ πεῖρα, τὰ τῶν ἐμπειρικῶν
                        ἀναγνοὺς εἴσῃ γράμματα. </p>
                </section>
                <section id="body-1-6" class="div textpart chapter level3">
                  <p class="p autofirst">Μὴ τοίνυν ἔτι φιλονεικεῖν Ἱπποκράτει μόνῳ <br class="lb"/>δόκει κενοῦν αἷμα παραινοῦντι,
                        κᾂν εἰς τρόμον, κᾂν εἰς ὕδερον, ﻿
<a class="pb" href="#pb167" id="pb167">[p. 167]</a>
 κᾂν εἰς ἄλλο τι ψυχρὸν πάθος
                        ἢ ἀνὴρ δι’ ἐπίσχεσιν <br class="lb"/>αἱμοῤῥοΐδος ἢ γυνὴ δι’ ἐμμηνίων ἐμπέσοι, ἀλλὰ καὶ
                        τοῖς ἀπὸ <br class="lb"/>τῆς ἐμπειρίας ἅπασιν ἰατροῖς καὶ τῷ βίῳ τῶν ἀνθρώπων·
                        <br class="lb"/>ἀνατρέπειν γοῦν μοι δοκεῖς τὸν κοινὸν ἁπάντων λογισμόν. <br class="lb"/>οὐκ ἂν
                        φαίης κατὰ φύσιν εἶναι παντὶ τῷ λογίσασθαι κενοῦν <br class="lb"/>αἵματος διὰ πλῆθος.
                        τίς οὐκ οἶδεν ὅτι τἀναντία <br class="lb"/>τῶν ἐναντίων ἰάματα; μὴ γὰρ Ἱπποκράτους ἡ
                        γνώμη μόνου, <br class="lb"/>κοινὴ πάντων ἀνθρώπων ἐστίν. ἀλλά μοι δοκεῖς ὑπὸ τῆς
                        <br class="lb"/>πρὸς Ἱπποκράτη φιλονεικίας καὶ τῶν ἄλλων ἀνοητότερος <br class="lb"/>εἶναι. ταῦτα
                        γοῦν ὁσημέραι τῆς φύσεως ποδηγούσης αὐτὰ καὶ <br class="lb"/>τὴν ἔνδειαν προσφοραῖς
                        ἰᾶται καὶ τὰς πλησμονὰς κενώσεσι <br class="lb"/>καὶ τὸ κρύος θάλψεσι καὶ τὰς θάλψεις
                        ἐμψύξεσι. τί γάρ ἐστι <br class="lb"/>τροφὴν προσενέγκασθαι ἄλλο γε ἢ τὸ πλῆθος
                        ἐκπορίσασθαι; <br class="lb"/>τί δ’ ἀποκρῖναι κόπρον ἢ ἔντερον πεπληρωμένον ἐκκενῶσαι;
                        <br class="lb"/>τί δ’ οὐρῆσαι ἢ κύστεως πλησμονὴν ἰάσασθαι; ταῦτα μὲν <br class="lb"/>ζῶα καὶ
                        κρύει πονούμενα φωλεοὺς ἑαυτοῖς καί τινας ἀλεεινὰς <br class="lb"/>εἰς τὴν γῆν
                        καταδύσεις ἐκπορίζεται· καὶ τῷ θάλπει κάμνοντα 
<a class="pb" href="#pb168" id="pb168">[p. 168]</a>
 θέρους ὥρᾳ
                        νήχεται μὲν ἐν ὕδατι ψυχρῷ, διατρίβει δ’ ἐν <br class="lb"/>τόποις συσκίοις τε καὶ
                        προσηνέμοις. ἔγωγε κύνα πολλάκις <br class="lb"/>εἶδον ἔμετον ἐπιτηδεύοντα καὶ τὴν
                        Αἰγυπτίαν ὄρνιθα κλυστῆρα <br class="lb"/>μιμησαμένην, ἀνθρώποις δὲ αὐτά τε ταῦτα, ὡς
                        ἂν <br class="lb"/>λόγῳ χρωμένοις, εὐμηχανώτερα ἅπαντα. κάλεσον οὖν ἰδιώτην
                        <br class="lb"/>ἰατρικῆς ἐπὶ ἄῤῥωστον εὐέκτην, νέον, πολύαιμον ὑπὸ συνάγχης <br class="lb"/>ἢ
                        περιπνευμονίας πνιγόμενον, εἶτ’ ἐροῦ τὸν ἄνθρωπον <br class="lb"/>εἴ τι πρὸς τὸ πάθος
                        ἐπινοεῖ, τίς οὕτως ἀνόητος ὡς μὴ κένωσιν <br class="lb"/>αἵματος εἰπεῖν; ἀλλ’
                        Ἐρασίστρατος ὑπὸ τῆς πρὸς Ἱπποκράτη <br class="lb"/>φιλονεικίας οὐδὲ τὰς κοινὰς ἁπάντων
                        ἀνθρώπων <br class="lb"/>ἐννοίας φαίνεται διασώζων, ἀλλ’ ἔτι καὶ τῶν γεράνων
                        ἀνοητότερος <br class="lb"/>εὑρίσκεται. μακρῷ τοιγαροῦν καὶ ταύτας, ὡς ἀετοὺς
                        <br class="lb"/>μέχρι περάτων γῆς πετομένους ἐστὶν ἰδεῖν, ὑποφευγούσας ἐν <br class="lb"/>μέρει
                        κρύος τε καὶ θάλπος, ἰωμένας τε διὰ παντὸς τοῖς ἐναντίοις <br class="lb"/>τὰ ἐναντία.
                        τοῦτο μὲν οὖν, ὅπερ ἔφην, οὔπω τῆς Ἱπποκράτους <br class="lb"/>ἄξιον τέχνης, ὡς χρὴ
                        κενοῦν αἵματος οἷς διὰ πλῆθος <br class="lb"/>αἵματος ὁ κίνδυνος. ὅτῳ δὲ χρὴ τρόπῳ τὴν
                        κένωσιν ποιεῖσθαι 
<a class="pb" href="#pb169" id="pb169">[p. 169]</a>
 καὶ ἐν ὅτῳ καιρῷ καὶ μέχρι τοσοῦτον, μᾶλλον
                        ἐβουλόμην ἄν <br class="lb"/>μοι διαλέγεσθαι. τὸ γὰρ ἐπίστασθαι πηνίκα μὲν χρὴ τέμνειν
                        <br class="lb"/>τὴν ἐν τῷ μετώπῳ φλέβα, πηνίκα δὲ τὰς παρὰ τοὺς κανθοὺς <br class="lb"/>τῶν
                        ὀφθαλμῶν ἢ τὰς ὑπὸ τῇ γλώττῃ ἢ τὴν ὠμιαίαν <br class="lb"/>
                        <span class="milestone">400</span>ὀνομαζομένην, ἢ τὴν διὰ μασχάλων, ἢ τὰς
                        κατ’ ἰγνύας ἢ <br class="lb"/>παρὰ σφυρὸν, ὑπὲρ ὧν ἁπασῶν ἐδίδαξεν Ἱπποκράτης, τοῦτον
                        <br class="lb"/>ἐγὼ νομίζω τὸν λογισμὸν ἰατρῶν εἶναι. τὸ δ’ ὅτι χρὴ τὰ <br class="lb"/>ἐναντία
                        τοῖς ἐναντίοις ἰᾶσθαι καὶ ὡς τῷ πλήθει ἡ κένωσις <br class="lb"/>ἐναντίον, τοσούτῳ δέω
                        θαυμάζειν ὥστε καὶ τοῖς ἀλόγοις <br class="lb"/>ζώοις μετεῖναι φημὶ τῆς ἐννοίας. εἰ δὲ
                        βούλει μικρὸν ἀνοίξας <br class="lb"/>τὰ ὦτα, μᾶλλον δὲ τὴν ψυχὴν, ἀληθῆ λόγον
                        καταδέξασθαι <br class="lb"/>τῆς πρὸς Ἱπποκράτη δυσμενείας· ἐπιλαθόμενος, εἴποιμ’ ἄν
                        <br class="lb"/>σοί τι τῆς ἐκείνου τέχνης ἄξιον. ἄχρι μὲν γὰρ τοῦδε καὶ Διοκλῆς
                        <br class="lb"/>ἠπίστατο καὶ Πλειστόνικος, Ἡρόφιλός τε καὶ Πραξαγόρας <br class="lb"/>καὶ
                        Φιλότιμος ἄλλοι τε πολλοὶ τῶν ἰατρῶν· οὐκ αὐτοὶ <br class="lb"/>μὲν ἐξεῦρον, ἑπόμενοι
                        δὲ Ἱπποκράτει, πηνίκα χρὴ τέμνειν <br class="lb"/>ἑκάστην ὧν εἶπον φλέβα. ὅτι δ’ ἀπὸ
                        χολῆς μελαίνης εἰς 
<a class="pb" href="#pb170" id="pb170">[p. 170]</a>
 ὅμοιον αἱμοῤῥοϊδι, τοῦτο οὐκ ἔτι πάντες
                        γιγνώσκουσι, καίτοι <br class="lb"/>σαφῶς Ἱπποκράτους διδάξαντος, ἀλλ’ ὅσοι γνησίως
                        ὡμίλησαν <br class="lb"/>αὐτοῦ τοῖς γράμμασιν, οὗτοι μόνοι πῶς μὲν αἱμοῤῥοῒς γίγνεται
                        <br class="lb"/>μεμαθήκασι παρ’ αὐτοῦ, πῶς δὲ καὶ δυσεντερία, πῶς δὲ καὶ <br class="lb"/>κιρσὸς,
                        ὅτι τε οὐ διὰ παντὸς ἕκαστον τούτων συνιστάμενον <br class="lb"/>κωλυτέον, ἀλλ’ ὅτι ὅτε
                        συνεργητέον, ἢ τῆς φύσεως ἡσυχαζούσης, <br class="lb"/>αὐτῇ τὸ πᾶν διατρεπτέον, ὅτε
                        οὕτω συμφέρει τοσοῦτον <br class="lb"/>ἀποδέουσιν οἱ ταῦτα μαθόντες τὴν δυσεντερίαν καὶ
                        κιρσὸν καὶ <br class="lb"/>αἱμοῤῥοΐδα πρὸ τοῦ καιροῦ σπεύδειν ἰᾶσθαι, ὥστε αὐτοὶ
                        <br class="lb"/>μηχανῶνται μηδ’ ὅλως ὄντα ποιῆσαι. καὶ ἔγωγε πολλοὺς οἶδα <br class="lb"/>καὶ
                        μελαγχολήσαντας καὶ ἄλλως ἐκμανέντας ἐπὶ τοιαύταις <br class="lb"/>κενώσεσιν ἰατρῶν
                        ἀμαθείᾳ κωλυθείσαις. οἱ δέ τινες αὐτῶν <br class="lb"/>πλευρίτισι καὶ νεφρίτισιν
                        ἑάλωσαν, ἄλλοι δὲ αἵματος ἤμεσαν <br class="lb"/>ἐκ γαστρὸς, ἢ ἐκ θώρακος ἀνέβηξαν, ἢ
                        παραπληγίαις ἢ ὑδέροις <br class="lb"/>ἀπώλοντο. ταῦτ’ ἐγὼ χρῆναι γινώσκειν φημὶ τὸν
                        ἰατρόν. <br class="lb"/>αὕτη μεγάλη περὶ τὰς κενώσεις τέχνη. </p>
                </section>
                <section id="body-1-7" class="div textpart chapter level3">
                  <p class="p autofirst">Τὸ δ’ ὅσον χρὴ κενοῦν αἵματος πλεονάζοντος <br class="lb"/>οὐδὲν μέγα. τί δήποτ’ οὖν
                        παρεῖδεν ὁ Ἐρασίστρατος 
<a class="pb" href="#pb171" id="pb171">[p. 171]</a>
 αὐτὸ καθάπερ τι τῶν μεγάλων; ἢ τί
                        ληροῦσιν οἱ πρὸς ἅπαν <br class="lb"/>ἐρίζειν ἑτοιμότατοι τῆς κενώσεως ἄγνωστον εἶναι
                        φάσκοντες, <br class="lb"/>ὥσπερ καὶ τῶν ἄλλων βοηθημάτων ταυτὸν κατηγοροῦντες; <br class="lb"/>ἢ
                        τίνος ὦ πρὸς θεῶν ἀκριβῶς οἴονται τὸ μέτρον λαβεῖν, ὡς <br class="lb"/>μήθ’ ὑπερβάλλειν
                        τὸ ποσὸν μήτ’ ἐλλείπειν; ἆρά γε κλυστῆρος, <br class="lb"/>ἢ τῶν καθαιρόντων τινὸς
                        φαρμάκων, ἢ τῶν οὔρησιν κινούντων, <br class="lb"/>ἢ τροφῆς ἢ πόματος οὐδενὸς τῶν
                        πάντων; ὥρα τοίνυν αὐτοῖς <br class="lb"/>εἰς ἅπαντα τὴν ὑπο<span class="milestone">5</span>ψίαν ἐκτείνουσιν ἡσυχάζειν περὶ πᾶν. <br class="lb"/>τί ποτ’ οὖν αὐτὸς ὁ
                        Ἐρασίστρατος καθαίρουσι χρῆται φαρμάκοις <br class="lb"/>καὶ οἶνον δίδωσιν ὕδατι ψυχρῷ
                        κεραννὺς, ἄλλοις τέ τισι <br class="lb"/>καὶ χολερικοῖς. ἐνταῦθα μέν γε φορτικῶς ἱκανῶς
                        ἐπαινῶν τὸν <br class="lb"/>διδάσκαλον Χρύσιππον, ὡς ἐξευρόντα βοήθημα μηδενὶ τῶν
                        <br class="lb"/>ἔμπροσθεν ἐγνωσμένον, μόνον διαρκὲς εἰς ἴασιν χολερικῶν ἤδη <br class="lb"/>θανάτῳ
                        πελαζόντων. οὐ γὰρ ἐν τῷ τυχόντι δίδωσιν αὐτῷ <br class="lb"/>καιρῷ, ἀλλ’ εἰς ὀξὺ
                        σφόδρα κατήγαγε τὴν χρῆσιν <span class="milestone">401</span>τοῦ
                        <br class="lb"/>βοηθήματος. καὶ οὐ μέμφομαι τοῦτο, εἰ πάντα ἀκριβῶς ἐστοχάσατο <br class="lb"/>τοῦ
                        καιροῦ. θαυμαζέτω δέ τις ἐκεῖνο, πῶς ἐν οἷς μὲν ﻿
<a class="pb" href="#pb172" id="pb172">[p. 172]</a>
 αὐτὸς
                        εἴρηκεν, εἰ Χρυσίππειόν τι διδάσκει, τολμηρὸς ἱκανῶς <br class="lb"/>ἐστι καὶ οὐδὲν ἄρα
                        τηνικαῦτ’ αὐτὸν, οὐκ ὀξύτης καιροῦ κατέπληξεν, <br class="lb"/>οὐ τοῦ μέτρου τὸ
                        δύσληπτον, οὐ τοῦ πάθους τὸ <br class="lb"/>κινδυνῶδες, ἀλλ’ οὕτως οἴεται σαφῶς τε ἅμα
                        καὶ ἀκριβῶς <br class="lb"/>αὐτό τε τὸ μέτρον καὶ τὸν καιρὸν ἐκδιδάσκειν, ὥστ’ οὐ μόνον
                        <br class="lb"/>ἰατροῖς, ἀλλ’ ἤδη καὶ ἰδιώταις χρησίμους εἶναι τὰς ὑποθήκας
                        <br class="lb"/>νομίζει. οἷς δ’ ἄν τινα δέοι τῶν πρεσβυτέρων ἰατρῶν ἐπαινέσαι <br class="lb"/>τῆς
                        εὑρέσεως, ἐνταῦθα παντάπασιν ἀποδιδράσκει. φέρε <br class="lb"/>δὴ καὶ τοῦτο αὐτοῖς
                        ἐπιδείξομεν, ὡς παντὸς οὑτινοσοῦν βοηθήματος <br class="lb"/>ἐν φλεβοτομίᾳ τὸ μέτρον
                        εὐληπτότερον. εἰ καὶ γὰρ <br class="lb"/>χρόας μεταβολὴν ἔνεστι πολλάκις τεκμήρασθαι
                        καὶ διχῶς <br class="lb"/>τοῦτο ποιῆσαι, ποτὲ μὲν τοῦ ῥέοντος αἵματος, ποτὲ δὲ καὶ
                        <br class="lb"/>τοῦ κάμνοντος αὐτοῦ. καὶ λειποθυμία ἐπὶ πολλῶν παθῶν <br class="lb"/>ὅρος ἐστὶ
                        κενώσεως, καὶ ὁ τόνος τῆς ῥύσεως τοῦ αἵματος <br class="lb"/>ὀκλάζων, καὶ οἱ σφυγμοὶ
                        τρεψάμενοι. καὶ μόνης ταύτης κενώσεως <br class="lb"/>αὐτοκράτορα τὴν ἐξουσίαν ἔχει ὁ
                        ἰατρὸς παύειν ὅτε <br class="lb"/>βούλοιτο, τῶν δ’ ἄλλων οὐδεμιᾶς. ἀλλ’ εἴθ’ ὑπήλατον
                        φάρμακον 
<a class="pb" href="#pb173" id="pb173">[p. 173]</a>
 δώσεις, εἴτε ἐμετήριον, εἴτε οὔρων κενωτικὸν, εἴτε
                        <br class="lb"/>θώρακος, εἴτε κεφαλῆς καθαρτικὸν, πρώτη δόσις ἐπὶ σοὶ, τὰ <br class="lb"/>δ’
                        ἐφεξῆς ἡ τύχη βραβεύει καὶ μέγας ὁ κίνδυνος ἐπὶ φαρμάκων <br class="lb"/>καθαιρόντων
                        δόσεσιν ἢ μὴ κινηθῆναι τὴν κάθαρσιν ἢ μὴ <br class="lb"/>ῥᾳδίως ἐκκριθῆναι τὸ συῤῥοῦν
                        εἰς τὴν κοιλίαν, ἢ μετὰ πόνων <br class="lb"/>καὶ δήξεων καὶ στρόφων καὶ καταψύξεως καὶ
                        ἀσφυξίας καὶ <br class="lb"/>λειποθυμίας ἐκκρίνεσθαι, ἢ ταραχθῆναι μὲν ὅλον τὸ σῶμα
                        <br class="lb"/>σφοδρῶς, ὀλίγον δὲ κενωθῆναι ἢ ὑπερκενωθῆναι. καὶ γὰρ αὖ <br class="lb"/>καὶ τοῦτο
                        γίνεται πολλάκις ἐν τῷδε, κακῶν ἔσχατον. οὐ γὰρ <br class="lb"/>ὥσπερ ἐπὶ τῆς φλεβὸς
                        τῆς διῃρημένης ἐπιθεὶς τὸν δάκτυλον <br class="lb"/>εὐθὺς ἔπαυσας, τὸ ῥέον εἰς τὴν
                        γαστέρα παύειν. ἀλλ’ ὅμως <br class="lb"/>οὐδεὶς ἰατρῶν ἀφίσταται δόσεως φαρμάκων,
                        εὐλαβείᾳ τῶν ἐπιγιγνομένων <br class="lb"/>συμπτωμάτων, ἀλλ’ ὡς σφαλεὶς νῦν οὕτω μηκέτι
                        <br class="lb"/>χρῆσθαι προνοεῖται. τί λέγω καθαρτικὰ καὶ φαρμάκων ἰσχυρῶν
                        <br class="lb"/>μνημονεύων διατρίβω, σιτίου παντὸς ἡ διαμαρτία τοῦ <br class="lb"/>μέτρου μέγιστα
                        βλάπτει; θεάσασθαι δέ ἐστιν ἐναργῶς τῆς <br class="lb"/>βλάβης τὸ μέγεθος ἐν τοῖς
                        ὑπερίνοις μὲν καὶ ἀσθενέσι, ταχείας 
<a class="pb" href="#pb174" id="pb174">[p. 174]</a>
 δὲ ἀναθρέψεως δεομένοις.
                        ἐν οἷς τὸ μὲν ἔλαττον ἐνδεῶς τρέφον <br class="lb"/>μαραίνει τὴν δύναμιν, τὸ δ’
                        ὑπερβάλλον, ἄχθος ὂν τῇ <br class="lb"/>φύσει μᾶλλον ἢ τροφὴ, τελέως ἀπέπνιξέ τε
                        κατέσβεσεν. ἆρ’ <br class="lb"/>οὖν ἀποστήσει καὶ τοῦ σιτίου διδόναι, διότι τὸ μέτρον
                        δύσληπτον; <br class="lb"/>οὕτω μέν γε καὶ τοῦ ἰατρεύειν ἀποστήσῃ παντάπασιν. <br class="lb"/>ὡς
                        οὐδὲν γὰρ εὕροις τῶν κατ’ ἰατρικὴν ὃ μὴ σὺν μέτρῳ <br class="lb"/>τινὶ τὴν χρείαν
                        παρέχει. φλεβοτομίας δὲ καὶ μόνης οὐδὲ <br class="lb"/>τοῦτ’ ἔχεις μέμψασθαι. ἄμφω τοῦ
                        μέτρου αἱ διαμαρτίαι <br class="lb"/>μεγάλα βλάπτουσιν· αἱ μὲν γὰρ ὑπερβολαὶ
                        βλαβερώταται, τίς <br class="lb"/>δ’ οὐ φησίν; ἀλλ’ οὐκ ἀναγκαῖον ὑπερβάλλειν ἐν ᾧ
                        τοὐλάττονα <br class="lb"/>κίνδυνον. ἔστω γὰρ, εἰ τύχοι, τριῶν κοτυλῶν ἡ σύμμετρος
                        <br class="lb"/>ἀφαίρεσις, εἰ μὲν δ΄ ἀφέλοις, ἔβλαψε μέγιστα· δύο δ’ εἰ ἐκκενώσαις,
                        <br class="lb"/>ὠφέλησε μὲν ἱκανῶς, ἔβλαψε δ΄ οὐδέν. ἔνεστι μὲν <br class="lb"/>γάρ σοι τὴν μίαν ἢ
                        κλυστῆρσιν ἢ ἀσιτίαις ἢ τρίψεσιν ἢ ἱδρῶσιν <br class="lb"/>ἐκκενῶσαι. πρὸς τὸ μηδ’ εἰ
                        αὖθις αἵματος ἀφελεῖν <br class="lb"/>ἐθέλοις κεκωλύσθαι. ἀλλὰ τί <span class="milestone">402</span>πολλὰ λέγω φιλοτιμούμενος <br class="lb"/>ἀντιπαρεξάγειν
                        ἀνθρώποις ἀμαθέσιν, οἳ πρὸς τὸ μηδὲν 
<a class="pb" href="#pb175" id="pb175">[p. 175]</a>
 ἐχόμενον λόγου φλυαρεῖν
                        οὐδὲ τὰ πρὸς αὐτῶν ἐπαινούμενα <br class="lb"/>γινώσκουσι. θαυμάζουσι μὲν γὰρ τοὺς
                        Ἐρασιστράτου λόγους <br class="lb"/>καὶ τοὔνομα ἐπ’ ἐκείνου ἀπ’ ἐκείνου τίθενται,
                        προσαγορεύοντες <br class="lb"/>Ἐρασιστρατείους, οὕτω δὲ αὐτῶν ἀμαθεῖς εἰσὶν <br class="lb"/>ὥστε
                        πάντα μᾶλλον ἢ τὴν ἐκείνου γνώμην ἐξηγοῦνται. περὶ <br class="lb"/>γοῦν φλεβοτομίας
                        οὕτω μακρὰ καὶ ἀλλόκοτα ληροῦσιν, ὡς <br class="lb"/>ἄν τινα μὴ τὴν ἀμάθειαν αὐτῶν
                        μόνον, ἀλλ’ ἤδη καὶ τὴν <br class="lb"/>ἀναισχυντίαν θαυμάσαι. σαφῶς γὰρ αὐτοῦ λέγοντος
                        Ἐρασιστράτου <br class="lb"/>ἐν τῷ περὶ αἵματος ἀναγωγῆς, ἐν ᾧ καὶ μόνῳ
                        <br class="lb"/>φλεβοτομίας ἐμνημόνευσε, ὅτι Χρύσιππος ὑπὲρ τοῦ διαρκέσαι <br class="lb"/>τὸν
                        κάμνοντα ταῖς ἀσιτίαις ἀναγκαίως παραληφθησόμενον <br class="lb"/>διὰ τὰς φλεγμονὰς οὐκ
                        ἀφῄρει τοῦ αἵματος, αὐτοὶ <br class="lb"/>πάντα μᾶλλον ἢ ταῦτα λέγουσιν. εἶτ’ οὖν ἐμὲ
                        βούλει <br class="lb"/>προσέχειν ἀνθρώποις Ἐρασιστράτου φλυαροῦσιν, αὐτὰς <br class="lb"/>ἔχοντα
                        Ἐρασιστράτου φωνάς; οὐδενὶ τὸν τρόπον ἡγοῦμαι <br class="lb"/>προσήκειν. ἀκούσωμεν οὖν
                        αὐτοῦ τῶν φωνῶν. πολὺ, <br class="lb"/>φησὶ, βέλτιον ὁ Χρύσιππος ἐποίει, οὐ μόνον τὸ
                        παρὸν <br class="lb"/>ἐπιβλέπων, ἀλλὰ καὶ τοῦ ἐπιφερομένου κινδύνου φροντίζων. 
<a class="pb" href="#pb176" id="pb176">[p. 176]</a>
 ἐχόμενος γὰρ τοῦ περὶ τὴν ἀναγωγὴν ὁ κατὰ φλεγμονὴν
                        <br class="lb"/>κίνδυνος, ἐν ᾧ προσφέρειν μὲν οὐ ῥᾴδιον, φλεβοτομηθέντι δὲ <br class="lb"/>καὶ
                        πολὺν χρόνον ἀσιτήσαντι κίνδυνος ἐκλυθῆναι. σαφῶς <br class="lb"/>γὰρ ἐνταῦθα τὸν κατ’
                        ἔνδειαν κίνδυνον εὐλαβεῖσθαί φησιν <br class="lb"/>αὐτὸν, ὃν ἐξ ἀνάγκης ἀκολουθήσειν
                        οἴεται πλείονι χρόνῳ, διὰ <br class="lb"/>τὴν φλεγμονὴν λιμαγχονουμένου τἀνθρώπον. </p>
                </section>
                <section id="body-1-8" class="div textpart chapter level3">
                  <p class="p autofirst">Καὶ οὐ δέομαι πάλιν ἐνταῦθα ληρούντων <br class="lb"/>Ἐρασιστρατείων διὰ τί προσφέρειν
                        τροφὰς τοῖς φλεγμαίνουσιν <br class="lb"/>ἀνθρώποις εἶπεν, ἀλλ’ αὐτὸν Ἐρασίστρατον
                        ἐξηγούμενον <br class="lb"/>ἑαυτὸν ἔχω δι’ ὧν ἔμπροσθεν ἐμνημόνευσα ῥήσεων. ἐκ μὲν
                        <br class="lb"/>τοῦ τρίτου περὶ πυρετῶν ὑπὲρ τῶν ἐπὶ πλήθει γινομένων <br class="lb"/>φλεγμονῶν·
                        ἐκ δὲ τοῦ πρώτου περὶ τραύματος. ἐν ἀμφοτέροις <br class="lb"/>γὰρ βιβλίοις οὐχ ἅπαξ,
                        ἀλλὰ πολλάκις ὑπὸ τῶν ἀσιτιῶν <br class="lb"/>κενουμένας τὰς φλέβας ἐπιτηδειοτέρας
                        ἔσεσθαι φησὶ πρὸς <br class="lb"/>τὸ πάλιν εἰς αὐτὰς δέξασθαι τὸ παρεγχυθὲν αἷμα. τί
                        γὰρ <br class="lb"/>φησίν; ἀκόλουθον δὲ τούτοις καὶ τὸ μηδὲν προσφέρειν τοῖς
                        <br class="lb"/>τετραυματισμένοις ὑπὸ τοὺς τῆς φλεγμονῆς καιρούς. κενούμεναι <br class="lb"/>γὰρ
                        αἱ φλέβες τῆς τροφῆς ῥᾷον παραδέχονται τὸ ﻿
<a class="pb" href="#pb177" id="pb177">[p. 177]</a>
 παρεμπεπτωκὸς αἷμα
                        εἰς τὰς ἀρτηρίας. ὡς κενωτικὸν οὖν <br class="lb"/>βοήθημα ἡ ἀσιτία φλεγμονὰς λύεται.
                        οὐ γὰρ δι’ ἄλλο τι <br class="lb"/>φησὶν αὐτὴν ἐπὶ τῶν φλεγμαινόντων παραλαμβάνειν ἢ
                        ὅτι <br class="lb"/>κενούμεναι αἱ φλέβες ῥᾷον παραδέξονται τὸ παρεμπεμπτωκὸς <br class="lb"/>αἷμα
                        εἰς τὰς ἀρτηρίας. εἶτα, ὦ πρὸς θεῶν, κενῶσαί <br class="lb"/>τις τὰς φλέβας βουλόμενος,
                        ἐνὸν ἀλύπως καὶ ταχέως τοῦτο <br class="lb"/>ποιῆσαι, μακρὰ κάμνει. οὐκ οἶδα πῶς ἄν τις
                        μᾶλλον ἑαυτῷ <br class="lb"/>περιπίπτων εὑρεθείη. οὐ φλεβοτομῶ, φησὶν, ἵν’ ὁ κάμνων
                        <br class="lb"/>ἐξαρκέσῃ τὰς διὰ τὰς φλεγμονὰς ἀσιτίας. τίνος δὲ χάριν τὰ
                        <br class="lb"/>φλεγμαίνοντα λιμαγχονεῖς; ἵνα κενώσω, φησὶ, τὰς φλέβας. τί <br class="lb"/>οὖν οὐκ
                        ἀπ’ ἀρχῆς ἐκένους; ἐγὼ μὲν οὖν ἐλεῶ τῶν ἁμαρτημάτων <br class="lb"/>τὸν ἄνδρα. πρὸς γὰρ
                        οἷς ἐναντίοις ἐστὶν, οὐ <br class="lb"/>τοῖς φαινο<span class="milestone">6</span>μένοις μόνον κατὰ τὴν τέχνην ἔργοις, ἀλλὰ <br class="lb"/>καὶ τοῖς ἑαυτοῦ λόγοις, ἔτι
                        καὶ τοῦτο ἀγνοῶν εὑρίσκεται, <br class="lb"/>τίνος ἕνεκεν ἀσιτίαι <span class="milestone">403</span>παραλαμβάνονται, καίτοι τὴν <br class="lb"/>χρείαν αὐτῶν
                        ἱκανῶς τε ἅμα καὶ σαφῶς Πραξαγόρας ἔφθανεν <br class="lb"/>γεγραφέναι, πρὸς τὸ μηδὲ
                        Ἱπποκράτην παραλιπεῖν, <br class="lb"/>μηδὲ Διοκλέα, οὐδὲ οὕτω χρηστὸς ὥσθ’ ὑπὲρ τοῦ
                        κενῶσαι 
<a class="pb" href="#pb178" id="pb178">[p. 178]</a>
 τὰς φλέβας οἴεται τὰς ἀσιτίας παραλαμβάνεσθαι καὶ
                        <br class="lb"/>ταύτῃ μόνον βοηθεῖν. εἶτα, πρὸς Διὸς, κενωτικοῦ δεόμενος
                        <br class="lb"/>βοηθήματος ἐπὶ τὸ πάντων ἀσθενέστατον ἀφῖξαι, παρελθὼν <br class="lb"/>τὰ δραστικὰ
                        καὶ ταχέως ἄγειν ἐφ’ ᾧ βούλει δυνάμενα. ἀλλ’ <br class="lb"/>ἔστω, συγχωρείσθω σοι καὶ
                        τοῦτο τὰς ἐπὶ τραύμασι φλεγμονὰς <br class="lb"/>οὕτω θεραπεύειν ὡς τὰς ἐπὶ πλήθει, τί
                        ποιήσομεν αὐτὸ <br class="lb"/>τὸ πλῆθος ἐν ταῖς φλεψὶν ἔτι μένον καὶ διατεῖνον αὐτὰς,
                        εἰς <br class="lb"/>δὲ τὰς ἀρτηρίας οὕτω παρὸν ὅπως ἰατέον; ἐγὼ μὲν γὰρ <br class="lb"/>ᾤμην ἐπὶ
                        τῶν τοιούτων ἁπάντων ἑτοιμοτάτην εἶναι τὴν διὰ <br class="lb"/>φλεβὸς κένωσιν. ἐπὶ
                        θώρακα φερέσθω τὸ πλῆθος, κινδυνευέτω <br class="lb"/>τι τῶν ἐν τούτῳ ῥαγῆναι ἀγγείων,
                        οὐδ’ οὕτως φλεβοτομήσομεν, <br class="lb"/>ἀλλ’ ἐρίοις δηλαδὴ διαδήσομεν τὰ κῶλα; καὶ
                        <br class="lb"/>τοῦθ’ ἱκανόν. εἰ τῷ πρὸς θεῶν ἀντισπαστικῷ βοηθήματι χρώμενοι <br class="lb"/>οὐκ
                        ἴστε ὅτι πολὺ τούτου δραστικώτερον ἀντισπάσεως <br class="lb"/>φλεβοτομία. πολλῶν γοῦν
                        ἀνεπισχέτως αἱμοῤῥαγούντων <br class="lb"/>τεμόντες φλέβα τὴν αἱμοῤῥαγίαν ἐστήσαμεν.
                        Ἐρασίστρατον <br class="lb"/>δ’ οἶμαι καὶ τοῦτ’ ἀγνοεῖν. οὐδὲ γὰρ τὸ τυχόν ἐστιν
                        εἰδέναι 
<a class="pb" href="#pb179" id="pb179">[p. 179]</a>
 ποίας ἐπὶ ποίοις μέρεσιν αἱμοῤῥαγοῦσι τμητέον φλέβας.
                        <br class="lb"/>ὅταν οὖν αὕτη τὰ μέγιστα δρᾷ ὧν νῦν δεόμεθα, παρῆκε τὸ <br class="lb"/>κενοῦν καὶ
                        τὸ ἀντισπᾷν. τί μέλλεις ἔτι καὶ τρίβεις τὸν χρόνον <br class="lb"/>καὶ τὸν ἄνθρωπον
                        ἐπιτρίβεις, ἐνὸν κερδῆσαι καὶ τὴν ῥῆξιν <br class="lb"/>αὐτὴν τῶν ἀγγείων καὶ τὴν ἐπὶ
                        ταύτῃ φλεγμονὴν καὶ τὰς <br class="lb"/>ὑπὲρ τοῦ τὴν φλεγμονὴν ἰάσασθαι
                        παραλαμβανομένας λιμαγχονίας; <br class="lb"/>εἰ γὰρ τὸ πλῆθος ἐργάζεται τὴν ῥῆξιν,
                        ἐκκενώσας τὸ <br class="lb"/>ἐργαζόμενον κωλύσεις τὸ ἐσόμενον· εἰ δὲ τοῦτο, καὶ τὴν
                        <br class="lb"/>ἐπὶ τῇ ῥήξει φλεγμονήν· εἰ δὲ τοῦτο, οὐδὲ τῶν ἀσιτιῶν ἔτι <br class="lb"/>χρεία.
                        σὺ δέ μοι δοκεῖς ὥσπερ ἐπιθυμῶν ἀσιτίαν συμβουλεύειν <br class="lb"/>αὐτὸς ἐργάζεσθαι
                        πάθη χρῄζοντα λιμαγχονίας. τί δεινὸν ἦν <br class="lb"/>τὸ λυπῆσον κενώσαντα μηδὲ ἔχειν
                        πρᾶγμα; </p>
                </section>
                <section id="body-1-9" class="div textpart chapter level3">
                  <p class="p autofirst">Καίτοι μάτην πολλὰ κάμνω παρὸν ὑπομνῆσαί <br class="lb"/>σε τὸν λόγον. εἰ γὰρ οὐκ αὐτὸς
                        ἡμᾶς ἐδίδαξας ἐν τῷ <br class="lb"/>προτέρῳ τῶν ὑγιεινῶν, ἔνθα γένεσιν τοῦ κατὰ τὰς
                        φλέβας <br class="lb"/>πλήθους προειπὼν ἐφεξῆς γράφεις ἰάματα, σκοπὸν μὲν αὐτῶν
                        <br class="lb"/>ἁπάντων κένωσιν θέμενος, ἄλλην δ’ ἄλλῳ συμφέρειν φάσκων· 
<a class="pb" href="#pb180" id="pb180">[p. 180]</a>

                        πλὴν ἀλλά γε κενοῦντα τὴν πληθώραν, οὕτως γὰρ ἀξιοῖς <br class="lb"/>καλεῖν τὸ ἐν ταῖς
                        φλεψὶ τροφῆς πλῆθος καὶ γυμνάσια καὶ λουτρὰ <br class="lb"/>πλείω καὶ λεπτὴν διαίταν
                        εἶναι κελεύεις. οὐ ταυτὸν δὲ πᾶσι <br class="lb"/>συμφέρειν φῂς βοήθημα κενωτικὸν, ὅτι
                        μήτε πάντες εἰθισμένοι <br class="lb"/>χρῆσθαι πᾶσιν, ἀλλ’ οἱ μὲν λουτροῖς μᾶλλον, οἱ
                        δὲ γυμνασίοις, <br class="lb"/>οἱ δὲ τοῖς μετὰ δεῖπνον ἐμέτοις, καὶ ὅτι μὴ τοῖς αὐτοῖς
                        <br class="lb"/>ἅπαντες εὐάλωτοι νοσήμασιν, ἀλλ’ ὁ μέν τις ἐπιληψίαις, ὁ <br class="lb"/>δ’
                        αἵματος πτύσεσι, ὁ δὲ τοῖς καθ’ ἧπαρ ἢ σπλῆνα πάθεσιν. <br class="lb"/>οὐκ οὖν οὔτε τὸν
                        ἐπίληπτον ἐπιχειρήσομεν βαλανείοις κενοῦν, <br class="lb"/>ὡς σὺ φῂς, ὀρθῶς τοῦτο
                        κελεύων, οὔθ’ ᾧ τι φόβος ἀγγεῖον <br class="lb"/>ἐν θώρακι ῥαγῆναι γυμνά<span class="milestone">404</span>σομεν. κίνδυνος γὰρ δηλαδὴ <br class="lb"/>ταῖς τῶν
                        γυμνασίων συντονίαις, εἰ καὶ μὴ πλῆθος ἦν, ἀλλ’ ὡς <br class="lb"/>διὰ ἀσθένειαν κατὰ
                        θώρακα ῥαγῆναι γυμνασομένῳ. ὅπως <br class="lb"/>οὖν αὐτὸν ἰασόμεθα δίδαξον ἡμᾶς. ὅτι
                        μὲν γὰρ κενωτέον <br class="lb"/>ἐστὶν ὁμολογεῖς καὶ σύ. κενωτικὰ δ’ εἴχομεν βοηθήματα
                        <br class="lb"/>γυμνάσια καὶ λουτρὰ πλείω καὶ λεπτὴν δίαιταν. ἀλλὰ γυμνασίοις <br class="lb"/>μὲν
                        οὐδ’ αὐτὸς ἀξιοῖς χρῆσθαι. περὶ δὲ λουτρῶν σὺ μὲν <br class="lb"/>ὅλως οὐδὲν εἶπας,
                        οὔτ’ εἰ χρηστέον οὔτ’ εἰ μὴ χρηστέον ἐπὶ 
<a class="pb" href="#pb181" id="pb181">[p. 181]</a>
 τῶν οὕτως ἐχόντων.
                        ἐγὼ δ’ ἐρῶ τὸ φαινόμενον αὐτὸ καὶ τῇ <br class="lb"/>πείρᾳ κεκριμένον, εἰ δέ τι χρὴ καὶ
                        περὶ σοῦ μαντεύσασθαι, <br class="lb"/>καὶ σοὶ τάχα ἂν δόξαν. σὺ γοῦν αὐτὸς ἐν τῷ περὶ
                        αἵματος <br class="lb"/>ἀναγωγῆς συγγράμματι διαδέσμοις τε ἅμα καὶ ἀσιτίαις
                        <br class="lb"/>χρώμενος ὑπὸ τούτων μὲν ἀντισπόσαι τοῦ πλήθους, τοῦ δὲ <br class="lb"/>κενῶσαι
                        βαλανείοις οὐ χρή. λογίζομαι γάρ σε φθέγγοντα τὸ <br class="lb"/>λουτρὸν ἐπὶ τῆς
                        ἐῤῥωγυίας ἤδη φλεβὸς, οὐδ’ ἔφης, εἰ ἐπίδοξος <br class="lb"/>ἡ ῥῆξις, ἐθελῆσαι ἂν
                        χρήσασθαι. εἰ δὲ καὶ μὴ σὺ οὕτως <br class="lb"/>ἐγίνωσκες, ἀλλ’ ἐμοὶ τὸ φαινόμενον
                        ἤρκει. μεγίστη γὰρ αἱμοῤῥαγίαις <br class="lb"/>ἁπάσαις ἡ ἐκ βαλανείου βλάβη καὶ ἡ
                        αἰτία πρόδηλος, εἴ γε <br class="lb"/>δὴ χεῖται μὲν τὸ αἷμα καὶ εἰς ἀτμοὺς λύεται καὶ
                        πνεύματα τοῦ <br class="lb"/>τε θερμαινομένου, ὥστε καὶ εἰς κίνησιν προτρέπεσθαι καὶ
                        <br class="lb"/>εἰς ὄγκον αἴρεσθαι. μαλακὰ δὲ καὶ ἀσθενῆ ταῖς θερμολουσίαις
                        <br class="lb"/>ἀποτελεῖται τὰ σώματα. πῶς δὴ οὖν οὐκ ἂν ῥᾷστα <br class="lb"/>πάθοι αὐτά γε
                        μαλακώτερα γενόμενα καὶ τοῦ ῥηγνύντος αὐτὰ <br class="lb"/>κίνησίν τε ἅμα καὶ ὄγκον
                        προσλαβόντος; οὐκ οὖν οὐδὲ ἐν <br class="lb"/>βαλανείοις ἐπιχειρήσομεν κενοῦν οἷς φόβος
                        δι’ αἵματος πλῆθος ﻿
<a class="pb" href="#pb182" id="pb182">[p. 182]</a>
 ῥαγῆναι τὰς φλέβας. εἰς λοιπὸν τὸ τρίτον
                        συγκλειόμεθα τῶν <br class="lb"/>κενωτικῶν βοηθημάτων τὴν λεπτὴν δίαιταν. ἄγε δὴ,
                        ἐπειδὴ <br class="lb"/>ταύτην αὐτὸς σὺν τρισὶ τρόποις ἐργάζῃ, λεπτὰ ἢ μικρὰ <br class="lb"/>καὶ
                        ἄτροφα σιτία προσφέρων ἢ οὐδ’ ὅλως προσφέρων ἢ ἐμεῖν <br class="lb"/>ἀπὸ δείπνου
                        κελεύων. ἴδωμεν οὖν ὅπως λεπτῶς διαιτήσομεν. <br class="lb"/>ἆρά γε μετὰ δεῖπνον ἐμεῖν
                        κελεύσαντες; ἀλλ’ εἰς τὴν ἐν τοῖς <br class="lb"/>γυμνασίοις συντονίαν εὐλαβηθείημεν,
                        εἴ πού γέ τι κατὰ τοὺς <br class="lb"/>ἐμέτους ἀδεῶς χρησόμεθα. τοῦτο μὲν οὐδ’ ἂν
                        ἰδιώτην λάθοι. <br class="lb"/>λοιπὸν οὖν ἢ ἀσιτίαν προστάξομεν ἢ μικρὰ καὶ ἄτροφα
                        σιτία <br class="lb"/>δώσομεν. ἀλλ’ εἰ καὶ μὴ ἰσχυρῶς τὰ τοιαῦτα, τρέφει γοῦν.
                        <br class="lb"/>ἡμεῖς δ’ οὐ προσθεῖναι νῦν, ἀλλ’ ἀφελεῖν βουλόμεθα. λοιπὸν <br class="lb"/>ἄρα τὴν
                        ἐπίπονον καὶ μοχθηρὰν ὄντως ὥσπερ τινὰ ἱερὰν <br class="lb"/>ἀγκύραν εἰς ἅπαντα πάθη
                        διαρκῆ παραληψόμεθα λιμοκτονίαν. <br class="lb"/>εἶτα δηλαδὴ σκώψομεν Ἀπολλώνιον καὶ
                        Δέξιππον ἐπὶ <br class="lb"/>λιμαγχονίᾳ; καίτοι καὶ τοῦτ’ αὐτὸς αὐτὸς ἐδίδαξε, βούλομαι
                        μᾶλλον <br class="lb"/>ὑπομνῆσαι. καὶ γὰρ αὐτός μοι δοκεῖς αἰσθάνεσθαι περὶ τῆς
                        <br class="lb"/>ἀσιτίας ὡς οὐ κενωτικοῦ βοηθήματος. ἀποδείξας δὲ πρότερον 
<a class="pb" href="#pb183" id="pb183">[p. 183]</a>

                        ὅ βούλομαι, τηνικαῦτα δὴ καὶ τῆς παρὰ σοῦ μαρτυρίας <br class="lb"/>μνημονεύσω. ἡ
                        ἀσιτία οὐ δήπου τῶν ὄντων τι πραγμάτων <br class="lb"/>ἐστὶν, οὐ μᾶλλον ἢ τυφλότης ἢ
                        κωφότης, ἀλλὰ πάντα τὰ <br class="lb"/>τοιαῦτα στερήσεις τῶν ὑπαρχόντων εἰσί. αὐτὸ μὲν
                        γὰρ τὸ <br class="lb"/>προσενέγκασθαι σιτία τῶν ὄντων ἐστὶν, ὅθεν αὐτὴν καὶ τοὔργον
                        <br class="lb"/>εὑρήσεις ὑπάρχειν θρέψιν τοῦ σώματος. τὸ μὴ προσενέγκασθαι <br class="lb"/>οὐ
                        ταὐτὸν τῶν ὑπαρχόντων ἐστὶν, οὔτ’ ἔργον αὐτοῦ <br class="lb"/>δεῖξαι δυνήσῃ, καθάπερ
                        ἱδρώτων μὲν καὶ φλεβοτομίας καὶ <br class="lb"/>κλυστῆρος κένωσιν, ἐδεσμάτων δὲ θρέψιν.
                        μέση τοίνυν <br class="lb"/>ἀμφοῖν ἐστὶν ἡ ἀσιτία τοῦ τε κενοῦν καὶ τοῦ τρέ<span class="milestone">405</span>φειν. <br class="lb"/>οὔτε γὰρ τρέφει οὔτε κενοῖ. πῶς οὖν,
                        φησὶν, ἀπέθανον πολλοὶ <br class="lb"/>κατ’ ἔνδειαν ἀπορίᾳ σιτίων; οὐ τῇ τῶν σιτίων
                        ἀπορίᾳ, φήσομεν, <br class="lb"/>ἐπεὶ οὕτω γ’ ἂν οὐδὲ τὰ φωλεύοντα ζῶα τροφῆς ἀποροῦντα
                        <br class="lb"/>διαρκεῖν ἐδύνατο. διαρκεῖ δέ γε, καὶ τοῦτ’ αὐτὸς ὁ <br class="lb"/>Ἐρασίστρατος
                        λέγει καὶ τὴν αἰτίαν προσθίτησιν. ἅπαν γὰρ, <br class="lb"/>φησὶ, τὸ κατὰ τὴν ἐκτὸς
                        ἐπιφάνειαν διαπνεῖσθαι πέφυκεν, <br class="lb"/>ἀλλ’ ἢ πλέον ἢ ἧττον, ὡς ἂν καὶ
                            μα<span class="milestone">7</span>νότητος ἔχει. τοῦ δ’ 
<a class="pb" href="#pb184" id="pb184">[p. 184]</a>

                        ἧττόν τε καὶ μᾶλλον γίνεσθαι μανὴν τὴν ἐπιφάνειαν ἄλλαι <br class="lb"/>τέ τινες αἰτίαι
                        καὶ οὐδεμιᾶς ἐλάττους αἱ κατὰ θερμασίαν <br class="lb"/>καὶ ψύξιν καὶ ἡσυχίαν καὶ
                        κίνησιν τροπαὶ τοῦ σώματος. <br class="lb"/>θερμοῦ μὲν γὰρ ὄντος τοῦ περιέχοντος ἀέρος
                        καὶ τοῦ <br class="lb"/>ζώου γυμναζομένου πλεῖστον ἀποῤῥεῖν· ἐπὶ δέ γε τοῖς ἐναντίοις
                        <br class="lb"/>κρύει τοῦ περιέχοντος καὶ ἀκινησίᾳ τοῦ ζώου πυκνοῦσθαι <br class="lb"/>μὲν τὴν
                        ἐκτὸς ἐπιφάνειαν, ἀποῤῥεῖν δὲ ἢ μηδὲν ἢ <br class="lb"/>παντάπασιν ὀλίγον. καὶ διὰ
                        τοῦτο μὴ δεῖσθαι τροφῆς τὰ <br class="lb"/>φωλεύοντα. ἅτε γὰρ ψυχρῶν μὲν καὶ ἀργῶν καὶ
                        παχέων <br class="lb"/>τῶν καθ’ ὅλον τὸ σῶμα διὰ τὴν ἡσυχίαν γιγνομένων,
                        <br class="lb"/>πυκνουμένης δὲ τῆς ἐκτὸς ἐπιφανείας ἐν τῷ χειμερινῷ κρύει, <br class="lb"/>καθ’ ἣν
                        ὥραν φωλεύει τὰ ζῶα, μηδὲν ἐκτὸς ἀποῤῥεῖν. <br class="lb"/>οὐκοῦν οὐδὲ τοῦ πληρώσοντος
                        τὸ κενούμενον δεῖσθαι. <br class="lb"/>χρεία δ’ ἦν αὐτῇ τροφῆς καὶ διὰ τοῦτ’ ἐπ’ αὐτὴν
                        ἔρχεται <br class="lb"/>τὰ ζῶα τὴν ἐκ τῆς κενώσεως ἔνδειαν ἰώμενα. σαφὲς οὖν <br class="lb"/>ὅτι
                        τῆς μὲν ἐνδείας ἡ καθ’ ὅλην τὴν ἐπιφάνειαν κένωσις <br class="lb"/>αἰτία καὶ χρεία
                        σιτίων ὑπὲρ τοῦ τὸ κενούμενον ἀναπληρῶσαι. 
<a class="pb" href="#pb185" id="pb185">[p. 185]</a>
 τῆς οὖν αἰτίας
                        ἀπολλυμένης δι’ ἣν ὅλως ἐδεῖτο <br class="lb"/>τὰ ζῶα σιτίων, ἀνάγκη πᾶσα καὶ τὴν
                        χρείαν συναπόλλυσθαι, <br class="lb"/>καὶ διὰ τοῦτο οὐ δεῖται τὰ φωλεύοντα σιτίων, ὅτι
                        <br class="lb"/>μηδὲ προσθέσεως. σαφῶς οὖν ἐμάθομεν ὡς οὐχ ἡ ἀσιτία <br class="lb"/>κενοῦν
                        πέφυκεν, ἀλλ’ ἡ τοῦ δέρματος μανότης. εἰ δὲ <br class="lb"/>τοῦτο πυκνώσαις ἡσυχίᾳ καὶ
                        κρύει, τί τῆς λιμαγχονίας ἔτ’ <br class="lb"/>ὄφελος; καὶ μὴν ἀναγκαῖον ἄμφω
                        φυλάξασθαι, καὶ τὰ γυμνάσια <br class="lb"/>καὶ πᾶσαν ἀλέαν, ᾧ κίνδυνος αἷμα πτύσαι. τὰ
                        μὲν <br class="lb"/>γὰρ τῇ συντονίᾳ ῥηγνύναι πέφυκε τὰς φλέβας· αἱ θερμασίαι <br class="lb"/>δὲ
                        καθ’ ὃν λόγον καὶ τὰ λουτρά. μὴ θερμαίνων <br class="lb"/>μὲν ἄρα κενώσεις τὸ σῶμα,
                        θερμαίνων δὲ ἢ γυμνασίοις <br class="lb"/>ἢ λουτροῖς μέγιστα βλάψεις τὴν πρὸς τὸ
                        ῥήγνυσθαι τῶν <br class="lb"/>φλεβῶν αὐτῶν ἐπιτηδειότητα. τί δὴ λοιπὸν ἔτι
                        συμβουλεύσομεν <br class="lb"/>τοῖς ὧδε κάμνουσιν; αἱ μὲν γὰρ ἀσιτίαι χωρὶς <br class="lb"/>τοῦ
                        γυμνάζεσθαι τὸν ἄνθρωπον ἢ ἄλλως ὁπωσοῦν θερμαίνεσθαι <br class="lb"/>κενοῦν οὐ
                        δύνανται. φλεβοτομίαν δὲ, ὡς ἐοίκαμεν, <br class="lb"/>ἐσχάτως φεύγομεν, ὥσπερ, οἶμαι,
                        καὶ τὰς ἰσχυρὰς <br class="lb"/>καθάρσεις. θαυμαστή γε ἡ εὐπορία τῶν κενωτικῶν
                        βοηθημάτων 
<a class="pb" href="#pb186" id="pb186">[p. 186]</a>
 εἰς ἀσιτίαν κατακλεισθέντων. εἰ μὲν μόνῃ χρησόμεθα,
                        <br class="lb"/>πλεῖον οὐδὲν ἕξομεν, οὐ γὰρ κενοῖ μόνη. σὺν ᾗ <br class="lb"/>κενοῦν πέφυκε,
                        μείζονας ταῦτα τὰς ἄλλας βλάβας τῆς ἐκ τοῦ <br class="lb"/>κενοῦν ὠφελείας ἔχει. </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>De venae sectione adversus Erasistratum</a>
          </header>
          <ul class="tree">
            <li>
              <a href="#body-1">De venae sectione adversus Erasistratum</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
