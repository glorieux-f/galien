<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:24"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg089">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg089.1st1K-grc1.xml">In Hippocratis Epidemiarum I</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg089.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">17a</span>, <span class="biblScope">1-302</span>, <span class="date">1828</span></span>. </span>
                <a href="http://hdl.handle.net/2027/chi.17466429">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <section id="body-1-1" class="div textpart book level3">
                  <a class="pb" href="#pb1" id="pb1">[p. 1]</a>
                  <section id="body-1-1-1" class="div textpart chapter level4">
                    <section id="body-1-1-1-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ Α.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Α.<a class="bookmark" href="#body-1-1-1-1"> §</a></h5>
                      <p class="p autofirst">Γαληνοῦ Προοίμιον. Οὐκ ἐν τούτῳ μὲν βιβλίῳ
<br class="lb"/>Ἱπποκράτης Κῶος περὶ τῶν νόσων ἑκάστῃ τῇ χώρᾳ
<br class="lb"/>οἰκείων ἄγειν καθέστηκε, καθάπερ δὴ ἄλλοτέ ποτε· ὅτι ὁ
<br class="lb"/>καθόλου αὐτοῦ λόγος ᾖ περὶ νόσων τῶν ἐπιδημιῶν καλουμένων,
<br class="lb"/>τουτέστι τῶν κατὰ δήμους κατασκηπτόντων, αἱ <span class="milestone">2</span>
<br class="lb"/>ἀπὸ τῶν ἐπιδημιῶν οὕτω διαφέρουσαι, ὅτι αἱ μὲν κατά τινα


<a class="pb" href="#pb2" id="pb2">[p. 2]</a>


χρόνον τινὰ χώραν διαβαίνουσιν· αἱ δὲ τοῖς οἰκήτορσιν
<br class="lb"/>ὥσπερ συγγενεῖς διὰ παντὸς ἕπωνται. ἐν τῷ γοῦν βιβλίῳ
<br class="lb"/>περὶ ἀέρων καὶ τόπων καὶ ὑδάτων ἔδημα τὰ νοσήματα
<br class="lb"/>διδάσκει τὰ διὰ τῶν οἰκημάτων ἑκάστων προσγινόμενα. ἐν
<br class="lb"/>τούτῳ δὲ τὰ νοσήματα ἐπιδήμια τὰ κατά τινα χρόνον πανδημεὶ
<br class="lb"/>τὰς πόλεις ἢ τὰς γενετὰς ἁπάσας ἐπιχειροῦντα. ταῦτα
<br class="lb"/>δὲ ἄμφω τῶν νοσημάτων γένη πάγκοινά τε καὶ πάνδημα
<br class="lb"/>ὀνομάζειν εἴωθεν· λοιπὰ δὲ πάντα σποραδικὰ, τὰ δή που
<br class="lb"/>μὴ κοινῶς πολλοὺς, ἀλλ’ ἕκαστον ἰδίᾳ καταλαμβάνει. πολλάκις
<br class="lb"/>γὰρ οἱ Ἕλληνες τὸ σπείρειν ἀντὶ τοῦ διασπείρειν καὶ
<br class="lb"/>ὑπ’ ἀλλήλων διαχωρίζειν ἔλαβον, καὶ κατὰ τοῦτον τρόπον
<br class="lb"/>Θουκυδίδης περὶ τῶν νεανίσκων· ἦρος δὲ ἄλλοι ἐν τῷ ἄλλῳ
<br class="lb"/>τῆς πόλεως μέρει σποραδικοὶ ἀπολώλασι· τούτων δὲ νοσημάτων
<br class="lb"/>ὡς ἡ γένεσις, οὕτω καὶ αἰτία κοινή ἐστι. ὅταν δὲ
<br class="lb"/>τρεῖς ὦσιν αἰτίαι ἀφ’ ὧν τὰ νοσήματα γίνεται, μία μὲν
<br class="lb"/>τοῖς προσφερομένοις ἔνεστι, δευτέρα δὲ τοῖς πραττομένοις,
<br class="lb"/>τρίτη δὲ τοῖς ἔξωθεν ἐμπίπτουσι. ἀπὸ τοῦ μὲν ἑκάστου
<br class="lb"/>κοινὰ τὰ νοσήματα γίνεσθαι εἴωθεν καὶ μάλιστα ἀπὸ τῆς


<a class="pb" href="#pb3" id="pb3">[p. 3]</a>


ἀέρος ἡμᾶς περιέχοντος καταστάσεως. οὐ γὰρ τὰ πλεῖστα
<br class="lb"/>συμβαίνει ἐκ τῶν προσενεχθέντων σιτίων τὸ κοινὸν νόσημα
<br class="lb"/>τὴν πόλεα ἢ χώραν ἢ στρατὸν διαβαίνειν, ὥσπερ μήτ’ ἐκ
<br class="lb"/>τῶν κοινῶν πραγμάτων τε καὶ πονημάτων περιεχόμενος ἡμᾶς
<br class="lb"/>ἀὴρ, εἰ ἀμετρότερον θερμαίνηται ἢ καταψύχηται ἢ ὑγραίνηται
<br class="lb"/>ἢ ξηραίνηται τὴν σωμάτων συμμετρίαν τὴν οὖσαν ὑγιείαν διαταράττει
<br class="lb"/>καὶ στρέβλει καὶ ἀνατρέπει. ταῖς γὰρ ἄλλαις αἰτίαις
<br class="lb"/>μήθ’ ὁμοῦ πάντες ἀντιάζομεν μήθ’ ἡμέραν ὁλόκληρον ὑποκείμεθα,
<br class="lb"/>ἀλλὰ μόνος ἀὴρ ἅπαντας περιέχει καὶ ἀπὸ πάντων
<br class="lb"/>εἰσπνεῖται. γίνεσθαι γὰρ ἀδύνατον ὅτι μὴ τὰς τῶν
<br class="lb"/>ζώων σωμάτων εὐκρασίας μετὰ τῆς αὐτοῦ μεταβολῆς διατίθεσθαι
<br class="lb"/>καὶ μεταβάλλεσθαι. καὶ διὰ ταῦτα καθάπερ αὐτὸς
<br class="lb"/>διδάσκει ὁ Ἱπποκράτης. ἦρος μὲν τῆς ὥρας εὐκρατοτάτης
<br class="lb"/>οὔσης αἷμα τῶν χυμῶν εὐκρατότατος ὢν εὐπορεῖ καὶ αὐξάνεται.
<br class="lb"/>χειμῶνος δὲ τῆς ψυχροτάτης ὥρας οὕσης τὸ φλέγμα
<br class="lb"/>ψυχρότατος ὁ χυμὸς ὢν, ὥσπερ καὶ τοῦ θέρους τῆς
<br class="lb"/>ὥρας θερμοτάτης χυμὸς θερμότατος ἡ χολὴ ξανθή· τοῦ δὲ
<br class="lb"/>φθινοπώρου τῆς ὥρας ξηροτάτης μέλαινα χολὴ ἡ πλείστη


<a class="pb" href="#pb4" id="pb4">[p. 4]</a>


τε καὶ ἰσχυροτάτη ἐστὶ, κατωπτηθέντων ἐν τῷ θέρει δυοῖν
<br class="lb"/>χυμοῖν τοῦ αἵματος καὶ τῆς χολῆς ξανθῆς καὶ τῆς ὠχρᾶς
<br class="lb"/>καλουμένης. οὕτω τὸ λοιπὸν καὶ τὰ νοσήματα κατὰ τὴν
<br class="lb"/>τῆς ἑκάστης ὥρας ἀναλογίαν προσγίνεται, ἃ μετὰ τῆς πλεονάζοντος
<br class="lb"/>χυμοῦ φύσεως τὴν ὁμοιότητα διαλαγχάνει. εἰ δὲ
<br class="lb"/>κατὰ τὰς εἰρημένων ὡρῶν προσηγορίας εἰρημένοι χυμοὶ γεννάωνται,
<br class="lb"/>μήποτε δήπου γίνηται ὡς ἀπὸ τῆς σφετέρας εὐκρασίας
<br class="lb"/>ποτὲ νοθευόμενοι τοὺς ἄλλους διεργάζοντας. διότι
<br class="lb"/>δὲ ἑκάστη ὥρα κατὰ λόγον τῆς σφετέρας εὐκρασίας,
<br class="lb"/>ἀλλὰ μὴ ὀνόματος ἕνεκα τοὺς προειρημένους χυμοὺς
<br class="lb"/>αὔξει, ὅταν ἡ περιέχοντος ἡμᾶς ἀέρος εὐκρασία μεταλαμβάνεται,
<br class="lb"/>τοὺς δὲ χυμοὺς μεταλαμβάνεσθαι ἐπάναγκές
<br class="lb"/>ἐστιν, ὥσπερ ἐν τοῖς ἀφορισμοῖς αὐτὸς ἔλεγε. ἐν τῇσιν
<br class="lb"/>ὥρησιν ὅταν τῆς αὐτῆς ἡμέρας ὁτὲ μὲν θάλπος, ὁτὲ δὲ
<br class="lb"/>ψῦχος γίγνηται, φθινοπωρινὰ τὰ νοσήματα προσδέχεσθαι
<br class="lb"/>χρή. ὥσπερ οὖν καθ’ ἑκάστας ὥρας ἰδίαν εὐκρασίαν φυλάττουσας
<br class="lb"/>κατὰ τὸν σφετερῶν φύσεων λόγον ἐκτίζετο τὰ
<br class="lb"/>νοσήματα, οὕτως εἰ παρὰ φύσιν αὖται μεταλαμβάνωνται,
<br class="lb"/>εἰς τὸν καταστάσεως ζῆλον τὰ νοσήματα γενήσεται. διὰ τί


<a class="pb" href="#pb5" id="pb5">[p. 5]</a>


γοῦν καθ’ ἑκάστην ὥραν μὴ πάντες οὐχ ὑπὸ τῆς μιᾶς καὶ
<br class="lb"/>αὐτῆς νόσου ἐπιλαμβάνονται; διότι μὴ ὀλίγον διαφέρουσι
<br class="lb"/>καὶ ταῖς οἰκείαις φύσεσι καὶ ταῖς ἡλικίαις καὶ τοῖς διαιτήμασι.
<br class="lb"/>τοιγαροῦν ὁ μὲν ῥᾳδίως <span class="milestone">3</span>τῇ τῆς συστάσεως παρούσης
<br class="lb"/>ὥρας κακουργίου ὑπερχωρήσει, ὁ δὲ σφόδρα προσπαλαίσει,
<br class="lb"/>ἄλλος δὲ μηδαμῶς πάντῃ βλαφθήσεται, ἄλλος
<br class="lb"/>ὅλως πονηροῦ τοῦ διαιτήματος ἕνεκα πρότερον ἢ τὴν τῆς
<br class="lb"/>ὥρας βλάβην αἰσθάνηται ὑπὸ τῆς νόσου καταλήψεται. ὥσπερ
<br class="lb"/>γὰρ ὅταν ἀπὸ τοῦ περιέχοντος ἐβλάπτετο ὑπὸ τοιούτου νοσήματος
<br class="lb"/>διετίθετο ὁ τῇ ἐκείνου κράσει ἀναλογῆ, οὕτω γενήσεται
<br class="lb"/>ὡς ἁμαρτήματος ἕνεκα νοσέῃ τοῦ ἐν τῇ διαιτητικῇ
<br class="lb"/>παρανομουμένου. ταῦτα γοῦν πᾶς τις ἔγνων, μὴ <span class="milestone">345</span>
<br class="lb"/>μόνον προγνώσεται τὰς γινομένας νόσους ἑκάστῃ τῶν καταστάσεων,
<br class="lb"/>ἀλλὰ καὶ κωλύσει γενέσθαι ταῖς τοῦ περιέχοντος
<br class="lb"/>ἡμᾶς ἀμέτροις καταστάσεσι τὴν ἐναντίαν ἐπιτεχνώμενος
<br class="lb"/>δίαιταν. εὔδηλον γὰρ ὡς εἴπερ εὐκρασία τῶν πρώτων
<br class="lb"/>ἐστὶν ἡ ὑγεία, διαφθαρήσεται μὲν ὑπὸ τῆς τοῦ περιέχοντος
<br class="lb"/>δυσκρασίας, φυλαχθήσεται δ’ ὑπὸ τῆς κατὰ

﻿
<a class="pb" href="#pb6" id="pb6">[p. 6]</a>


τὴν δίαιταν ἐναντιώσεως. κακῶς οὖν ὁ Κόϊντος ἐξηγεῖται καὶ
<br class="lb"/>ταῦτα τὰ βιβλία καὶ τὰ τῶν ἀφορισμῶν, ἐν οἷς ὧδέ πως
<br class="lb"/>ἔγραψε. περὶ δὲ τῶν ὡρέων, ἢν μὲν ὁ χειμὼν αὐχμηρὸς καὶ
<br class="lb"/>βόρειος γένηται, τὸ δὲ ἔαρ ἔπομβρον καὶ νότιον, ἀνάγκη τοῦ
<br class="lb"/>θέρους πυρετοὺς ὀξεῖς καὶ ὀφθαλμίας καὶ δυσεντερίας γίνεσθαι.
<br class="lb"/>τῇ πείρᾳ γὰρ μόνῃ τοῦτο ἐγνῶσθαί φησιν ὁ Κόϊντος
<br class="lb"/>ἄνευ τοῦ κατὰ τὴν αἰτίαν λογισμοῦ. πρῶτον μὲν αὐτὸ τοῦθ’
<br class="lb"/>ἁμαρτάνων, ὅτι τὰς αἰτίας ὧν εἶπε κατὰ τοὺς ἀφορισμοὺς
<br class="lb"/>τούτους ὁ Ἱπποκράτης, αὐτὸς αὖθις ἐν τῷ περὶ ὑδάτων καὶ
<br class="lb"/>ἀέρων καὶ τόπων ἔγραψεν· εἶθ’ ὅτι τὸ χρήσιμον μέρος τῆς
<br class="lb"/>διδασκαλίας ὑπερέβαινεν. ἀρεταὶ μὲν γάρ εἰσιν ἐξηγητῶν δύο
<br class="lb"/>αὗται, τό τε τὴν γνώμην φυλάττειν τοῦ συγγράμματος καὶ
<br class="lb"/>τὸ τὰ χρήσιμα διδάσκειν τοὺς ἀναγνωσομένους αὐτοῦ τὰ ὑπομνήματα,
<br class="lb"/>διέφθειρε δὲ ἀμφοτέρας ὁ Κόϊντος ἐν τῷ μὴ
<br class="lb"/>συνάπτειν τῇ καταστάσει τοῦ περιέχοντος ἡμᾶς ἀέρος τὰ
<br class="lb"/>πλεονάσαντα νοσήματα, συνάπτεσθαι μὲν αὐτὰ βουλομένου
<br class="lb"/>τοῦ Ἱπποκράτους αὐτοῦ, προγνῶναι δ’ ἐσόμενα καὶ κωλῦσαι
<br class="lb"/>συνιστάμενα καὶ ἰᾶσθαι γενόμενα μὴ δυνησομένων ἡμῶν,
<br class="lb"/>ἄνευ τοῦ γνῶναι τὴν γενομένην ἐν τῷ σώματι ἡμῶν διάθεσιν


<a class="pb" href="#pb7" id="pb7">[p. 7]</a>


ἐκ τῆς δυσκρασίας τοῦ περιέχοντος. οὕτως γὰρ καὶ τῶν ἄλλων
<br class="lb"/>ἁπασῶν καταστάσεων παραλελειμμένων τὰς δυνάμεις αὐτοὶ
<br class="lb"/>ἐξευρίσκειν δυνησόμεθα. ὅστις οὖν βούλεται μεγάλως εἰς
<br class="lb"/>τὴν τέχνην ἐκ τῆς ἀναγνώσεως τῶν ἐπιδημιῶν ὠφεληθῆναι,
<br class="lb"/>προαναγνῶναι τοῦτον βέλτιόν ἐστι τὸ περὶ φύσεως ἀνθρώπου
<br class="lb"/>καὶ τὸ περὶ ὑδάτων καὶ ἀέρων καὶ τόπων, ἔτι τῶν ἀφορισμῶν
<br class="lb"/>ἐκείνους, ἐν οἷς περὶ τῶν ὡρῶν διέρχεται καὶ τὰς δυνάμεις διδάσκει
<br class="lb"/>τῶν ψυχρῶν καὶ θερμῶν καὶ ξηρῶν καὶ ὑγρῶν καταστάσεων.
<br class="lb"/>ἀναγκαῖον δέ ἐστι πρὸς τοῖς εἰρημένοις αὐτὸ τὸ
<br class="lb"/>προγνωστικὸν ἀνεγνωκέναι. οἷς γὰρ ἐδίδαξεν ἐν οἷς εἴρηκα
<br class="lb"/>βιβλίοις ἀκολουθεῖ τὰ κατὰ τῶν ἐπιδημιῶν γεγραμμένα,
<br class="lb"/>πρῶτον μὲν ὅτι θερμοῦ καὶ ψυχροῦ καὶ ξηροῦ καὶ ὑγροῦ
<br class="lb"/>συμμετρία τίς ἐστι τῶν πρώτων σωμάτων ἡ ὑγεία· δεύτερον
<br class="lb"/>δὲ, ὅτι τὸ μὲν ἔαρ εὐκρατότατόν ἐστιν, ὅταν γε τὴν οἰκείαν
<br class="lb"/>κρᾶσιν φυλάττῃ καὶ διὰ τοῦτ’ ἐν αὐτῷ πλεονάζει τὸ αἷμα, καθάπερ
<br class="lb"/>γε καὶ τὸ θέρος θερμότερον καὶ ξηρότερον τοῦ προσήκοντος,
<br class="lb"/>ὁ χειμὼν ὑγρότερος καὶ ψυχρότερος· ἀνώμαλον δὲ


<a class="pb" href="#pb8" id="pb8">[p. 8]</a>


τῇ κράσει τὸ φθινόπωρον, ἐπικρατούμενον ὑπὸ τοῦ ξηροῦ τε
<br class="lb"/>καὶ ψυχροῦ καὶ ὅτι πλεονάζει καθ’ ἕκαστον αὐτῶν εἷς τις
<br class="lb"/>χυμὸς, ὡς ὀλίγον ἔμπροσθεν εἶπον. ἐπὶ τούτοις τρίτον τε
<br class="lb"/>καὶ τέταρτον ἐν ἐκείνοις τοῖς βιβλίοις ἐδιδάχθη, κατὰ μὲν
<br class="lb"/>τὸ περὶ φύσεως ἀνθρώπου, τῶν ἐπιδημιῶν νοσημάτων αἴτιον
<br class="lb"/>εἶναι τὸ περιέχον, ἐν δὲ τῷ προγνωστικῷ τῶν σημείων,
<br class="lb"/>δι’ ὧν αἱ προγνώσεις γίνονται, ἥτις ἑκάστου δύναμίς ἐστι
<br class="lb"/>κατά τε ποιότητα καὶ <span class="milestone">4</span>μέγεθος. ἀξιῶ δέ σε τὸν ἀναγνωσόμενον
<br class="lb"/>τὴν προκειμένην πραγματείαν ὧν διῆλθον ἁπάντων
<br class="lb"/>πρόχειρον ἔχειν τὴν μνήμην, ἵνα τοῖς ὑφ’ ἡμῶν λεχθησομένοις,
<br class="lb"/>ἀκολουθῆς ἑτοιμότερον. ἁπάντων δὲ μάλιστα τὸ
<br class="lb"/>περὶ ὑδάτων καὶ ἀέρων καὶ τόπων ἀνεγνωκέναι σε βούλομαι,
<br class="lb"/>ὅπως ἴδῃς ἐν οἷς Ἱπποκράτης αὐτὸς ἔγραψε καὶ πιστώσωμαι
<br class="lb"/>τὰ γένη τῶν νοσημάτων ὧν δεῆλθον Ἱπποκράτει διῃρημένων
<br class="lb"/>οὕτως, αἴτιόν γε τὸν ἀέρα ἐπιδημίων νοσημάτων ἀποφαινομένῳ.
<br class="lb"/>κατὰ μὲν γὰρ τὸ περὶ φύσεως ἀνθρώπου ταυτὶ
<br class="lb"/>γράφει· αἱ δὲ νοῦσοι γίγνονται αἱ μὲν ἀπὸ διαιτημάτων,
<br class="lb"/>αἱ δὲ ἀπὸ τοῦ πνεύματος, ὃ ἐσαγόμενοι ζῶμεν. τὴν δὲ διάγνωσιν


<a class="pb" href="#pb9" id="pb9">[p. 9]</a>


ἑκατέρων ὧδε χρὴ ποιέεσθαι. ὁκόταν μὲν ὑπὸ ἑνὸς
<br class="lb"/>νοσήματος πολλοὶ ἄνθρωποι ἁλίσκωνται κατὰ τὸν αὐτὸν
<br class="lb"/>χρόνον, τὴν αἰτίην χρὴ ἀνατιθέναι τουτέῳ, ὅ τι ἂν κοινότατόν
<br class="lb"/>ἐστι καὶ μάλιστα αὐτέῳ πάντες χρεόμεθα. ἔστι δὲ
<br class="lb"/>τοῦτο ὃ ἀναπνέομεν. φανερὸν γὰρ δὴ ὅτι τὰ διαιτήματα
<br class="lb"/>ἑκάστου ἡμέων οὐκ αἴτιά ἐστιν ὧν τότε ἅπτεται ἡ νοῦσος
<br class="lb"/>πάντων ἑξῆς καὶ τῶν νεωτέρων καὶ τῶν πρεσβυτέρων καὶ
<br class="lb"/>γυναικῶν καὶ ἀνδρῶν ὁμοίως καὶ τῶν θωρησσομένων καὶ
<br class="lb"/>τῶν ὑδροποτεόντων καὶ τῶν μᾶζαν ἐσθιόντων καὶ τῶν ἄρτον
<br class="lb"/>σιτεόντων καὶ τῶν ὀλίγα ταλαιπωρεόντων καὶ τῶν πολλὰ
<br class="lb"/>καμνόντων, οὐκ ἂν οὖν τὰ διαιτήματα αἴτια εἴη γε, ὁκόταν
<br class="lb"/>διαιτώμενοι πάντας τρόπους οἱ ἄνθρωποι ἁλίσκονται ὑπὸ
<br class="lb"/>τῆς αὐτέης νούσου. ὁκόταν δὲ αἱ νοῦσοι γίνονται παντοδαπαὶ
<br class="lb"/>κατὰ τὸν αὐτὸν χρόνον, δηλονότι τὰ διαιτήματα αἴτιά
<br class="lb"/>ἐστιν ἕκαστα ἑκάστοισιν. ἐν ταύτῃ τῇ ῥήσει πάντων τῶν
<br class="lb"/>ἐπιδημιῶν εἶναί φησι τὴν κατάστασιν, ἀλλὰ οὐ τὴν δίαιταν
<br class="lb"/>αἰτίαν. δύναται δὲ ἄν ποτε καὶ ὕδατος μοχθηροῦ πόσις ἐργάσασθαι
<br class="lb"/>πάγκοινον νόση<span class="milestone">346</span>μα. καὶ ἱστορεῖται καὶ


<a class="pb" href="#pb10" id="pb10">[p. 10]</a>


τοῦτο γεγονὸς ἐπὶ στρατοπέδου, ὥσπερ γε καὶ διὰ τὴν τοῦ
<br class="lb"/>χωρίου φύσιν ἔνθα πάντες ἐν ἑνὶ χωρίῳ στρατοπεδευόμενοι
<br class="lb"/>διετέλεσαν. ἐνίοτε δὲ ἐκ βαράθρων τῶν καλουμένων χαρωνείων
<br class="lb"/>πνευμάτων πλεοναζόντων. ταῦτα μὲν οὖν τῷ βλάπτειν
<br class="lb"/>τὸν ἀέρα καὶ τὰς νόσους ἐργάζεται καὶ εἴη ἂν ἐν τῷ
<br class="lb"/>προγεγραμμένῳ λόγῳ περιεχόμενα. τὰ δὲ ἀπὸ τῶν ἐδεσμάτων
<br class="lb"/>καὶ πομάτων σπάνιά τέ ἐστι καὶ γνωσθῆναι ῥᾷστα. ἐν
<br class="lb"/>μὲν οὖν τῷ περὶ φύσεως ἀνθρώπου βιβλίῳ τὸ αἴτιον τοῦ
<br class="lb"/>κοινοῦ πολλοῖς νοσήμασιν ὠνόμασι κοινότατον. ἐν δὲ τῷ
<br class="lb"/>περὶ ἀέρων καὶ ὑδάτων καὶ τόπων τὰ οὕτω γινόμενα νοσήματα
<br class="lb"/>πάγκοινα προσηγόρευσεν ὧδέ πως εἰπών· περὶ ἑκάστου
<br class="lb"/>δὲ χρόνου προϊόντος καὶ τοῦ ἐνιαυτοῦ, λέγοι ἂν ὁκόσα
<br class="lb"/>νοσήματα μέντοι πάγκοινα τὴν πόλιν κατασχήσειν ἢ θέρεος
<br class="lb"/>ἢ χειμῶνος καὶ πάλιν οὐ μετὰ πολλά. ταῦτα μὲν τὰ νοσήματα
<br class="lb"/>ἐπιχώρια αὐτέοισίν ἐστι καὶ ἤν τι πάγκοινον κατάσχοι
<br class="lb"/>νόσημα ἐκ μεταβολῆς τῶν ὡρέων καὶ οὗτοι μετέχουσι.
<br class="lb"/>καὶ πάλιν μετ’ ὀλίγα· τοῖσι μὲν ἀνδράσι ταῦτα τὰ νοσήματα 

﻿
<a class="pb" href="#pb11" id="pb11">[p. 11]</a>


ἐπιχώριά ἐστι καὶ χωρὶς, ἤν τι πάγκοινον κατάσχοι
<br class="lb"/>ἐκ μεταβολῆς τῶν ὡρέων. καὶ κατωτέρω πάλιν· τοῦτο μὲν τὸ
<br class="lb"/>νόσημα αὐτέοισι σύντροφόν ἐστι καὶ θέρεος καὶ χειμῶνος.
<br class="lb"/>ἀλλὰ μηδὲ τοῦτό σε παρέλθῃ, ἐν ταῖς προγεγραμμέναις ῥήσεσιν
<br class="lb"/>εἰρημένον ἐν ἄλλοις τέ τισι τῶν Ἱπποκράτους. ὅσα
<br class="lb"/>πλεονάζει διὰ παντὸς ἔν τινι χώρᾳ, ἅπερ δὴ καὶ ἔνδημα
<br class="lb"/>προσαγορεύεται, τῶν κοινῶν πολλοῖς ὄντα καὶ αὐτὰ, καθάπερ
<br class="lb"/>καὶ ὁ λοιμός. ἔστι γὰρ καὶ οὕτως ἐκ τῶν κοινῶν
<br class="lb"/>νοσημάτων, ὡς αὐτὸς αὖ καὶ περὶ τοῦδε σαφῶς ἐδήλωσεν ἐν
<br class="lb"/>τῷ περὶ διαίτης ὀξέων ὧδέ πως εἰπών. <span class="milestone">5</span>ὅταν γὰρ μὴ
<br class="lb"/>λοιμώδεος νούσου τρόπος τις κοινὸς ἐπιδημήσῃ, ἀλλὰ σποράδες
<br class="lb"/>ὦσιν αἱ νοῦσοι καὶ μὴ παραπλήσιαι αὐτέοισιν, ὑπὸ τούτων
<br class="lb"/>τῶν νοσημάτων οἱ πλείους ἀπόλλυνται ἢ ὑπὸ τῶν ἄλλων
<br class="lb"/>τῶν συμπάντων. δῆλον οὖν ὡς ἐκ τοῦ γένους τῶν ἐπιδημίων
<br class="lb"/>νοσημάτων ὅσα κακοηθέστατα γίνονται καὶ λοιμώδη
<br class="lb"/>καλεῖται. τὸ δὲ τῶν ἐπιδημίων ἐκ τοῦ τῶν πανδήμων τε
<br class="lb"/>καὶ παγκοίνων γένους ἐστὶν, ὃ ταῖς σποράσι νόσοις ἀντιδιαιρεῖται.
<br class="lb"/>ταῦτα μὲν οὕτως αὐτὸς ὠνόμασε. τοὺς λοιμοὺς


<a class="pb" href="#pb12" id="pb12">[p. 12]</a>


δὲ πάντες ἄνθρωποι καλοῦσί τε καὶ γινώσκουσιν ὄντας ὀλέθρια
<br class="lb"/>νοσήματα καὶ πέμπουσι δὲ πολλάκις εἰς θεοὺς, περὶ
<br class="lb"/>τῆς ἰάσεως αὐτῶν πυνθανόμενοι. οὐ μόνον δὲ ἐνταῦθα τὸ
<br class="lb"/>ἐπιδημήσειν γέγραφεν, ἀλλὰ καὶ κατὰ τὸ προγνωστικὸν, ἐν
<br class="lb"/>ᾧ φησι· χρὴ δὲ τὰς φορὰς τῶν νοσημάτων τῶν ἀεὶ ἐπιδημεόντων
<br class="lb"/>ταχέως ἐνθυμέεσθαι καὶ μὴ λανθάνειν τῆς τε ὥρης
<br class="lb"/>τὴν κατάστασιν. ἐν αὐτοῖς δὲ τοῖς τῶν ἐπιδημίων ποτὲ
<br class="lb"/>μέν ἐστιν ἀκοῦσαι λέγοντος αὐτοῦ, ἐπεδήμησαν δὲ δυσεντερίαι
<br class="lb"/>κατὰ θέρος πολλαὶ, ποτὲ δὲ καὶ ἄλλαι πυρετῶν ἐπεδήμησαν
<br class="lb"/>ἰδέαι. καὶ γὰρ ἄλλοις τὸ νόσημα ἐπιδήμιον ἦν. γέγραπται
<br class="lb"/>δὲ τοῦτο τοὔνομα τὸ ἐπιδήμιον ἐν τισὶ μὲν τῶν
<br class="lb"/>ἀντιγράφων διὰ δ΄ συλλαβῶν, τῆς τελευτῆς ἐκ τοῦ μ΄ καὶ ο΄
<br class="lb"/>καὶ ν΄ συνεστηκυίας, ἐν τισὶ δὲ διὰ ε΄, διά τε τοῦ μ΄ καὶ ι΄.
<br class="lb"/>κᾄπειτα καθ’ ἑτέραν συλλαβὴν τὴν τελευτὴν τοῦ ο΄ καὶ ν΄.
<br class="lb"/>μεμνῆσθαι χρὴ τούτων εἰς τὰ μέλλοντα λέγεσθαι γιγνώσκειν
<br class="lb"/>ὡς ἔνια μὲν τῶν νοσημάτων κοινῇ πολλοὺς καταλαμβάνει, ἃ
<br class="lb"/>δὴ λέγεται κοινὰ, ἔνια δ’ ἕκαστον ἰδίᾳ. τὰ σποραδικὰ
<br class="lb"/>προσαγορευόμενα. τῶν δὲ κοινῶν τὰ μὲν ἔνδημά τέ εἰσι,


<a class="pb" href="#pb13" id="pb13">[p. 13]</a>


τὰ δὲ ἐπίδημά τε καὶ ἐπιδήμια, διὰ τῶν δ΄ ἢ ε΄ συλλαβῶν,
<br class="lb"/>ὡς εἴρηται, γραφόμενα καὶ λεγόμενα. τούτων δὲ τὰ χαλεπώτατα
<br class="lb"/>λοιμώδη καλεῖται, τὴν αἰτίαν ἐκ τῆς περὶ τὸν ἀέρα
<br class="lb"/>καταστάσεως ἔχοντα καὶ αὐτὰ, καθάπερ ὅλον τὸ γένος
<br class="lb"/>τῶν ἐπιδημίων νοσημάτων. γέγραφε δὲ καὶ λοιμώδεις τινὰς
<br class="lb"/>καταστάσεις, ὥσπερ καὶ τὰς ἐν τῷ γ΄, διότι καὶ τῷ γένει
<br class="lb"/>ὁ λοιμὸς ἐπιδήμιόν ἐστι νόσημα. ταῦτα μὲν οὖν ἄμεινόν
<br class="lb"/>ἐστι διωρίσθει πρὸ τῆς μελλούσης ἔσεσθαι τῶν κατὰ μέρος
<br class="lb"/>ἐξηγήσεως. μετὰ ταῦτα δὲ εἰς ἐκείνην ἤδη τρέψομαι τοσοῦτον
<br class="lb"/>ἔτι προειπὼν, ὅπερ καὶ ἐν πολλοῖς τῶν ὑπ’ ἐμοῦ γεγραμμένων
<br class="lb"/>βιβλίων εἰρῆσθαι φθάνει, προτρέποντός μου γυμνάζεσθαι
<br class="lb"/>τοὺς ἐκμαθεῖν θέλοντας τὴν ἰατρικὴν τέχνην,
<br class="lb"/>ἐν τοῖς κατὰ μέρος αἰσθητοῖς, ὡς διαγινώσκειν αὐτοὺς ἃ
<br class="lb"/>καθόλου προμεμαθήκασι. ταῦτα δὲ αὐτὰ τὰ κατὰ μέρος
<br class="lb"/>ἀρχὴν τῆς καθόλου συστάσεως οἱ ἐμπειρικοί φασιν εἶναι λέγοντες
<br class="lb"/>ἀληθῆ ἐκεῖνα τῶν θεωρημάτων, ὅσα τὴν σύστασιν
<br class="lb"/>ἐξ ἐμπειρίας ἔσχηκεν. ἡμῖν δὲ οὐχ οὕτως, ἀλλὰ καὶ διὰ


<a class="pb" href="#pb14" id="pb14">[p. 14]</a>


λόγου δοκεῖ πολλὰ τῶν θεωρημάτων εὑρῆσθαι, κρίνεσθαι
<br class="lb"/>μέντοι καὶ τούτων τὴν ἀλήθειαν ὑπὸ τῆς πείρας βεβαιωμένην
<br class="lb"/>τε καὶ μαρτυρουμένην, οὕτως γοῦν καὶ τοῖς περὶ μεγεθῶν,
<br class="lb"/>ἀποστήματος ἡλίου καὶ σελήνης, τοῖς ἀποδεδειγμένοις
<br class="lb"/>μὴ πιστεύοντες, ὅταν ὑπὸ αἰσθητῶν τε πολλῶν ἄλλων ὅσα
<br class="lb"/>κατὰ γεωμετρικοὺς λόγους εὑρίσκεται καὶ τῶν κατὰ μέρος
<br class="lb"/>ἐκλείψεων μαρτυρεῖται, βεβαιότερον ἴσχομεν τὴν πίστιν.
<br class="lb"/>ὅπου τοίνυν τὰ διὰ γεωμετρίας ἀποδειχθέντα πιστότερα
<br class="lb"/>γίνονται μαρτυρούμενα πρὸς τῶν κατὰ μέρος ἀποβαινόντων
<br class="lb"/>καὶ πιστότερα γινόμενα βεβαιοτέραν ἔχει. πολλῷ δὴ μᾶλλον
<br class="lb"/>ὅσα ἐπὶ τῆς ἰατρικῆς τὴν ἀλήθειαν, <span class="milestone">6</span>ἐξηύρηνται
<br class="lb"/>βεβαιοῦσθαι δεῖ ἀναγόμενα ὑπὸ τὴν κατὰ μέρος πίστιν.
<br class="lb"/>ταῦτ’ οὖν ἡμεῖς ἐπιδειξόμεθα ἐν τοῖς τῶν ἐπιδημίων βιβλίοις γινόμενα.
</p>
                    </section>
                    <a class="pb" href="#pb15" id="pb15">[p. 15]</a>
                    <section id="body-1-1-1-2" class="div textpart section level5">
                      <blockquote class="quote lemma">Ἐν Θάσῳ φθινοπώρου περὶ ἰσημερίην καὶ ὑπὸ πλειάδος
<br class="lb"/>ὕδατα πολλὰ ξυνεχέα, μαλθακὰ, ὡς ἐν νοτίοισι.</blockquote>
                      <p class="p autofirst">Ὅτι μὲν καὶ ἡ τοῦ χωρίου γνῶσις εἰς τὴν τῶν ἐπιδημίων
<br class="lb"/>νοσημάτων διδασκαλίαν ὠφέλιμός ἐστιν ὕστερον λέξω.
<br class="lb"/>νυνὶ δὲ τὴν λέξιν αὐτὴν πρότερον ἐξηγήσομαι, τοῦ συγγραφέως
<br class="lb"/>εἰπόντος περὶ ἰσημερίην καὶ ὑπὸ πλειάδος. δυοῖν γὰρ
<br class="lb"/>οὐσῶν ἰσημεριῶν καὶ δυοῖν πλειάδων ἐπισημασιῶν, οὗτος
<br class="lb"/>ἐδήλωσεν ὁποίαν αὐτῶν λέγει, προσθεὶς τῷ λόγῳ τὸ φθινόπωρον.
<br class="lb"/>κατὰ μὲν γὰρ τὸ ἔαρ ἡ ἑτέρα γίνεται καὶ ἡ ἀρχὴ
<br class="lb"/>αὐτοῦ κατὰ τὴν ἡμετέραν οἴκησίν ἐστιν αὕτη, καθάπερ καὶ
<br class="lb"/>τελευτὴ πᾶσα ὑπὸ τῶν πλειάδων ἐπιτολήν. κατὰ δὲ τὸ
<br class="lb"/>φθινόπωρον ἡ ὑπόλοιπος ἰσημερία γίνεται καὶ ἡ τῶν πλειάδων
<br class="lb"/>δύσις. οὐδὲν δὲ διοίσει λέγειν ἤτοι κατὰ τὸν πληθυντικὸν
<br class="lb"/>ὀνομαζόμενον ἀριθμὸν τὰς πλειάδας ἢ κατὰ τὸν ἑνικὸν
<br class="lb"/>τὴν πλειάδα. γίνεται δὲ ἡ τῆς πλειάδος δύσις ὡς με-

﻿
<a class="pb" href="#pb16" id="pb16">[p. 16]</a>


τὰ πεντήκοντα ἡμέρας τῆς φθινοπωρινῆς ἰσημερίας, εἰδότων
<br class="lb"/>ἡμῶν τὰς μὲν ἰσημερίας καὶ τροπὰς ἑνὶ καιρῷ γινομένας
<br class="lb"/>ἐν ἁπάσαις ταῖς οἰκήσεσιν, τὰς δὲ ἐπιτολὰς καὶ δύσεις τῶν
<br class="lb"/>ἀστέρων ὑπαλλασσομένας, ὡς καθ’ ἑκάστην οἴκησιν ἰδίαν
<br class="lb"/>εἶναι. μόνοις γὰρ τοῖς ὑπὸ τὸν αὐτὸν οἰκοῦσι πόλον κοιναὶ
<br class="lb"/>τῶν ἄστρων αἵ τ’ ἐπιτολαὶ καὶ δύσεις γίνονται. καλοῦσι
<br class="lb"/>μὲν οἱ Ἕλληνες ὡς τὰ πολλὰ τὸ συγκείμενον ἐκ πολλῶν
<br class="lb"/>ἀστέρων ἄστρον οἷον τὸν ταῦρον ὅλον, ἤ τι μέρος αὐτῶν, τὰς
<br class="lb"/>ὑάδας ἢ τὰς πλειάδας. ὅμως μήν ἐστιν ὅτε καὶ τῶν ἀστέρων
<br class="lb"/>ἕκαστον ὀνομάζουσιν ἄστρον, οὐ μὴν τόν γε συγκείμενον
<br class="lb"/>ἐκ πολλῶν ἀστέρα καλοῦσιν, ἀλλ’ ἄστρον ἀεὶ μόνως οὕτως.
<br class="lb"/>ἕνα δὲ ἕκαστον οὐκέτι ἀστέρα μόνον, ὡς εἶπον, ἀλλὰ
<br class="lb"/>καὶ ἄστρον, οἷον τὸν ἀρκτοῦρον, τὸν σείριον, τὸν ἑωσφόρον,
<br class="lb"/>τὸν <span class="milestone">7</span>ἑσπέριον. <span class="milestone">347</span>ἀναγκαιότατόν δὲ ἐστιν εἰς ὅλην
<br class="lb"/>τὴν ἐνεστῶσαν πραγματείαν ἐπίστασθαι τὰς καθ’ ἑκάστην
<br class="lb"/>χώραν, ἐν αἷς ἂν ἰατρεύειν μέλλωμεν, ἑκάστου τῶν ἄστρων
<br class="lb"/>ἐπιτολάς τε καὶ δύσεις, ἐπειδὴ περιγράφουσιν αὗται τὰς
<br class="lb"/>ὥρας, αὐτίκα γέ τοι κατὰ τὸν τῆς Ἑλλησπόντου παράλληλον


<a class="pb" href="#pb17" id="pb17">[p. 17]</a>


ἀρχὴ μὲν τοῦ ἦρός ἐστιν ἡ κατ’ ἐκεῖνον τὸν καιρὸν
<br class="lb"/>ἰσημερία, τελευτὴ δὲ τῶν πλειάδων ἡ ἐπιτολή. αὕτη δὲ
<br class="lb"/>καὶ θέρους ἐστὶν ἀρχὴ, καθάπερ γε καὶ τελευτὴ μὲν τοῦ
<br class="lb"/>θέρους, ἀρχὴ δὲ τοῦ φθινοπώρου ἡ ἐπιτολὴ τοῦ ἀρκτούρου,
<br class="lb"/>προλαμβάνουσα τὴν φθινοπωρινὴν ἰσημερίαν ἡμέραις
<br class="lb"/>ὡς δώδεκα. καὶ μέν γε καὶ ἡ δύσις τῆς πλειάδος
<br class="lb"/>ἀρχὴ μὲν τοῦ χειμῶνός ἐστι, τελευτὴ δὲ τοῦ φθινοπώρου.
<br class="lb"/>θαυμάζειν δ’, οἶμαι, δεῖ καὶ ζητεῖν τὴν αἰτίαν τοῦ παραλελεῖφθαι
<br class="lb"/>κατὰ τὸν λόγον ἐπιτολὴν ἀστέρος τοῦ ἐπισημοτάτου,
<br class="lb"/>γινομένην ἐν θέρει τοῦ καλουμένου σειρίου· ὀνομάζουσι δὲ
<br class="lb"/>αὐτὸν ἔνιοι καὶ κύνα, καταχρώμενοι τῇ τοῦ παντὸς ἄστρου
<br class="lb"/>προσηγορίᾳ· κύων μὲν γὰρ τὸ σύμπαν ἄστρον, ὁ δ’ ἐπὶ
<br class="lb"/>τῆς γένυος αὐτοῦ σείριος, ὃν ὀρθῶς ἄν τις ὀνομάζοι τὸν
<br class="lb"/>προκύνα, οὐ τὸν κύνα, καὶ ἀρχή γε τῆς καλουμένης ὀπώρας
<br class="lb"/>ἡ ἐπιτολὴ τούτου τοῦ ἀστέρος ἐστί. καὶ ὅσοι τὸν ἐνιαυτὸν
<br class="lb"/>εἰς ζ΄ τέμνουσιν ὥρας, ἄχρι μὲν ἐπιτολῆς τοῦ κυνὸς ἐκτείνουσι
<br class="lb"/>τὸ θέρος, ἐντεῦθεν δὲ μέχρις ἀρκτούρου τὴν ὀπώραν.
<br class="lb"/>οἱ δ’ αὐτοὶ καὶ τὸν χειμῶνα τριχῇ τέμνουσι, μέσον μὲν


<a class="pb" href="#pb18" id="pb18">[p. 18]</a>


αὐτοῦ ποιοῦντες τὸν περὶ τὰς τροπὰς χρόνον, τοὺς δ’ ἑκατέρωθεν
<br class="lb"/>τοῦδε σπορητὸν μὲν πρόσθεν, φυταλιὰν δὲ τὸν
<br class="lb"/>ἕτερον, αὐτοὶ γὰρ οὕτως ὀνομάζουσι. καὶ μέντοι κἀν τῷ
<br class="lb"/>περὶ ἑβδομάδων Ἱπποκράτους ἐπιγραφομένῳ βιβλίῳ διῃρημένον
<br class="lb"/>ἔστιν εὑρεῖν τὸν ἐνιαυτὸν εἰς ἑπτὰ, τοῦ μὲν φθινοπώρου
<br class="lb"/>καὶ τοῦ ἦρος ἀτμήτων πεφυλαγμένων, τετμημένων
<br class="lb"/>δὲ τοῦ μὲν χειμῶνος εἰς τρία μέρη, τοῦ δὲ θέρους εἰς δύο.
<br class="lb"/>χρησίμη μὲν οὖν ἐστι καὶ ἡ τοιαύτη διαίρεσις, ὡς προϊὼν
<br class="lb"/>ὁ λόγος δείξει, χρησίμη δὲ καὶ εἰς τέσσαρας ὥρας, ὡς καὶ
<br class="lb"/>τοῦτο δέδεικται πρότερον ὑπ’ αὐτοῦ τοῦ Ἱπποκράτους ἐν
<br class="lb"/>οἷς τάς τε τῶν χυμῶν ἐπικρατείας διδάσκει καὶ τὰς τῶν
<br class="lb"/>νοσημάτων ἰδέας καὶ τὰς ἀμφοτέρας τούτων ἡγουμένως κράσεις
<br class="lb"/>τοῦ περιέχοντος, τέτταρας ἐχούσας διαφοράς. εἰ γὰρ
<br class="lb"/>καὶ ὅτι μάλιστα δίχα τις τέμνῃ τὸν μεταξὺ πλειάδων ἐπιτολῆς
<br class="lb"/>καὶ ἀρκτούρου χρόνον, ἀλλά τοι κοινόν ἐστιν αὐτὸ
<br class="lb"/>παντὶ, τῷ ξηροτέρῳ τοῦ συμμέτρου εἶναι, καθάπερ γε καὶ
<br class="lb"/>τῷ χειμῶνι, τῷ ψυχροτέρῳ τε καὶ ὑγροτέρῳ, κὰν τριχῇ
<br class="lb"/>τέμνηται. αἱ μὲν οὖν μεγάλαι διαφοραὶ τῆς κράσεως, ἃς
<br class="lb"/>καὶ γενικὰς ἄν τις εἴποι προσηκόντως, εἰς τέσσαρας διαιροῦσιν


<a class="pb" href="#pb19" id="pb19">[p. 19]</a>


ὥρας τὸν ἐνιαυτὸν, ἤτοι γ’ ἑτερογενεῖς ἢ ἑτεροειδεῖς
<br class="lb"/>ἀλλήλων, ὡς ἂν ἐθέλῃ τις ὀνομάζειν. αἱ δὲ καθ’ ἑκάστην
<br class="lb"/>τῶν διαφορῶν τούτων, εἰς τὸ μᾶλλόν τε καὶ ἧττον τομαὶ,
<br class="lb"/>τὸ θέρος μὲν εἰς δύο, τὸν χειμῶνα δ’ εἰς τρεῖς μοίρας
<br class="lb"/>τέμνουσιν. ἡ δὲ τῶν ὡρῶν τούτων τομὴ ἐκ τοῦ κατὰ
<br class="lb"/>ταύτας χρόνου, τεσσάρων γὰρ μηνῶν ὁ μεταξὺ πλειάδος τε
<br class="lb"/>καὶ ἀρκτούρου χρόνος ἐστί. πλειόνων δὴ καὶ τεσσάρων ὁ
<br class="lb"/>μεταξὺ πλειάδος δύσεως καὶ τῆς ἐαρινῆς ἰσημερίας. ὁ δὲ
<br class="lb"/>τοῦ ἦρος, οὐδ’ ὅλων δύο μηνῶν, ὥστ’ ἄτμητος εἰκότως ἐφυλάχθη.
<br class="lb"/>διὰ ταῦτα δὲ καὶ τοῦ φθινοπώρου μείζων μὲν ἦν
<br class="lb"/>ἢ παρὰ τὸ ἔαρ· ἐκτείνεται γὰρ εἰς δύο μῆνας, ἀπολειπόμενος
<br class="lb"/>δὲ τῷ μεγέθει πάμπολυ κατὰ τὸ θέρος τε καὶ τὸν
<br class="lb"/>χειμῶνα χρόνου. ταῦτα οὖν ὡς ἅπαξ μὲν εἰρήσθω μοι νῦν·
<br class="lb"/>εἰς δὲ τὸν ἑξῆς ἅπαντα λόγον μνημονευέσθω πρὸς τὸ μετάγεσθαι
<br class="lb"/>ῥᾳδίως εἰς τοὺς ἐν <span class="milestone">8</span>ἑκάστῳ τῶν ἐθνῶν μῆνας,
<br class="lb"/>ἄλλους παρ’ ἄλλοις ὄντας, ὡς εἰ πάντες εἶχον τοὺς αὐτοὺς,
<br class="lb"/>οὐκ ἂν ἀρκτούρου καὶ πλειάδος καὶ κυνὸς ἰσημεριῶν τε καὶ


<a class="pb" href="#pb20" id="pb20">[p. 20]</a>


τροπῶν ἐμνημόνευσεν ὁ Ἱπποκράτης, ἀλλ’ ἤρκεσεν ἂν εἰπεῖν
<br class="lb"/>αὐτῷ κατὰ Μακεδόνας, εἰ οὕτως ἔτυχεν, ὀνομάζοντι τοῦ
<br class="lb"/>Δίου μηνὸς ἀρχομένου, τοιάνδε τινα γενέσθαι κατάστασιν
<br class="lb"/>ἐν τῇ τοῦ περιέχοντος κράσει. νυνὶ δ’ ἐπειδὴ τὸ Δίον Μακεδόσι
<br class="lb"/>μὲν μόνοις σαφὲς, Ἀθηναίοις δὲ καὶ τοῖς ἄλλοις ἀνθρώποις
<br class="lb"/>οὐ σαφὲς, Ἱπποκράτης δ’ ἐβούλετο τοὺς ἐξ
<br class="lb"/>ἁπάντων τῶν ἐθνῶν ὠφελεῖν, ἄμεινον ἦν αὐτῷ γράψαι μόνην
<br class="lb"/>τὴν ἰσημερίαν, ἄνευ τοῦ μνημονεῦσαι τινὸς μηνός. ἡ
<br class="lb"/>μὲν γὰρ ἰσημερία κοσμικόν ἐστι πρᾶγμα, οἱ δὲ μῆνες ἐπιχώριοι
<br class="lb"/>καθ’ ἕκαστον ἔθνος. ὅστις γοῦν ἀστρονομίας ἀπείρως
<br class="lb"/>ἔχει μάλιστα μὲν ἔστω μὴ πειθόμενος Ἱπποκράτους,
<br class="lb"/>προτρέποντος πρὸς αὐτὴν, ἕνεκα τῆς τῶν εἰρημένων χρήσεως.
<br class="lb"/>ἐπεὶ δὲ φιλάνθρωπον εἶναι δοκεῖ καὶ τοὺς τοιούτους
<br class="lb"/>ὠφελεῖν, ἐγὼ πειράσομαι τὴν ἐνδεχομένην ὑπογράψαι βοήθειαν,
<br class="lb"/>ᾗ εἰ προσέχοιεν τὸν νοῦν, ἁπάντων ὧν Ἱπποκράτης
<br class="lb"/>λέγει καρπώσονται τὴν χρῆσιν. τεμνομένου δὴ τοῦ παντὸς
<br class="lb"/>ἔτους ἐκ τεσσάρων καιρῶν κατ’ ἰσημερίαν τε καὶ τροπὰς,
<br class="lb"/>ἅπαξ τις ἐρωτήσας ἀστρονομικὸν ἄνδρα, τὰ τέσσαρα μέρη

﻿
<a class="pb" href="#pb21" id="pb21">[p. 21]</a>


ταῦτα ἐν τίσι γίνονται μησὶν, εἶτα εἰδὼς αὐτὰ δυνήσεται
<br class="lb"/>καὶ περὶ τῶν ἄλλων ἐπισημασιῶν τῶν καθ’ ἕκαστον ἄστρων
<br class="lb"/>ἀκούων ἕπεσθαι. οἷον εἰ οὕτως ἔτυχεν, ἐὰν προμάθη τὸ κατὰ
<br class="lb"/>τὴν ἀρχὴν τοῦ Δίου μηνὸς καὶ φθινοπώρου γίνεσθαι
<br class="lb"/>ἰσημερίαν, εἴσεται τὴν μὲν χειμερινὴν τροπὴν ὡς μετὰ τρεῖς
<br class="lb"/>μῆνας ἐσομένην ἐν ἀρχῇ τοῦ κατ’ ἐνιαυτὸν πέρατος μηνός.
<br class="lb"/>τοῦτο γὰρ σημαίνει κατὰ Μακεδόνας, τὴν δὲ ἐαρινὴν ἰσημερίαν
<br class="lb"/>Ἀρτεμισίου, καθάπερ γε καὶ τὴν θερινὴν τοῦ Λώου.
<br class="lb"/>κατὰ γὰρ τὰς ἀρχὰς τῶν εἰρημένων μηνῶν αἵ τ’ ἰσημερίαι
<br class="lb"/>καὶ αἱ τροπαὶ γίνονται κατὰ Μακεδόνας, ἀριθμούντων τε
<br class="lb"/>καὶ ὀνομαζόντων τοὺς μῆνας. ὁ τοίνυν ταῦτα μαθὼν εἰ
<br class="lb"/>προσεπιμάθῃ τὸν μὲν ἀρκτοῦρον ἐπιτέλλοντα πρὸ ἡμερῶν
<br class="lb"/>ὡς ιβ΄. τῆς φθινοπωρινῆς ἰσημερίας, πλειάδας δὲ δῦναι ὡς
<br class="lb"/>μετὰ ἡμέρας πεντήκοντα, γνώσεται πόση τοῦ καθ’ ἕκαστον
<br class="lb"/>αὐτῶν μηνὸς ἑκάτερον τῶν ἄστρων ἐπιτέλλει, παραφυλάξει
<br class="lb"/>τε βουλόμενος ἀκολουθεῖν Ἱπποκράτει τὴν μεταβολὴν τῆς
<br class="lb"/>περὶ τὸν ἀέρα κράσεως ὁποία τις ἐγένετο. χρὴ δὲ δηλονότι
<br class="lb"/>τοὺς μῆνας οὐ πρὸς σελήνην ἀριθμεῖσθαι, καθάπερ ἐν ταῖς
<br class="lb"/>πλείσταις νῦν τῶν Ἑλληνίδων πόλεως, ἀλλὰ πρὸς ἥλιον καὶ


<a class="pb" href="#pb22" id="pb22">[p. 22]</a>


ἐν ἁπάσαις τε τῶν ἀρχαίων καὶ ἐν πολλοῖς τῶν ἐθνῶν
<br class="lb"/>ἀριθμεῖται καὶ παρὰ Ῥωμαίων ὁ σύμπας ἐνιαυτὸς εἰς ιβ΄
<br class="lb"/>διαιρούμενος. ἑνὸς μὲν αὐτῶν ὀκτὼ καὶ εἴκοσιν ἡμερῶν
<br class="lb"/>ὄντος, ὃν δεύτερον λέγουσι μετὰ τὰς τροπὰς χειμερινάς.
<br class="lb"/>αὐτοῦ δὲ τοῦ πρώτου μετὰ τὰς τροπὰς, ὃν καὶ πρῶτον
<br class="lb"/>ὅλου τοῦ ἔτους ἀριθμοῦσιν, μίαν ἐπὶ ταῖς λ΄ προσειληφότος,
<br class="lb"/>ὥσπερ γε καὶ τοῦ γ΄ μετὰ τὰς τροπάς. καὶ γὰρ καὶ οὗτος
<br class="lb"/>αὐτός ἐστι μιᾶς καὶ λ΄ ἡμερῶν, ὁ δὲ τέταρτος τριακονθήμερος,
<br class="lb"/>ὁ δὲ πέμπτος μίαν ἐπὶ ταῖς λ΄ προσείληφεν, ὁ δ’
<br class="lb"/>ἕκτος τριακονθήμερος, μετὰ δὲ τὸν ἕκτον μῆνες δύο, μιᾶς
<br class="lb"/>καὶ τριάκοντα, ὁ δὲ μετὰ τούτους τριάκονθ’ ἡμερῶν, ὁ δ’
<br class="lb"/>ἐφεξῆς τῷδε μιᾶς καὶ τριάκοντα, δέκατος ὢν τὸν ἀριθμὸν
<br class="lb"/>ὅλου τοῦ ἔτους. καὶ ὁ μὲν ια΄ τριάκονθ’ ἡμερῶν, ὁ δὲ ιβ΄
<br class="lb"/>μιᾶς ἐπὶ ταῖς λ΄. συναριθμοῦντι δέ σοι <span class="milestone">9</span>τὰς καθ’ ἕκαστον
<br class="lb"/>τῶν μηνῶν γενομένας ἡμέρας αἱ πᾶσαι γίνονται ε΄ καὶ
<br class="lb"/>ξ΄ καὶ τ΄ καὶ τεσσάρων δ’ οὕτως ἀριθμηθέντων τῶν ἐτῶν,
<br class="lb"/>ἐν δὲ τῷ δ’ ἔτει τὸν τρίτον ἀπὸ τοῦ δ΄ ποιοῦσι δυοῖν καὶ


<a class="pb" href="#pb23" id="pb23">[p. 23]</a>


λ΄ ἡμερῶν, ἵν’ ἕκαστος τῶν ἐνιαυτῶν γένηται τξε΄ ἡμερῶν
<br class="lb"/>καὶ ποσέτι τετάρτης, ἡμέρας μιᾶς. τοῖς δὲ κατὰ Παλαιστίνην
<br class="lb"/>ἀριθμοῦσιν οἱ δώδεκα μῆνες ἀριθμὸς ἡμερῶν γίνονται
<br class="lb"/>τνδ΄. ἐπειδὴ γὰρ ὁ ἀπὸ συνόδου τῆς πρὸς ἥλιον αὐτῆς χρόνος
<br class="lb"/>ἄχρι πάσης <span class="milestone">348</span>ἄλλης συνόδου πρὸς τὰς θ΄ καὶ
<br class="lb"/>εἴκοσιν ἡμέρας ἔτι καὶ ἄλλο μέρος ἥμισυ προσλαμβάνει, διὰ
<br class="lb"/>τοῦτο τοὺς δύο μῆνας ἡμερῶν γινομένους θ΄ καὶ ν΄ τέμνουσιν
<br class="lb"/>εἰς ἄνισα μέρη, τὸν μὲν ἕτερον αὐτῶν λθ΄ ἡμερῶν ἐργαζόμενοι,
<br class="lb"/>τὸν δ’ ἕτερον θ΄ καὶ κ΄. ἀναγκάζονται τοιγαροῦν
<br class="lb"/>οἱ οὕτως ἄγοντες τοὺς μῆνας ἐμβόλιμόν τινα ποιεῖν, ὅταν
<br class="lb"/>πρῶτον ἀθροισθῇ τὸ τῶν ἔμπροσθεν ἐνιαυτῶν ἔλλειμα καὶ
<br class="lb"/>γίνηται χρόνος ἑνὸς μηνός. καὶ γέγραπταί γε τῶν ἀστρονόμων
<br class="lb"/>καὶ ἄλλοις τισὶ καὶ Ἱππάρχῳ ὁπηνίκα χρὴ τοὺς
<br class="lb"/>ἐμβολίμους μῆνας ἐμβάλλεσθαι. διόπερ, ὡς ἔφην, οὕτως ἐπὶ
<br class="lb"/>τούτων ἀριθμούντων τοὺς μῆνας οὐκ ἔστιν ὁρίσαι τὰς ἡμέρας,
<br class="lb"/>ἐν αἷς αἱ ἰσημερίαι τε καὶ τροπαὶ καὶ τῶν ἐπιφανῶν
<br class="lb"/>ἄστρων αἱ ἐπιτολαὶ γίνονται. κατὰ δὲ τοὺς ἥλιον ἄγοντας,


<a class="pb" href="#pb24" id="pb24">[p. 24]</a>


ὁρίσαι δυνατὸν, ὥσπερ ἔφην, ὑπό τε Ῥωμαίων καὶ Μακεδόνων
<br class="lb"/>Ἀσιανῶν τε τῶν ἡμετέρων καὶ πολλῶν ἄλλων ἐθνῶν.
<br class="lb"/>ὁπότ’ οὖν εἴρηταί μοι ταῦτα κοινὰ τῶν ἐφεξῆς λόγων ἁπάντων,
<br class="lb"/>πάλιν ἐπὶ τὴν προκειμένην ἀνάξω ῥῆσιν, ἐν ᾗ τῆς γενομένης
<br class="lb"/>ἐν Θάσῳ καταστάσεως ἀρχόμενος ἔφη φθινοπώρου
<br class="lb"/>περὶ ἰσημερίην καὶ ὑπὸ πλειάδος πολὺν ὑετὸν γενέσθαι.
<br class="lb"/>ὄντος γὰρ τοῦ φθινοπώρου περὶ ἰσημερίην καὶ δυοῖν μηνῶν,
<br class="lb"/>οὐκ εὐθέως ἀπ’ ἀρχῆς συνεισέβαλεν ἡ εἰρημένη κατάστασις,
<br class="lb"/>ἀλλὰ περὶ τὴν ἰσημερίαν ἤρξατο καὶ παρέτεινεν ἄχρι πλειάδος
<br class="lb"/>δύσεως ἡμέραις ὡς πεντήκοντα, ἐν Θάσῳ φθινοπώρου.
<br class="lb"/>κατὰ μὲν τὸν Κόϊντον οὔθ’ ἡ χώρα συνενδείκνυταί τι πρὸς
<br class="lb"/>τὴν τῶν νοσημάτων πρόγνωσιν οὔθ’ ὅλως δυνατόν ἐστι τὰ
<br class="lb"/>γενησόμενα προγνῶναι, μόνον δὲ τὸ γεγενῆσθαί τινα νοσήματα,
<br class="lb"/>διεφθαρμένης τῆς κατὰ φύσιν ἐν ταῖς ὥραις κράσεως.
<br class="lb"/>ἐνίοτε δὲ καὶ τὴν ἰδέαν αὐτῶν οὐκ ἐκ μεθόδου λογικῆς,
<br class="lb"/>ἀλλ’ ἐκ πείρας μόνης φησὶν ἐγνῶσθαι καὶ τάς τε
<br class="lb"/>τῶν δυσκρασιῶν ἐπιπλοκὰς, ἃς συνδρομὰς ὀνομάζουσιν οἱ
<br class="lb"/>ἐμπειρικοὶ τῶν ἰατρῶν, ἐξηγούμενοι, τοὺς ἀφορισμοὺς, ἐκ


<a class="pb" href="#pb25" id="pb25">[p. 25]</a>


πείρας ἔλεγον εὑρῆσθαι τῶνδε τινῶν νοσημάτων αἰτίας γινομένας,
<br class="lb"/>οἷον ὅταν μὲν ὁ χειμὼν αὐχμηρὸς καὶ βόρειος γένηται,
<br class="lb"/>τὸ δὲ ἔαρ ἔπομβρον καὶ νότιον, κατὰ τὸ θέρος ἔσονται
<br class="lb"/>πυρετοὶ ὀξεῖς καὶ ὀφθαλμίαι καὶ δυσεντερίαι. καὶ πάλιν·
<br class="lb"/>εἰ μὲν ὁ χειμὼν ἔπομβρος καὶ νότιος γένηται, τὸ δὲ ἔαρ
<br class="lb"/>αὐχμηρὸν καὶ χειμέριον, αἱ μὲν γυναῖκες ᾗσιν οἱ τόκοι πρὸς
<br class="lb"/>τὸ ἔαρ ἐκ πάσης προφάσιος ἐκτιτρώσκουσι καὶ τἄλλα ὅσα
<br class="lb"/>τούτων ἐφεξῆς κατέλεξε, τέσσαρας μόνας διαφορὰς καταστάσεων
<br class="lb"/>γράψας, καίτοι παμπόλλων οὐσῶν, ὅπερ ἐχρῆν ἐνθυμηθέντα
<br class="lb"/>τὸν Κόϊντον ἐπισκέψασθαί τε καὶ ζητῆσαι, πρῶτον
<br class="lb"/>μὲν αὐτὸ δὴ τοῦτο παρὰ φύσιν ἐκτρεπομένων τῶν
<br class="lb"/>ὡρῶν, εἶθ’ εὑρόντα πλείους ζητῆσαι τὸν ἀριθμὸν ἁπασῶν,
<br class="lb"/>εἶτα σκέψασθαι διὰ τί τῶν τεττάρων ἐμνημόνευσε μόνων ὁ
<br class="lb"/>Ἱπποκράτης, ἐφ’ οἷς ἅπασιν εὑρεθεῖσι ζητῆσαί τινα μέθοδον,
<br class="lb"/>ᾖ χρώμενοι <span class="milestone">10</span>τὰς τῶν ἄλλων ἁπασῶν καταστάσεων
<br class="lb"/>γνωρισόμεθα δυνάμεις. μόνος γὰρ ἂν οὗτος ἱκανῶς
<br class="lb"/>προγινώσκειν γινόμενα καὶ τὰς μελλούσας ἐπιδημήσειν νόσους,

﻿
<a class="pb" href="#pb26" id="pb26">[p. 26]</a>


ἀλλὰ καὶ προφυλάσσεσθαι καθ’ ὅσον οἷόν τε πρὸς τὸ
<br class="lb"/>μηδ’ ὅλως αὐταῖς περιπεσεῖν διὰ τῆς εἰρημένης ὁδοῦ προελθὼν,
<br class="lb"/>ἱκανῶς ἔσται μόνος, ἢ εἰ τοῦτ’ ἀδύνατον εἴη, διὰ τὸ
<br class="lb"/>μέγεθος τῆς αἰτίας ὡς μετριωτάταις γοῦν ταύταις ἁλῶναι.
<br class="lb"/>ὅτι δὲ τὴν θεραπείαν τῶν νοσημάτων ὁ γυμνασθεὶς τὸν λογισμὸν
<br class="lb"/>οἷς εἶπον ἅπασιν ἄμεινον εὑρίσκει τῶν μηδὲν προεσκεμμένων
<br class="lb"/>οὐδὲ τοὺς ἐπιτυχόντας ἀγνοεῖν ἠγοῦμαι, μήτοι
<br class="lb"/>γε τοὺς νομίμως πεπαιδευμένους. ὅτι μὲν αὐτὸς ὁ Ἱπποκράτης
<br class="lb"/>οἶδε πλείους τῶν ἐν ἀφορισμοῖς γεγραμμένων τεσσάρων
<br class="lb"/>καταστάσεων ἐξ αὐτῶν τῶνδε τῶν βιβλίων, ἃ νῦν ἡμῖν
<br class="lb"/>ἐξηγεῖσθαι πρόκειται, γένοιτ’ ἂν ἱκανῶς σαφές. ἐν μὲν γὰρ
<br class="lb"/>τῷ πρώτῳ τῶνδε τὴν πρώτην ἔγραψε κατάστασιν, ὑπὲρ
<br class="lb"/>ἧς αὐτὸς εἶπεν ἐπὶ τῇ τελευτῇ· γενομένης δὲ τῆς ἀγωγῆς
<br class="lb"/>ὅλης ἐπὶ τὰ νότια καὶ μετὰ αὐχμῶν. δευτέραν δὲ, ἐν ᾗ
<br class="lb"/>πάλιν ἔφη· γενομένου δὲ τοῦ ἔτεος ὅλου ψυχροῦ καὶ ὑγροῦ
<br class="lb"/>καὶ βορείου. τρίτην δὲ ἀνώμαλόν τε καὶ ποικίλην, ἀρξαμένην
<br class="lb"/>μὲν ὀλίγου πρὸ ἀρκτούρου, ψυχρὰν καὶ ὑγράν. ἐφεξῆς
<br class="lb"/>δὲ γενομένην ἀπὸ τῆς φθινοπωρινῆς ἰσημερίας ἄχρι πλειάδων


<a class="pb" href="#pb27" id="pb27">[p. 27]</a>


δύσεως, ἅπασι νότιον ἅμ’ ἀμετρίαις ὑγρότησιν. εἶτ’ ἐφεξῆς
<br class="lb"/>ψυχρὰν καὶ ξηρὰν ἅμα πνεύμασι βορείοις μεγίστοις, ὅλῳ σχεδόν
<br class="lb"/>τι τῷ χειμῶνι· κἄπειτα ψυχρὰν καὶ ξηρὰν ἄχρι κυνὸς ἐπιτολὴν,
<br class="lb"/>ἐντεῦθεν ἀθρόως καύματα μεγάλα μέχρις ἀρκτούρου, καθ’ ὃν
<br class="lb"/>ὕδατα νότια μέχρι τῆς ἰσημερίας. ταύτης οὖν τῆς καταστάσεως
<br class="lb"/>ἀνωμάλου γενομένης ὅμως ἐπεκράτει τὸ ψυχρὸν καὶ ξηρόν.
<br class="lb"/>ἐν δὲ τῷ τρίτῳ τῶν βιβλίων τούτων ἔγραψε κατάστασιν, ἣν
<br class="lb"/>εἰς ἓν πάλιν ἀναγαγὼν κεφάλαιον ἔφησεν· ἔτος νότιον
<br class="lb"/>ἔπομβρον, ἄπνοια διὰ τέλεος. ἄλλην δ’ ἐν τῷ δευτέρῳ κατάστασιν
<br class="lb"/>ἐν ἀρχῇ γράφων εἶπεν· ἄνθρακες ἐν Κρανῶνι θερινοὶ,
<br class="lb"/>ὗεν καύμασιν ὕδατι λάβρῳ διόλου, ἐγένοντο μᾶλλον νότῳ.
<br class="lb"/>ὥσπερ καὶ αὐτὴ θερμοτάτη ἐστὶ καὶ μετρίως ὑγρὰ, ὡς κατὰ
<br class="lb"/>μίαν ὥραν γενομένη τὸ θέρος, ὥσπερ καὶ ἡ κατὰ τὸ
<br class="lb"/>τρίτον βιβλίον ἐν ὅλῳ τῷ ἔτει. γεγραμμέναι δ’ εἰσὶ καὶ
<br class="lb"/>ἄλλαι καταστάσεις ἐν τοῖς τῶν ἐπιδημιῶν βιβλίοις, ἃς οὐκ
<br class="lb"/>εἶπ’ ἐν ἀφορισμοῖς. ἀλλ’ ὡς συνεχέστερόν τε τῶν ἄλλων
<br class="lb"/>γινομένας τὰς τέσσαρας, ἀκούσας τε παράδειγμα γίγνεσθαι,


<a class="pb" href="#pb28" id="pb28">[p. 28]</a>


μετὰ τῆς ἐν τῷ περὶ ὑδάτων καὶ ἀέρων καὶ τόπων αἰτιολογίας
<br class="lb"/>ἠξίωσε τοῖς ἀφορισμοῖς γραφῆναι. ἀλλὰ καὶ εἰ μὴ
<br class="lb"/>παραλέλοιπε τελέως τὴν αἰτιολογίαν, ἡμεῖς ἂν αὐτὴν εὕρωμεν
<br class="lb"/>ἐκ τῶν ἐν τοῖς ἀφορισμοῖς ὑπ’ αὐτοῦ γεγραμμένων,
<br class="lb"/>ἱκανῶν ὄντων ἀνδρὶ λογικῷ πρὸς τὴν τῶν εἰρημένων εὕρεσιν.
<br class="lb"/>ἐπίστασθαι γάρ σε χρὴ τοῦτο δεδειγμένον μὲν ὑφ’
<br class="lb"/>ἡμῶν ἤδη πολλάκις ἐν πολλοῖς αὐτάρκως, εἰρησόμενον δὲ καὶ
<br class="lb"/>νῦν εἰς ὅσον ἀναγκαῖόν ἐστιν αὐτοῦ μνημονεῦσαι, ὡς τὰς κατὰ
<br class="lb"/>μέρος ἐν ἁπάσαις τέχναις συμπλοκὰς τῶν ἁπλῶν φαρμάκων
<br class="lb"/>ἀδύνατον εἶναι δι’ ἐμπειρίας γνωσθῆναι, διὰ τὸ πλῆθος,
<br class="lb"/>ἀλλ’ ἐπὶ πάσαις αὐταῖς ὁδὸς μία τῆς εὑρήσεώς ἐστιν, ἡ
<br class="lb"/>διὰ τῶν οἰκείων στοιχείων, ὥσπερ καὶ ἐπὶ γραμματικῇ. τίνα
<br class="lb"/>τοίνυν οἰκεῖα στοιχεῖα τῶν καταστάσεών ἐστιν, ἴδωμεν ἀπὸ
<br class="lb"/>τοῦ πράγματος τῆς οὐσίας ὁρμηθέντες, ὡς ἐν τοῖς περὶ
<br class="lb"/>ἀποδείξεως ἐδιδάχθημεν. ἀναλαβὼν οὖν ἀπ’ ἀρχῆς τὸν λόγον
<br class="lb"/>ἤδη σοι δίειμι ἅπαντα κατὰ τὸ συνεχὲς, μηδὲν παραλιπών.
<br class="lb"/>αἰῶραι <span class="milestone">11</span>τοῦ ἔτους διαφέρουσιν ὑγρότητι καὶ θερμότητι καὶ
<br class="lb"/>ψυχρότητι καὶ ξηρότητι, τοῦ μὲν χειμῶνος ὑγρότητι καὶ ψυχρότητι
<br class="lb"/>τὰς ἄλλας ὑπερβάλλοντος, ὥσπερ γε τοῦ θέρους


<a class="pb" href="#pb29" id="pb29">[p. 29]</a>


θερμότητι καὶ ξηρότητι, τοῦ δ’ ἦρος ἀκριβῶς ἀμφοῖν ὄντος ἐν τῷ
<br class="lb"/>μεταξύ. κρατεῖ γὰρ οὐδέτερον ἐν αὐτῷ κατ’ οὐδετέραν ἀντίθεσιν,
<br class="lb"/>οὔτε τοῦ ξηροῦ τὸ ὑγρὸν οὔτε τοῦ θερμοῦ τὸ ψυχρὸν, ἀλλ’ οἷον
<br class="lb"/>ἰσομοιρία τις ἀμφοτέρων ἐστὶ τῶν ἀντιθέσεων, ὁμοιότης τε
<br class="lb"/>τῶν ὡρῶν ἁπασῶν ὅλης τῆς ἡμέρας, ὡς ἔγγιστα καὶ τῆς
<br class="lb"/>νυκτὸς, μηδεμιᾶς μεγάλης μεταλλαγῆς ἢ ὑπεροχῆς ἐν αὐτοῖς
<br class="lb"/>γινομένης, ὁποία κατὰ φθινόπωρον ὁρᾶται, κρύους μὲν
<br class="lb"/>ἕωθεν ὄντος, ἀμφὶ δὲ τὸ μέσον τῆς ἡμέρας θάλους ἰσχυροῦ
<br class="lb"/>μεταπίπτοντος αὖ πάλιν εἰς κρύος καὶ τοῦδε, δείλης ὀψίας.
<br class="lb"/>ἐπικρατεῖ δ’ ὅμως αὐτῶν τὸ μὲν ξηρὸν τοῦ ὑγροῦ, τὸ δὲ ψυχρὸν
<br class="lb"/>τοῦ θερμοῦ. τοιαύτη μὲν ἡ κρᾶσίς ἐστι τῶν ὡρῶν τοῦ
<br class="lb"/>ἔτους, ὡς ἐπὶ τὸ <span class="milestone">349</span>πολὺ μεταβολῆς γινομένης κατὰ
<br class="lb"/>βραχὺ μὲν, ὡς μηδ’ αἰσθάνεσθαί τινα διὰ παντὸς τοῦ χρότου,
<br class="lb"/>κατὰ μείζονα δὲ αἰσθητῶς, οὐ μὴν ἀθρόως γε οὐδ’
<br class="lb"/>ἀμέτρως ἐν ταῖς τῶν ὑγρῶν ὡρῶν καὶ κατὰ φύσιν μεταβολαῖς.
<br class="lb"/>ἀρκτούρου γοῦν ἐπιτέλλοντος ὡς τὸ πολὺ σὺν ἀνέμοις
<br class="lb"/>ψυχροῖς ὑετὸς γίνεται. κᾀντεῦθεν ἤδη φθινόπωρον
<br class="lb"/>μὲν ἄρχεται, παύεται δὲ τὸ θέρος. εἶτ’ ἐν τῷ μετὰ ταῦτα


<a class="pb" href="#pb30" id="pb30">[p. 30]</a>


χρόνῳ κατὰ βραχὺ καὶ ἀνεπαισθήτως γινομένης τῆς ἐπὶ τὸ
<br class="lb"/>ψυχρότερον μεταβολῆς ἡ τῆς πλειάδος δύσις αἰσθητὴν
<br class="lb"/>ἐργάζεται τὴν τροπήν. ἐντεῦθέν τε πᾶσιν ὁμοίως ἐπὶ τὴν
<br class="lb"/>ἐαρινὴν ἰσημερίαν ἀφικνεῖται, καὶ ποτὲ μὲν ὁμοία προσθήκη
<br class="lb"/>μέχρι πλειάδος ἐπιτολῆς γίνεται, πολλάκις δ’ αἰσθητὴ μέν
<br class="lb"/>τις ἐν τῷ περὶ τὴν ἰσημερίαν χρόνῳ, σύμμετρος δέ. καὶ
<br class="lb"/>μέντοι μετὰ τὴν πλειάδος ἐπιτολὴν αὐξάνεται τὸ θερμὸν
<br class="lb"/>καὶ τὸ ξηρὸν ἄχρι κυνὸς ἐπιτολῆς συμμέτρως καὶ κατὰ
<br class="lb"/>βραχὺ, ἐλθόντος τε τούτου γενήσεται νότιον μὲν ὀλίγον,
<br class="lb"/>ἐπ’ αὐτοῖς δ’ ὑετοὶ ἐπίσης τοῖς ἐτησίοις πνεύμασιν ἄχρι τῆς
<br class="lb"/>κατὰ τὸν ἀρκτοῦρον ἐπιτολῆς. καὶ τοίνυν ἤ γε πεῖρα καὶ
<br class="lb"/>ὁ λόγος ἡμᾶς ἐδίδαξεν, ὅταν οὕτως αἱ ὧραι τοῦ ἔτους προέρχονταί
<br class="lb"/>τε καὶ εἰς ἄλληλα μεταβάλλουσι, μήτε λοιμόν τινα
<br class="lb"/>μήθ’ ὅλως ἐπιδήμια νοσήματα γινόμενα, μόνας δὲ τὰς ὀνομαζομένας
<br class="lb"/>ὑπ’ αὐτοῦ σποράδας νόσους, τὰς κατὰ τὴν δίαιταν
<br class="lb"/>ἑπομένας. ἐπειδὴ καθ’ ἑκάστην τῶν ὡρῶν ἴδιος μὲν
<br class="lb"/>ἐπικρατεῖ χυμὸς, ὡς αὐτὸς ἐδίδαξε τοῦ μὲν χειμῶνος τὸ
<br class="lb"/>φλέγμα, τοῦ δὲ ἦρος τὸ αἷμα, τοῦ δὲ θέρους χολὴ, φθινοπώρου
<br class="lb"/>δὲ ἡ ὀξεῖα· διὰ τοῦτο τοῖς κακῶς διαιτωμένοις οὐ

﻿
<a class="pb" href="#pb31" id="pb31">[p. 31]</a>


τὰ αὐτὰ πλεονάζουσι νοσήματα κατὰ πάσας τὰς ὥρας, ἀλλὰ
<br class="lb"/>ὡς αὐτὸς ἐδίδαξε, τοῦ μὲν ἦρος τὰ μελαγχολικὰ καὶ τὰ
<br class="lb"/>μανικὰ καὶ ἐπιληπτικὰ καὶ αἵματος ῥύσιες καὶ τἄλλα ὅσα
<br class="lb"/>τούτων ἐφεξῆς καταλέγει. τοῦ δὲ θέρους ἔτους, ὁμοίως καὶ
<br class="lb"/>τοῦ φθινοπώρου, χειμῶνος δ’ ἄλλα γινόμενα μὲν ἐκ τῶν
<br class="lb"/>κατὰ τὴν δίαιταν ἁμαρτημάτων, ὑπαλλασσόμενα δὲ ταῖς ἰδέαις
<br class="lb"/>διά τε τὴν ὥραν τοῦ ἐνιαυτοῦ καὶ τὴν ἡλικίαν τε καὶ φύσιν.
<br class="lb"/>ἐπειδὴ γὰρ καὶ κατὰ τὰς φύσεις καὶ κατὰ τὰς ἡλικίας
<br class="lb"/>αἵ τε κράσεις τῶν σωμάτων ἕτεραι γίνονται καὶ αἱ
<br class="lb"/>τῶν χυμῶν ἐπικράτειαι διαφέρουσι, διὰ τοῦτο καὶ κατὰ
<br class="lb"/>ταύτας νῦν ὑπαλλάσσεται τῶν νοσημάτων ἡ ἰδέα. περὶ μὲν
<br class="lb"/>οὖν τῶν ἐν ταῖς ἡλικίαις διαφορῶν ὡδί πως ἔγραψεν· ἐν δὲ
<br class="lb"/>ταῖς ἡλικίαις συμβαίνει τοῖσι μὲν σμικροῖς καὶ νεογενέσι
<br class="lb"/>παιδίοισιν ἄφθαι, ἔμετοι καὶ τἄλλα τὰ τούτων ἐφεξῆς γεγραμμένα
<br class="lb"/>κατὰ πᾶσαν ἡλικίαν. περὶ δὲ τῶν φύσεων ὡδί
<br class="lb"/>πως· τῶν φύσεων αἱ μὲν πρὸς θέρος, αἱ δὲ πρὸς χειμῶνα
<br class="lb"/>εὖ καὶ κακῶς πεφύκασι. γίνεται τοίνυν καὶ ἴσον μὲν ἔχον
<br class="lb"/>λόγον τὸ σῶμα τοῦ κάμνοντος αἰτίου ποιητικὸν πρὸς τὸ


<a class="pb" href="#pb32" id="pb32">[p. 32]</a>


περιέχον. ἐξ ἀμφοῖν δὲ συνελθόντων ἡ ἐπίκτητος ἐπιτε<span class="milestone">12</span>λεῖται 
<br class="lb"/>κρᾶσις, ἐφ’ ᾗ τῶν ἐπιδημησάντων νοσημάτων
<br class="lb"/>ἡ γένεσις. ἐὰν οὖν ἴδωμεν οἷόν τι πέφυκεν εἰς τὸ σῶμα
<br class="lb"/>δρᾶν τῶν ἀνθρώπων ἡ τοῦ περιέχοντος θερμότης, ὁποῖον
<br class="lb"/>δὲ ἡ ψυχρότης τε καὶ ξηρότης καὶ ὑγρότης, ἴδωμεν δὲ καὶ
<br class="lb"/>τὴν ὕλην αὐτὴν τὴν πάσχουσαν ὁποία τίς ἐστιν, οὐδὲν ἔτι
<br class="lb"/>χαλεπὸν εὑρεῖν καὶ προγνῶναι τὰ γενησόμενα νοσήματα. καὶ
<br class="lb"/>τούτων αὐτῶν ἔτι πρότερον εἰσόμεθα καλῶς εἰρημένον τὸ
<br class="lb"/>ἐν τοῖσι καθεστῶσι καιροῖσιν, ἢν αἱ ὧραι τὰ ὡραῖα ἀποδιδῶσι,
<br class="lb"/>εὐσταθέσταται καὶ εὐκρινέσταται αἱ νοῦσοι γίνονται,
<br class="lb"/>ἐν δὲ τοῖσιν ἀκαταστάτοισιν ἀκατάστατοι καὶ δύσκρατοι.
<br class="lb"/>τίνες οὖν αἱ δυνάμεις εἰσὶ τῶν εἰρημένων ποιοτήτων ὑγρότητος
<br class="lb"/>καὶ ξηρότητος, θερμότητος καὶ ψυχρότητος, ἀκούσωμεν
<br class="lb"/>αὐτοῦ τοῦ Ἱπποκράτους ἐν ἀφορισμοῖς λέγοντος· τῶν
<br class="lb"/>δὲ καταστάσεων τοῦ ἐνιαυτοῦ τὸ μὲν ὅλον οἱ αὐχμοὶ τῶν
<br class="lb"/>ἐπομβρίων εἰσὶν ὑγιεινότεροι καὶ ἧσσον θανατώδεις. νοσήματα
<br class="lb"/>δ’ ἐν ταῖς ἐπομβρίαις ὡς τὰ πολλὰ γίνονται, πυρετοί
<br class="lb"/>τε μακροὶ καὶ κοιλίης ῥύσιες καὶ σηπεδόνες, ἐπίληπτοι


<a class="pb" href="#pb33" id="pb33">[p. 33]</a>


καὶ ἀπόπληκτοι καὶ κυνάγχαι, ἐν δὲ τοῖς αὐχμοῖσι φθινώδεις,
<br class="lb"/>ὀφθαλμίαι, ἀρθρίτιδες, στραγγουρίαι. ταῦτα μὲν οὖν
<br class="lb"/>ἐν αὐτῷ λέλεκται περὶ τῶν εἰς πλείονα χρόνον ἐκτεταμένων
<br class="lb"/>καταστάσεων. ὥσπερ δὲ καὶ περὶ τῆς καθ’ ὑγρότητα καὶ
<br class="lb"/>ξηρότητα διαφορᾶς ἐν τούτοις ἐδίδασκεν, οὕτως περὶ τῆς
<br class="lb"/>κατὰ θερμότητα καὶ ψυχρότητα δι’ ὧν ἔγραψε περὶ τῶν
<br class="lb"/>βορείων τε καὶ νοτίων καταστάσεων. ἐπὶ γὰρ τῆς ἡμετέρας
<br class="lb"/>οἰκήσεως ὁ μὲν βοῤῥᾶς ψυχρὸς, ὁ δὲ νότος θερμός
<br class="lb"/>ἐστι, πλὴν ὁ που σπανίως ἐν ἀρχῇ τοῦ ἦρος ψυχρὸς, ἢ
<br class="lb"/>κατ’ ἄλλην τινὰ ὥραν ἐπὶ βραχὺ πνεύσειε τοιοῦτος, οὐδὲ
<br class="lb"/>τότε τοῦ βοῤῥᾶ ψυχρότερος. ἄκουσον οὖν ἑξῆς καὶ ὡς περὶ
<br class="lb"/>τούτων ἐν ἀφορισμοῖς ἔγραψεν ἀρξάμενος ὧδε· νότοι βαρυήκοοι,
<br class="lb"/>ἀχλυώδεις, καρηβαρικοὶ, νωθροὶ, διαλυτικοὶ, ὅταν
<br class="lb"/>οὕτως δυναστεύῃ τοιαῦτα ἐν ταῖς ἀῤῥωστίαις πάσχουσιν, ἢν
<br class="lb"/>δὲ βόρειον ᾖ, βῆχες φάρυγγος, κοιλίαι σκληραὶ, δυσουρίαι
<br class="lb"/>φρικώδεις, ὀδύναι πλευρέων, στηθέων. ὅταν οὗτος δυναστεύῃ,
<br class="lb"/>τοιαῦτα ἐν τῇσιν ἀῤῥωστίῃσι προσδέχεσθαι. ταῦτα
<br class="lb"/>μὲν οὖν αὐτῷ λέλεκται περὶ τῶν ἰσχυρῶν νοτίων καὶ βορείων


<a class="pb" href="#pb34" id="pb34">[p. 34]</a>


καταστάσεων τῶν ἐπὶ πλέον ἐν χρόνῳ γινομένων.
<br class="lb"/>ἐνδείκνυται γὰρ διὰ τοῦ δυναστεύειν περὶ πνεύματος οὐκ
<br class="lb"/>ἂν ἐπὶ τοῦ ἦρος, οὔτε βραχεῖ χρόνῳ πνεύσαντος οὔτ’ ἐπὶ
<br class="lb"/>πλείοσιν ἡμέραις, ἀλλ’ ἀσθενοῦς, εἰπὼν τοῦτο τοὔνομα. περὶ
<br class="lb"/>δὲ τῶν ἐφημέρων νοτίων τε καὶ βορείων πνευμάτων ἄκουσον
<br class="lb"/>αὖθις ἃ λέγει· αἱ μὲν καθημεριναὶ καταστάσιες αἱ
<br class="lb"/>μὲν βόρειοι τά τε σώματα συνιστῶσι καὶ εὔτονα καὶ εὐκίνητα
<br class="lb"/>καὶ εὐδύνατα καὶ εὔχροα καὶ εὐηκοώτερα ποιέουσι καὶ
<br class="lb"/>τὰς κοιλίας ξηραίνουσι καὶ τὰ ὄμματα δάκνουσι καὶ περὶ
<br class="lb"/>τὸν θώρακα ἄλγημα, ἤν τι προϋπάρχῃ, μᾶλλον πονέουσι.
<br class="lb"/>αἱ δὲ νότιοι διαλύουσι τὰ σώματα καὶ ὑγραίνουσι καὶ βαρυκοΐας
<br class="lb"/>καὶ καρηβαρίας καὶ ἰλίγγους ἐμποιέουσιν ἔτι τοῖς
<br class="lb"/>ὀφθαλμιῶσι καὶ ἐν τῷ σώματι δυσκινησίαν, καὶ τὰς κοιλίας
<br class="lb"/>ὑγραίνουσιν. εἴρηται δὲ ἐν ἀφορισμοῖς ὑπ’ αὐτοῦ καὶ ἄλλα
<br class="lb"/>γέ τινα περί τε φύσεως ὡρῶν καὶ τῆς ἀθρόας εἰς ἄλληλα
<br class="lb"/>μεταβολῆς, ὧν ἕκαστον κατὰ τὸν προσήκοντα καιρὸν μνημονεύσομεν.
<br class="lb"/>ἐν τῷ παρόντι τοῦτο μόνον ἀρκεῖ, διδαχθέντας
<br class="lb"/>τὰς πρώτας στοιχεώδεις δυνάμεις τῶν καταστάσεων ὑπ’ αὐτοῦ


<a class="pb" href="#pb35" id="pb35">[p. 35]</a>


τοῦ Ἱπποκράτους εἰρῆσθαι, καθ’ ἃς χρὴ περὶ πασῶν
<br class="lb"/>τῶν ὁπωσοῦν καταστάσεων τῶν γενομένων ὁδῷ καὶ τάξει
<br class="lb"/>προϊόντας ἡμᾶς ἐξευρίσκειν, ὁποῖά τέ τινα γενήσεται
<br class="lb"/>νοσήματα καὶ ὅπως αὐτὰ κωλυτέον ἐστὶν <span class="milestone">13</span>ἢ συστάντα
<br class="lb"/>θεραπευτέον, οὗτος γὰρ μέγιστος καρπὸς τῆς ἐνεστώσης
<br class="lb"/>πραγματείας. ἐν δὲ τοῖς στοιχειώδεσι τούτων ἔστι καὶ ἡ
<br class="lb"/>χώρα συνενδεικνυμένη καὶ αὐτή τι πρὸς τὴν τῶν νοσημάτων
<br class="lb"/>πρόγνωσιν, ὥσπερ ἥ τε φύσις ἑκάστου καὶ ἡ ἡλικία
<br class="lb"/>καὶ τὸ ἐπιτήδευμα καὶ ἡ δίαιτα. δέδεικται δ’ ὑπ’ αὐτοῦ
<br class="lb"/>σαφῶς ἐν τῷ περὶ ὑδάτων καὶ ἀέρων καὶ τόπων ὁποῖα τὰ
<br class="lb"/>καθ’ ἑκάστην χώραν πλεονάζει νοσήματα. δυνήσῃ τοιγαροῦν
<br class="lb"/>ὅθεν ἡ τοῦ περιέχοντος ἡμᾶς κατάστασις ἀμέτρως ψυχρὰ
<br class="lb"/>καὶ ὑγρὰ γινομένη, κατὰ τὴν ἑαυτῆς φύσιν ἐργάζεσθαι μέλλει
<br class="lb"/>τὰ ὑπ’ αὐτοῦ δεδειγμένα νοσήματα καὶ τὴν παρὰ τῆς
<br class="lb"/>οἰκήσεως ἔνδειξιν λαβεῖν ὁμοίαν τῇ παρὰ τῆς ἡλικίας καὶ
<br class="lb"/>τῆς φύσεως καὶ τῶν ἐπιτηδευμάτων καὶ τῆς ὅλης διαίτης.
<br class="lb"/>τὰ μὲν γὰρ ὑγρὰ καὶ ψυχρὰ τῆς φύσεώς τε καὶ κατὰ τὰς
<br class="lb"/>ἔξωθεν περιστάσεις ῥᾷον ἁλώσεται τοῖς ὑπὸ <span class="milestone">350</span>τῆς

﻿
<a class="pb" href="#pb36" id="pb36">[p. 36]</a>


ὑγρᾶς καὶ ψυχρᾶς καταστάσεως ἐσομένοις νοσήμασι, τὰ δὲ
<br class="lb"/>ἐναντία δυσχερέστερον. ἐὰν οὖν οἴκησις ὑγρὰ καὶ ψυχρὰ
<br class="lb"/>κατὰ τὸν ἑαυτοῦ λόγον καὶ τὴν κατάστασιν ἔχοι τοιαύτην,
<br class="lb"/>ἕτοιμον τῶν οἰκείων τῇ καταστάσει νοσημάτων ἡ γένησις
<br class="lb"/>ἔσται, συντελούσης τι καὶ τῆς οἰκήσεως. ὥσπερ γε πᾶσα
<br class="lb"/>ἡ ἀμέτρως θερμή ποτε γένοιτο καὶ ὑγρὰ κατάστασις, οἵαν
<br class="lb"/>ἐν τῇ β΄ τῶν ἐπιδημιῶν ἔγραψεν ἐν ἀρχῇ λέγων, ὗεν ἐν
<br class="lb"/>καύμασιν ὕδατι λάβρῳ διόλου. συντελὲς δέ τι πρὸς τὴν
<br class="lb"/>τῶν εἰρημένων σηπεδόνων νοσημάτων γένεσιν ἡ χώρα, μάλιστα
<br class="lb"/>μὲν εἰ κατ’ ἄμφω δύσκρατος εἴη θερμοτέρα καὶ ὑγροτέρα
<br class="lb"/>καταστῶσα, συντελέσει δὲ καὶ κατὰ τὸ ἕτερον τούτων
<br class="lb"/>εἰ ἀμέτρως ᾖ κεκραμένη, καθάπερ ἡ Κρανὼν ἐν κοίλῳ καὶ
<br class="lb"/>μεσημβρινῷ χωρίῳ κειμένη. καὶ διὰ τοῦτο μάλιστα σηπεδονώδεσι
<br class="lb"/>νοσήμασι, τοῖς ἄνθραξιν ἁλοῦσα πρὸς τοῖς ἄλλοις
<br class="lb"/>ἀτόποις, ἔτι καὶ διὰ τὸ τὰ βόρεια τῶν πνευμάτων ἀπεστράφθαι,
<br class="lb"/>πνεύσεσι καὶ ταῖς καλουμέναις νηνεμίαις κατεχομένη.
<br class="lb"/>Κρανὼν μὲν οὖν τοιαύτη, Θάσος δὲ τοὔμπαλιν. ἔστραπται
<br class="lb"/>γὰρ πρὸς τὰ βόρεια καὶ ψυχρὰ πνεύματα κατάντικρυ τῆς


<a class="pb" href="#pb37" id="pb37">[p. 37]</a>


Θρᾴκης κειμένη. γενομένης οὖν τῆς καταστάσεως ὅλης ἐπὶ
<br class="lb"/>τὰ νότια καὶ μετ’ αὐχμῶν οὐκ ἦν εὐάλωτον τὸ χωρίον,
<br class="lb"/>ὅσον ἐφ’ ἑαυτῷ τῇ καταστάσει. εἰ γὰρ μεσημβρινὸν ἦν ἔτι
<br class="lb"/>καὶ κοῖλον, ἐσχάτως ἂν ἡ εἰρημένη κατάστασις ἐγεγόνει λοιμώδης
<br class="lb"/>αὐτῇ.
</p>
                    </section>
                    <section id="body-1-1-1-3" class="div textpart section level5">
                      <blockquote class="quote lemma">Ὕδατα πολλὰ, ξυνεχέα μαλθακῶς, ὡς ἐν νοτίοισι.</blockquote>
                      <p class="p autofirst">Τρισσῶς ὕδατα γίνεται πολλὰ, ποτὲ μὲν διὰ τὸν ὑετὸν
<br class="lb"/>αὐτὸν ἀθρόον ἐκρηγνύμενον, ἐνίοτε δὲ τῷ μήκει τοῦ χρόνου,
<br class="lb"/>κἂν ψεκάδες ὦσι μόναι καθ’ ἑκάστην ἡμέραν γινόμεναι,
<br class="lb"/>καί ποτ’ ἀμφοῖν ἅμα συνελθόντων. ἔχεις δὲ αὐτῶν
<br class="lb"/>πάντων παραδείγματα γεγραμμένα, κατὰ τὰ τῶν ἐπιδημιῶν
<br class="lb"/>βιβλία, τοῦ μὲν πρώτου τρόπου τὴν κατάστασιν, ἧς ἄρχεται τόνδε
<br class="lb"/>τὸν τρόπον· ἐν Θάσῳ πρὸ ἀρκτούρου ὕδατα πολλά. δηλοῖ
<br class="lb"/>γὰρ ταῦτα τὰ <span class="milestone">14</span>μεγάλα, πλῆθος ὕδατος ἀθρόου. τοῦ δὲ
<br class="lb"/>δευτέρου τρόπου παράδειγμα τὸ νῦν εἰρημένον ἐστίν· ὕδατα


<a class="pb" href="#pb38" id="pb38">[p. 38]</a>


πολλὰ, ξυνεχέα μαλθακῶς. τὸ γὰρ πλῆθος αὐτῶν ἠθροίσθη,
<br class="lb"/>διὰ τὸ συνεχὲς ἐν χρόνῳ πλέονι γενέσθαι καὶ μὴ καθάπαξ
<br class="lb"/>λάβρως ἐν ἑνὶ καιρῷ. τοῦ δὲ τρίτου τρόπου παράδειγμά
<br class="lb"/>ἐστι τὸ κατὰ τὸ δεύτερον τῶν ἐπιδημιῶν ἐν ἀρχῇ
<br class="lb"/>γεγραμμένον, ὗεν ἐν καύμασιν ὕδατι λάβρῳ διόλου. τὸ μὲν
<br class="lb"/>γὰρ λάβρον πρὸς τὸν προειρημένον τρόπον κοινόν ἐστι, τὸ
<br class="lb"/>δὲ διόλου πρὸς τὸν δεύτερον. περὶ μὲν οὖν ἐκείνων τῶν
<br class="lb"/>καταστάσεων αὖθις ἐροῦμεν κατὰ τὸν οἰκεῖον ἑκάτερον, ἣν
<br class="lb"/>προκείμενον ἦν ἐν τῷ λόγῳ μεταξὺ τῆς φθινοπωρινῆς ἰσημερίας
<br class="lb"/>καὶ τῆς ἀρχῆς τοῦ χειμῶνος γενομένης ὕδατος καθ’
<br class="lb"/>ὅλην αὐτὴν ἔσχε μαλθακῶς, ὡς αὐτὸς ἔφην, ὅπερ ἀντίκειται
<br class="lb"/>τῷ ἀθρόως καὶ λάβρως καὶ σφοδρῶς.
</p>
                    </section>
                    <section id="body-1-1-1-4" class="div textpart section level5">
                      <blockquote class="quote lemma">Χειμὼν νότιος.</blockquote>
                      <p class="p autofirst">Ὅτι φθινοπώρου πέρας οἶδε καὶ αὐτὸς τὴν τῆς πλειάδος
<br class="lb"/>δύσιν, ἣν διὰ συντόμου φωνῆς ὀνομάζει καὶ πλειάδα, σαφῶς


<a class="pb" href="#pb39" id="pb39">[p. 39]</a>


ἐδήλωσεν εἰπὼν, μετὰ τὸ προειπεῖν περὶ ἰσημερίην καὶ
<br class="lb"/>ὑπὸ πλειάδος, γράψας τε ἐφεξῆς, χειμὼν νότιος, ὡς οὐδενὸς
<br class="lb"/>ὄντος μεταξὺ χρόνου διηγήσεως ἰδίας δεομένου, συνάπτοντος
<br class="lb"/>δὲ χειμῶνος τῇ δύσει τῆς πλειάδος.
</p>
                    </section>
                    <section id="body-1-1-1-5" class="div textpart section level5">
                      <blockquote class="quote lemma">Μικρὰ πνεύματα βόρεια.</blockquote>
                      <p class="p autofirst">Μικρά φησι πνεύματα γίνεσθαι τοῦ χειμῶνος. εἰ δέ
<br class="lb"/>γε κατὰ τὴν ἑαυτοῦ φύσιν ὁ χειμὼν ἐπεραίνετο, πάντως
<br class="lb"/>ἂν ἐγένετο μεγάλα. καὶ κατὰ διττὸν τρόπον ὑπῆρξεν ἂν
<br class="lb"/>αὐτοῖς τοῦτο, καθάπερ καὶ νῦν ἔοικε γεγονέναι σμικρὰ, κατά
<br class="lb"/>τε τὸ ἴδιον μέγεθος αὐτῶν καὶ κατὰ τὸ μῆκος τοῦ χρόνου.
<br class="lb"/>καὶ γὰρ ὀλίγαις ἡμέραις ἐγένετο βόρεια καὶ οὐκ ἰσχυρὰ,
<br class="lb"/>τοῦ χειμῶνος εἰθισμένου μέγαν ἔχειν βοῤῥᾶν ἐν χρόνῳ
<br class="lb"/>πολλῷ.
</p>
                    </section>
                    <a class="pb" href="#pb40" id="pb40">[p. 40]</a>
                    <section id="body-1-1-1-6" class="div textpart section level5">
                      <blockquote class="quote lemma">Αὐχμοί.</blockquote>
                      <p class="p autofirst"><span class="milestone">15</span>Τὴν ξηροτέραν τοῦ προσήκοντος κατάστασιν
<br class="lb"/>αὐχμὸν ὠνόμασεν οὐ πάνυ τι συνήθως. εἰώθαμεν γὰρ οὐ
<br class="lb"/>τὴν ἁπλῶς ξηροτέραν, ἀλλὰ τὴν ἄκρως ξηρὰν ὀνομάζειν οὕτως.
<br class="lb"/>ἀμήχανον δέ ἐστι καὶ ἄπιστον εἰς τοσοῦτον γενέσθαι
<br class="lb"/>τὸν χειμῶνα ξηρὸν, ὡς αὐχμηρὰν ἀπεργάζεσθαι τὴν γῆν
<br class="lb"/>ὥσπερ ἐν θέρει. οὐ γὰρ ἐν ἦρι τοιαύτη γίνεται κατάστασις,
<br class="lb"/>ᾗ νῦν ὅμοιον γεγονέναι φησὶ τὸν χειμῶνα τὸ
<br class="lb"/>σύνολον.
</p>
                    </section>
                    <section id="body-1-1-1-7" class="div textpart section level5">
                      <blockquote class="quote lemma">Τὸ σύνολον εἴς γε χειμῶνα ὁκοῖον ἔαρ γίνεται.</blockquote>
                      <p class="p autofirst">Ξηρότερον μὲν ἑαυτοῦ φησὶ γεγονέναι τὸν χειμῶνα,
<br class="lb"/>οὐ μὴν ὡσαύτως τῷ θέρει ξηρὸν, ὥστε καὶ τὸν αὐχμὸν ὃν
<br class="lb"/>ὀλίγον ἔμπροσθεν ἔφαμεν οὐ πάνυ τι κυρίως εἰρῆσθαι. δεκτέον

﻿
<a class="pb" href="#pb41" id="pb41">[p. 41]</a>


οὖν ἐστιν οὐχ ἁπλῶς ὑπ’ αὐτῶν εἰρῆσθαι νῦν, ἀλλ’ ἐν
<br class="lb"/>τῇ πρός τι, καθάπερ μύρμηκα μέγαν ἢ ὄρος μικρόν. ὡς
<br class="lb"/>γὰρ ὁ χειμὼν ἐγένετο νῦν, οὐχ ἁπλῶς αὐχμηρὸς, ὥσπερ οὐδὲ
<br class="lb"/>μέγας μύρμηξ ἁπλῶς μέγας, ἀλλ’ ὡς μέγας μύρμηξ, οὗτός
<br class="lb"/>τε οὖν τοῦ ὄρους τοῦ σμικροῦ σμικρότερός ἐστιν, ὅ τε χειμὼν
<br class="lb"/>ὁ αὐχμηρὸς ὑγρότερος τοῦ θέρους, ὥσπερ καὶ τὸν
<br class="lb"/>νῦν γεγενημένον χειμῶνα παραβάλλων εἶπε, τὸ ξύνολον εἰς
<br class="lb"/>χειμῶνα ὁκοῖον ἔαρ γίνεται.
</p>
                    </section>
                    <section id="body-1-1-1-8" class="div textpart section level5">
                      <blockquote class="quote lemma">Ἦρ δὲ νότιον, ψυχινὸν, μικρὰ ὕσματα.</blockquote>
                      <p class="p autofirst">Ἔοικεν οὖν εἰρηκέναι τὸ ἔαρ νότιον οὐχ ὡς οὐδ’ ὅλως
<br class="lb"/>ἐν αὐτῷ γενομένων τῶν βορείων, ἀλλ’ ὡς ὀλιγίστων ἐν ἀρχῇ
<br class="lb"/>καὶ οὕτως ὀλίγον ὥστε τὴν ὅλην κατάστασιν τῆς ὥρας ἐκείνης
<br class="lb"/>νότιον εἰπεῖν.
</p>
                    </section>
                    <a class="pb" href="#pb42" id="pb42">[p. 42]</a>
                    <section id="body-1-1-1-9" class="div textpart section level5">
                      <blockquote class="quote lemma">Θέρος ὡς τοπολὺ ἐπινέφελον, ἀνυδρίαι, ἐτησίαι ὀλίγαι, σμικραὶ
<br class="lb"/>διεσπαρμένως ἔπνευσαν.</blockquote>
                      <p class="p autofirst">Εἴ τις ἅπαντα τὰ περὶ τοῦ θέρους εἰρημένα συνθείη,
<br class="lb"/>φαίη ἂν καὶ τοῦτο νότιόν τε καὶ αὐχμηρὸν ἅμα γεγονέναι.
</p>
                    </section>
                    <section id="body-1-1-1-10" class="div textpart section level5">
                      <blockquote class="quote lemma"><span class="milestone">16</span>Γενομένης δὲ τῆς ἀγωγῆς ὅλης ἐπὶ τὰ νότια καὶ μετὰ
<br class="lb"/>αὐχμῶν.</blockquote>
                      <p class="p autofirst">Οὐχ ὡς οὐδέποτε γενομένης ἐκδοχῆς ὑδάτων ἐν ὅλῳ
<br class="lb"/>τῷ ἔτει τὸ μετ’ αὐχμῶν εἶπεν, ἀλλ’ ὡς ὀλιγίστων παντάπασιν.
<br class="lb"/>πλὴν γὰρ τοῦ πρώτου χρόνου τοῦ μετὰ τὴν φθινοπωρινὴν
<br class="lb"/>ἰσημερίαν ἄχρι πλειάδος, πᾶς ὁ λοιπὸς ἐπικρατοῦσαν
<br class="lb"/>ἔσχηκεν ἱκανῶς τὴν ἀνυδρίαν. ἀγωγὴν δὲ δηλονότι τὴν κατάστασιν
<br class="lb"/>ὠνόμασε τοῦ περιέχοντος. εἴπερ οὖν <span class="milestone">351</span>ἀληθές
<br class="lb"/>ἐστιν ὡσαύτως τῷ περιέχοντι συνεξαλλοιοῦσθαι τὰ τῶν


<a class="pb" href="#pb43" id="pb43">[p. 43]</a>


ζώων σώματα, κατὰ μὲν τοὺς ὄμβρους ὑγρότερα γενήσονται,
<br class="lb"/>κατὰ δὲ τοὺς αὐχμοὺς ξηρότερα. καὶ κατὰ μὲν τὰς
<br class="lb"/>θερμότητας ἐπικρατούσας ἡ κεφαλὴ ῥωστικὴ, κατὰ δὲ τὰς
<br class="lb"/>ψυχρότητας, αὐτὴ μὲν ἔσται κουφοτάτη, τὰ δὲ κατὰ θώρακα
<br class="lb"/>καὶ πνεύμονα μόρια πονέσει. τῇ τοίνυν εἰρημένῃ καταστάσει,
<br class="lb"/>περὶ ἦς πρόκειται σκοπεῖσθαι, μεταξὺ τὴν φύσιν
<br class="lb"/>ἐχούσῃ τῆς τε αἰθρίου καὶ καθαρᾶς ἀκριβῶς καὶ τῆς μετ’
<br class="lb"/>ὄμβρων, ὁμοιούμενα τὰ σώματα μέσην ἕξει κατάστασιν
<br class="lb"/>κράσεως, ἣν ἐπίτρεψόν μοι καλέσαι νεφελώδη. τοιούτου
<br class="lb"/>γὰρ ὄντος τοῦ περιέχοντος, ὑποκειμένης δὲ καὶ τοῦ συναλλοιοῦσθαί
<br class="lb"/>τε καὶ συνεξομοιοῦσθαι τούτῳ τὰ σώματα, σαφηνείας
<br class="lb"/>ἕνεκεν οὐδὲν ἂν εἴη χεῖρον ὠνομάσθαι τὴν ἐν αὐτοῖς
<br class="lb"/>γενομένην κατάστασιν οἶον νεφελώδη τινά. καθάπερ οὖν
<br class="lb"/>ὅταν ὁ χειμὼν φυλάττῃ τὴν οἰκείαν κρᾶσιν, ἀναγκαῖόν ἐστιν
<br class="lb"/>ὑγρὸν καὶ ψυχρὸν χυμὸν γεγενῆσθαι τὸ φλέγμα, τοῦ θέρους
<br class="lb"/>δ’ ἔμπαλιν τὸ θερμὸν καὶ ξηρὸν τὴν ὠχρὰν χολὴν, οὕτως
<br class="lb"/>ὁπότε νεφελῶδές ἐστι τὸ περιέχον, ἐπικρατεῖ τις τῶν
<br class="lb"/>χυμῶν ἐν μὲν ταῖς φλεγματικαῖς φύσεσι ὁμιχλῶδές τε καὶ


<a class="pb" href="#pb44" id="pb44">[p. 44]</a>


νεφελῶδες, ὡς ἂν εἴποι τις, φλέγμα. κατὰ δὲ τὰς πικροχόλους
<br class="lb"/>αὖ πάλιν ἡ ὁμιχλώδης τε καὶ νεφελώδης χολή. διὰ
<br class="lb"/>παντὸς μὲν γὰρ ἀποῤῥεῖ τι τοῦ σώματος ἡμῶν ἀτμῶδες,
<br class="lb"/>ἀλλ’ ἐν μὲν ταῖς ξηραῖς καταστάσεσι πλεῖστον, ἐν δὲ ταῖς
<br class="lb"/>ὑγραῖς ὀλίγιστον. ἀθροιζόμενον οὖν ἔνδον τοῦτο παραπλήσιον
<br class="lb"/>ὁμίχλῃ καὶ ἀχλύϊ τὸ σύμφυτον ἡμῶν ἐργάζεται πνεῦμα·
<br class="lb"/>ὅμοιος γάρ ἐστιν ἐν τῷ περιέχοντι τὰ ζῶα πνεύματι ὁ
<br class="lb"/>ἀτμὸς, ὥστε κᾀνταῦθα θαρσήσας ἄν τις εἶπεν ἐν τοιαύτῃ
<br class="lb"/>καταστάσει γίνεσθαι τὸ ἐν ἡμῖν πνεῦμα. καὶ μὴν ὅταν
<br class="lb"/>ὁμίχλη τις ἢ ἀχλὺς ἐν ἑνὶ χρόνῳ ᾖ, πάσχουσα δύο ταυτὶ
<br class="lb"/>παθήματα, τό τ’ ἀναφέρεσθαι καὶ τὸ πιλοῦσθαι, νεφέλη
<br class="lb"/>γίνεται λευκή. ἄνευ μὲν γὰρ ὑγρότητος βορείου τοῦ ἀέρος
<br class="lb"/>ἀκριβῶς ὄντος οὐκ ἄν ποτε γένοιτο νέφος. ἤτοι δὲ λαμπρὸν
<br class="lb"/>ἢ μέλαν ἀποτελεῖται τοῦτο δι’ ἀραίωσιν ἢ πίλησιν. ἀραιούμενον
<br class="lb"/>οὖν τὸ νέφος εἰς ἑαυτὸ καταδέχεται τὸ τοῦ ἡλίου φῶς
<br class="lb"/>καὶ κατὰ τοῦτο φαίνεται λαμπρὸν ὡς ἂν ἐκλαμπούσης αὐτῷ τῆς


<a class="pb" href="#pb45" id="pb45">[p. 45]</a>


ἡλιακῆς αὐγῆς ὥσπερ ἐν τοῖς <span class="milestone">17</span>διαφανέσι σώμασιν. πιληθέντος
<br class="lb"/>δὲ καὶ πυκνωθέντος τοῦ νέφους οὐ διεισέρχεται μὲν αὐτὸ
<br class="lb"/>τὸ ἡλιακὸν φῶς, μέλαν δὲ εἰκότως φαίνεται τὸ τοιοῦτον,
<br class="lb"/>ὥσπερ καὶ αὐτὸς ὁ ἀὴρ τῆς νυκτὸς, ἀπολιπόντος αὐτὸν τοῦ
<br class="lb"/>παρ’ ἡλίου φωτός. καὶ φαίνεται σαφῶς ὁμίχλη πολλάκις
<br class="lb"/>μὲν ἐπὶ τὴν γῆν καταῤῥέουσα καὶ καλεῖται τὸ τοιοῦτον δρόσος,
<br class="lb"/>ἐνίοτε δὲ εἰς ὕψος αἰρομένη καὶ προφανῶς γινομένη νέφος, ἤτοι
<br class="lb"/>λευκὸν ἢ μέλαν, λευκὸν μὲν ὅταν, ὡς εἶπον, εἰς ὅλον αὐτὸν
<br class="lb"/>δέξηται τὴν ἡλιακὴν αὐγὴν, μέλαν δὲ ἐπειδὰν μηδ’ ὅλως ὑποδέχηται.
<br class="lb"/>τὰ δὲ ἄλλα τὰ μεταξὺ τούτων χρώματα κατὰ τὸ ποσὸν
<br class="lb"/>τῆς κεραννυμένης αὐγῆς τὰ νέφη λαμβάνει, καί σοι τάχα
<br class="lb"/>δόξει διαφέρεσθαι πρὸς ἑαυτὸν ὁ λόγος, ἀναφέρεσθαί τε
<br class="lb"/>λέγων εἰς ὕψος τὴν ὑγρότητα καὶ πιλοῦσθαι. τὸ μὲν γὰρ
<br class="lb"/>ἀναφέρεσθαι θερμότητος ἔργον ἐστὶ, τὸ δὲ πιλοῦσθαι ψυχρότητος.
<br class="lb"/>οὐ δυνατὸν δέ ἐστι ταὐτὸν ἅμα θερμὸν εἶναι
<br class="lb"/>καὶ ψυχρόν. ἀλλ’ ἐὰν ἐννοήσῃς αὐτὴν μὲν τὴν ἀναφερομένην
<br class="lb"/>ἀτμίδα θερμὴν εἶναι καὶ διὰ τοῦτο πρὸς τὸ μετέωρον
<br class="lb"/>αἴρεσθαι, τὸν δὲ ὑποδεχόμενον αὐτὴν ἀέρα ψυχρὸν, οὐκέτι
<br class="lb"/>ἀπορήσεις ὅπως ἀναφέρεταί τε ἅμα καὶ πιλεῖται. τὸ μὲν

﻿
<a class="pb" href="#pb46" id="pb46">[p. 46]</a>


γὰρ ἀναφέρεσθαι παρ’ ἑαυτῆς ἕξει, τὸ δὲ συνάγεσθαι καὶ
<br class="lb"/>σφίγγεσθαι διὰ τὸν ὑποδεχόμενον ἀέρα, καὶ ὅσῳ δ’ ἂν ᾖ
<br class="lb"/>ψυχρότερος οὗτος, τοσοῦτον μᾶλλον πιλήσει τε καὶ συνάξει
<br class="lb"/>τὴν ἀναφερομένην ὁμίχλην. ὅταν οὖν ὁ ἀὴρ μήτε θερμαίνῃ
<br class="lb"/>ἐναργῶς μήτε ψυκταλίδα ἔχῃ τοιαύτην, ἀναγκαῖόν ἐστιν ἐν
<br class="lb"/>αὐτῷ διαμένειν τὴν ὑψωθεῖσαν ὁμίχλην οἵαπερ ἦν ἐξ ἀρχῆς
<br class="lb"/>καὶ γίγνεσθαι λευκὸν μὲν ἀκριβῶς ἐξ αὐτῆς νέφος,
<br class="lb"/>ἐπειδὰν ὑπὸ τῆς ἡλιακῆς αὐγῆς κινηθῆ. μεταξὺ δὲ λευκοῦ
<br class="lb"/>τε καὶ μέλανος, ὅταν μὴ τελέως αὐτὴν ὁ ἥλιος καταλάμπῃ.
<br class="lb"/>μὴ τοίνυν θαύμαζε διὰ τί τὰ σώματα τῶν ζώων ὁμοίαν
<br class="lb"/>ἴσχει ποτὲ τοιᾷδε καταστάσει τὴν ἐν αὐτοῖς διάθεσιν, ἀλλὰ
<br class="lb"/>πείθου λέγοντος Ἱπποκράτους, νότοι βαρυήκοοι, ἀχλυώδεις,
<br class="lb"/>καρηβαρικοὶ, νωθροὶ, διαλυτικοί. διηγεῖται γὰρ ἐν τῷ λόγῳ
<br class="lb"/>τῷδε τὰ παθήματα τοῦ σώματος, ἃ πάσχει μὲν ἐν ταῖς νοτίοις
<br class="lb"/>καταστάσεσιν, ὥστε ὥσπερ τὸ βαρυήκοοι καὶ διαλυτικοὶ
<br class="lb"/>καὶ νωθροὶ κατὰ τῶν ὑπὸ τοῦ νότου γινομένων ἐν
<br class="lb"/>τοῖς ἡμετέροις σώμασιν εἴρηται, προδήλως οὕτως ἡγεῖσθαι


<a class="pb" href="#pb47" id="pb47">[p. 47]</a>


χρὴ καὶ τὸ ἀχλυῶδες λελέχθαι τῆς ἐν ἡμῖν ἀθροιζομένης
<br class="lb"/>ἀχλύος δι’ αὐτὸν δηλωτικὸν ὂν, οὐ τοῦ περιέχοντος.
</p>
                    </section>
                    <section id="body-1-1-1-11" class="div textpart section level5">
                      <blockquote class="quote lemma">Πρωῒ μὲν τοῦ ἦρος ἐκ τῆς πρόσθεν καταστάσιος ὑπεναντίης
<br class="lb"/>καὶ βορείου γενομένης ὀλίγοισιν ἐγένοντο καῦσοι,
<br class="lb"/>καὶ τουτέοισι πάνυ εὐσταθεῖς, καὶ ὀλίγοις ᾑμοῤῥάγησαν,
<br class="lb"/>οὐδ’ ἀπέθνησκον ἐκ τουτέων.</blockquote>
                      <p class="p autofirst">Ὅτι μὲν ὀλιγοχρόνιος ἡ βόρειος κατάστασις ἐγίνετο
<br class="lb"/>πρωῒ τοῦ ἦρος εὔδηλόν ἐστιν ἐκ τοῦ τὴν ὅλην κρᾶσιν προειρῆσθαι
<br class="lb"/>πρὸς αὐτοῦ νότιον, οὐκ ἂν οὕτως εἰπόντος, εἰ ἐπὶ
<br class="lb"/>πολλὰς <span class="milestone">18</span>ἡμέρας ἔπνευσεν ὁ βοῤῥᾶς. ὅμως δὲ καὶ πρὸς
<br class="lb"/>ὀλίγας ἡμέρας γινομένου βορείου τοῦ περιέχοντος, καυσώδη
<br class="lb"/>τινὰ νοσήματα συνέπεσεν ὀλίγοις, ἐπιεικῆ πάνυ καὶ ταχέως
<br class="lb"/>καθιστάμενα. φησὶ γὰρ καὶ τούτοισι πάνυ εὐσταθεῖς.
<br class="lb"/>γράφουσι δ’ ἔνιοι πάνυ εὐσταθῆ, τινὲς δὲ εὐσταθέα, κατὰ
<br class="lb"/>τὴν Ἰωνικὴν γλῶτταν, ἐν ἴσῳ τῷ μέτρῳ καὶ οὐδὲν ὀλέθριον


<a class="pb" href="#pb48" id="pb48">[p. 48]</a>


ἔχοντα. καὶ μέντοι καὶ ὀλίγοις αἱμοῤῥαγῆσαί φησιν, ὅπερ
<br class="lb"/>ἦν ἴδιον τῶν σφοδρῶν καύσων, ὥσπερ καὶ τὸ παραληρεῖν
<br class="lb"/>καὶ τὸ ἀποθνήσκειν, ἅπερ οὐδ’ αὐτοῖς τοῖς τότε γενομένοις
<br class="lb"/>συνέπεσεν, ἀλλὰ μετριώτατοί τε καὶ ὀλιγίστοις ἐγένοντο, τοῦ
<br class="lb"/>σφοδροῦ καὶ ὡς ἂν εἴποι τις γνησίου καύσου τὴν γένναν
<br class="lb"/>ἐπὶ τῇ ξανθῇ χολῇ λαμβάνοντος, ἣν δὴ καὶ ὠχρὰν χολὴν
<br class="lb"/>ὀνομάζουσι. ταύτην δ’, ὡς ἐδείκνυμεν, ἐν τῇ προκειμένῃ καταστάσει
<br class="lb"/>μόνον κατὰ τὸ προγεγονὸς θέρος ἔσχον οἱ φύσει
<br class="lb"/>χολώδεις οὐ πολλὴν, οὐκ ἐν τῷ μετὰ ταῦτα χρόνῳ διὰ τὸ
<br class="lb"/>τὴν εἰρημένην κατάστασιν ὑγρὰν οὖσαν, ἔτι καὶ μᾶλλον
<br class="lb"/>ἀχλυώδη τε καὶ ὁμιχλώδη γίνεσθαι. εἰκότως οὖν ὀλίγοις τε
<br class="lb"/>συνέπεσεν ὁ καῦσος, οἳ πάνυ χολώδεις ἦσαν, καὶ τούτοις οὐκ
<br class="lb"/>ἀκριβὴς οὐδὲ σφοδρὸς, ἀλλ’ ἐπιεικὴς καὶ λυθῆναι ῥᾳδίως.
<br class="lb"/>οἷς δ’ οὖν συνέβη, διὰ τήνδε τὴν αἰτίαν ἐγένετο. προηγεῖται
<br class="lb"/>μὲν δὴ τὸ θέρος τοῦ φθινοπώρου κατὰ φύσιν ἔχον.
<br class="lb"/>ἄρχεται γὰρ ὁ Ἱπποκράτης τῆς τῶν καταστάσεων δηγήσεως,
<br class="lb"/>ὅταν πρῶτον εἰς τὸ παρὰ φύσιν ἐκτραπῇ τὸ περιέχον


<a class="pb" href="#pb49" id="pb49">[p. 49]</a>


ἀναγκαῖον δ’ ἦν ἐν τῷ κατὰ φύσιν θέρει τοῖς πάνυ χολώδεσιν
<br class="lb"/>ἠθροῖσθαι πλέονα τὸν χυμὸν τοῦτον. ἐφεξῆς οὖν ἡ
<br class="lb"/>γενομένη κατάστασις ἐν ἅπαντι τῷ χειμῶνι μέχρι τοῦ ἦρος,
<br class="lb"/>οὔτ’ ηὔξησέ τι τὸν χυμὸν τοῦτον· οὐ γὰρ ἦν θερμὴ σφοδρῶς
<br class="lb"/>καὶ ξηρὰ καθάπερ τὸ θέρος· οὔτ’ ἐμείωσέ τι· τὸ
<br class="lb"/>γὰρ οὐχ ἱκανῶς ψυχρὰ, καθάπερ ὁ κατὰ φύσιν ἔχων χειμὼν,
<br class="lb"/>ἀλλ’ οὐδὲ <span class="milestone">352</span>διεφόρησεν, οὐ γὰρ ἦν ἀκριβῶς ξηρά.
<br class="lb"/>λείπεται τοίνυν αὐτὸν διαφυλαχθῆναι προσλαβόντα τὴν οἷον
<br class="lb"/>ἀχλυώδη τε καὶ ὁμιχλώδη, διὰ τὴν τοῦ περιέχοντος ὀλίγην
<br class="lb"/>ὑγρότητά τε καὶ θερμότητα συντραφεῖσαν ἀτμίδι. πρωῒ δὲ
<br class="lb"/>τοῦ ἦρος ἐξαίφνης ἀήθως γενομένου τοῦ βοῤῥᾶ, πρὸς τὸ
<br class="lb"/>βάθος τοῦ σώματος ὠθουμένων ὑπ’ αὐτοῦ τῶν χυμῶν, ὁ
<br class="lb"/>λεπτότατος πρῶτος ἐῤῥύει καὶ οὕτως εἰργάσατο τὸν καῦσον.
<br class="lb"/>οὐ γὰρ ἐν οἷς ἔτυχε μορίοις ἀθροιζόμενος τοῦ σώματος ὁ
<br class="lb"/>χυμὸς οὗτος ἐργάζεται καῦσον, ἀλλὰ περί τε τὴν γαστέρα
<br class="lb"/>καὶ ταύτης μάλιστα τὸ στόμα καὶ τοῦ ἥπατος τὰ σιμὰ καὶ
<br class="lb"/>ὁμοίως οὐχ ᾑμοῤῥάγει, ἴδιον εἴπερ τι ἄλλο τῶν ἀκριβῶν


<a class="pb" href="#pb50" id="pb50">[p. 50]</a>


καύσων ἐστὶ τὸ δι’ αἱμοῤῥαγίας κρίνεσθαι. καλεῖ δ’ αἱμοῤῥαγίαν
<br class="lb"/>ὁ Ἱπποκράτης ἄνευ τοῦ προσθεῖναι τὸ μέρος ἐξ
<br class="lb"/>οὗ κενοῦται τὸ αἷμα, τὰς ἐκ τῶν μυκτήρων ἀποτελουμένας.
<br class="lb"/>οὐδὲν δὲ θαυμαστὸν ἀναστομοῦσθαί τε καὶ ἀναῤῥήγνυσθαι
<br class="lb"/>τὰς ἐνταῦθα φλέβας ὑπὸ τοῦ αἵματος ἐπὶ τὸ μετέωρον ἀναφερομένου
<br class="lb"/>διὰ τὴν θερμασίαν, ὑφ’ ἧς ἀναγκαῖόν ἐστιν αὐτὸ
<br class="lb"/>καὶ πνευματοῦσθαι καὶ τότε τὰς φλέβας ἀναστομοῦσθαί τε
<br class="lb"/>καὶ ἀναῤῥήγνυσθαι, διὰ τὸ τοῦ πνεύματος πλῆθος, ὃ καὶ
<br class="lb"/>τοὺς ἀσκούς τε καὶ τοὺς πίθους ῥήγνυσιν ἀθροιζόμενον ἐν
<br class="lb"/>τῷ γλεύκει ζέοντι. τοῦτ’ οὖν τὸ σύμπτωμα τοῖς τότε γενομένοις
<br class="lb"/>καύσοις οὐκ ἠκολούθησεν, οὖσί γε μετρίοις, ὡς
<br class="lb"/>προείρηται.
</p>
                    </section>
                    <section id="body-1-1-1-12" class="div textpart section level5">
                      <blockquote class="quote lemma"><span class="milestone">19</span>Ἐπάρματα δὲ παρὰ τὰ ὦτα πολλοῖσιν ἑτερόῤῥοπα
<br class="lb"/>ἦν καὶ ἐξ ἀμφοτέρων τοῖσι πλείστοισιν, ἀπύροισιν ὀρθοστάδην,
<br class="lb"/>ἔστι δ’ οἷς καὶ σμικρὰ ἐπεθερμαίνοντο, κατέσβη
<br class="lb"/>πᾶσιν ἀσινέως, οὐδ’ ἐξεπύησεν οὐδενὶ ὥσπερ τὰ ἐξ

﻿
<a class="pb" href="#pb51" id="pb51">[p. 51]</a>


ἄλλων προφασίων. ἦν δ’ ὁ τρόπος αὐτέων χαῦνα, μεγάλα,
<br class="lb"/>κεχυμένα, οὐ μετὰ φλεγμονῆς ἀνώδυνα, πᾶσιν ἀσήμως
<br class="lb"/>ἠφανίσθη.</blockquote>
                      <p class="p autofirst">Τὰ εἰρημένα πάντα διὰ τὴν πλεονεξίαν ἐγένετο τῆς
<br class="lb"/>ἀχλυώδους οὐσίας, ὑφ’ ἧς τὰ μὲν ἅμα τῷ φλέγματι πέφυκε
<br class="lb"/>γίνεσθαι, τὰ δὲ ἅμα τῇ ξανθῇ χολῇ, τὰ ἐρυσιπελατώδη.
<br class="lb"/>ὅταν δ’ ἅμα τῷ αἵματι, τὰ φλεγμονώδη. καθίσταται δὲ
<br class="lb"/>ἅπαντα ῥᾳδίως, διαφορουμένης τῆς τοιαύτης οὐσίας ἑτοίμως.
<br class="lb"/>ἔμπαλιν δ’ αὐτῆς ὅσα διὰ παχὺν καὶ γλίσχρον γίνεται
<br class="lb"/>χυμὸν, δυσδιαφόρητα δεινῶς ὑπάρχει. τὰ δ’ ἐν τῇ
<br class="lb"/>προκειμένῃ καταστάσει γεγενημένα χαῦνά τε ἦν, τουτέστι
<br class="lb"/>μαλακὰ καὶ ὑπείκοντα τοῖς δακτύλοις καὶ κατὰ τὴν ἐπίθροισιν
<br class="lb"/>αὐτῶν βοθρούμενα καὶ μετὰ φλεγμονῆς, ὅπερ ἐστιν οὐ
<br class="lb"/>μετὰ φλογώσεως, ἀνώδυνά τε διὰ τὸ μηδέτερον αὐτοῖς
<br class="lb"/>συνεῖναι τῶν τὰς ὀδύνας ἐργαζομένων· ἔστι δὲ ταῦτα τάσις
<br class="lb"/>τῶν σωμάτων καὶ δυσκρασία σφοδρά. τάσις μὲν οὖν γίνεται


<a class="pb" href="#pb52" id="pb52">[p. 52]</a>


διὰ τοὺς παχεῖς καὶ γλίσχρους χυμοὺς ἐμφρασσομένους
<br class="lb"/>δυσλύτως τοῖς πάσχουσι μέρεσι· δυσκρασία δ’ ἰσχυρὰ, διὰ
<br class="lb"/>τὸ θερμοὺς ἄγαν ἢ ψυχροὺς ὑπάρχειν αὐτοὺς, ὥστ’ εἰκότως
<br class="lb"/>ἀνώδυνα τὰ χαῦνα καὶ χωρὶς ἑλκώσεώς ἐστιν οἰδήματα,
<br class="lb"/>διότι δὲ τοιαῦτ’ ἦν καὶ ῥᾳδίως ἐλύετο, διὰ ταῦτ’ οὐκ ἐξεπύησεν,
<br class="lb"/>ὥσπερ τὰ ἐπ’ ἄλλαις προφάσεσιν. ὀνομάζει δὲ
<br class="lb"/>προφάσεις ὁ Ἱπποκράτης ἐνίοτε μὲν ὡς ἔθος ἐστὶ τοῖς
<br class="lb"/>πολλοῖς, ἐπὶ τῶν ψευδῶς λεγομένων αἰτίων φέρων τοὔνομα,
<br class="lb"/>πολλάκις δὲ τὰς φανερὰς αἰτίας οὕτως καλεῖ, καί ποτε καὶ
<br class="lb"/>πάσας τὰς ἁπλῶς, ἀλλὰ νῦν γε τὰς ἐπὶ ἄλλαις προφάσεσιν
<br class="lb"/>ἐκπυήσεις εἴρηκεν, ὅσας ἐδίδαξεν αὐτὸς ἐν πυρετοῖς γινομένας,
<br class="lb"/>ἐν οἷς μὲν ἠθροισμένοι εἰσὶ χυμοὶ πολλοὶ παχεῖς καὶ
<br class="lb"/>ὠμοὶ, διὰ δὲ τὴν σφοδρότητα καὶ τὴν ὀξύτητα καὶ τὸ
<br class="lb"/>πλῆθος τῆς θερμασίας τῆς πυρετώδους ἀναφέρονται πρὸς
<br class="lb"/>τὴν κεφαλὴν, εἶτ’ ἀποτιθεμένης αὐτοὺς τῆς φύσεως εἰς τοὺς
<br class="lb"/>ἐπὶ τοῖς ὠσὶν ἀδένας αἱ καλούμεναι γίνονται παρωτίδες.
<br class="lb"/>οὔτ’ οὖν τοιαύτη τις ἦν περιουσία χυμῶν εἰς τὴν νῦν γενομένην
<br class="lb"/>κατάστασιν καὶ φθάσαντα διεφορήθη τὰ συστάντα


<a class="pb" href="#pb53" id="pb53">[p. 53]</a>


παρὰ τοῖς ὠσὶν οἰδήματα, διὰ τὸ πνευματώδες τῆς οὐσίας.
<br class="lb"/>εὔδηλον οὖν ὅτι τὰ μὲν καυσώδη κατὰ τὴν ἀρχὴν τοῦ ἦρος
<br class="lb"/>ἐγένετο τῶν βορείων πνευσάντων, αἱ δ’ εἰρημέναι παρωτίδες
<br class="lb"/>ἐν τῷ λοιπῷ παντί. μετριώταται δ’ ἦσαν εἰκότως δι’
<br class="lb"/>ἃς εἶπον αἰτίας, ὥστε καὶ ὀρθοστάδην ὑπ’ αὐτῶν ἐνοχλεῖσθαι
<br class="lb"/>τοὺς ἀνθρώπους, ὅπερ ἐστὶ φέρειν αὐτὰς ἀλύπως <span class="milestone">20</span>
<br class="lb"/>περιερχομένους καὶ πράσσοντας τὰ συνήθη καὶ μὴ καταναγκαζομένους
<br class="lb"/>κλινήρεις γίνεσθαι, καθάπερ ἐν τοῖς σφοδροτέροις
<br class="lb"/>νοσήμασι. τά τε γὰρ ἄλλα καὶ οὐδ’ ἐπύρεσσον ἀξιολόγως,
<br class="lb"/>ἀλλ’ εἰ καὶ πού τις ἐξ αὐτῶν ἐγένετο θερμότερος,
<br class="lb"/>ἐπὶ βραχὺ τοῦτ’ ἔπασχε, διὰ τὴν τοῦ πλεονάσοντος, ὡς εἴρηται,
<br class="lb"/>χυμοῦ φύσιν, ἀερώδους τοῦ πλέονος ὄντος καὶ
<br class="lb"/>ψυχροῦ.
</p>
                    </section>
                    <section id="body-1-1-1-13" class="div textpart section level5">
                      <blockquote class="quote lemma">Ἐγίνετο δὲ ταῦτα μειρακίοισι, νέοισιν, ἀκμάζουσι καὶ τουτέων
<br class="lb"/>τοῖσι περὶ παλαίστραν καὶ γυμνάσια πλείστοισι, γυναιξὶ
<br class="lb"/>δ’ ὀλίγῃσιν ἐγένετο.</blockquote>
                      <a class="pb" href="#pb54" id="pb54">[p. 54]</a>
                      <p class="p autofirst">Κοινὸν τοῦτο αἴτιον ἐπὶ πάντων τῶν ἀποσκημμάτων
<br class="lb"/>ἐπίστασθαι χρὴ λελεγμένον ὑπ’ αὐτοῦ δι’ ἄλλων, ὡς οἱ μὲν
<br class="lb"/>θερμότεροι τῶν χυμῶν εἰς τὰ μετέωρα τοῦ σώματος ἀποσκήπτουσιν,
<br class="lb"/>οἱ δὲ ψυχρότεροι κάτω. ἐπεὶ τοίνυν ὁ πλεονάσας
<br class="lb"/>ἐν τῇ καταστάσει χυμὸς ὑπόψυχρός τε καὶ ἀερώδης ἦν ἐν
<br class="lb"/>τῷ μέσῳ τὴν φύσιν καθεστὼς τῶν τ’ ἄνω ῥᾳδίως φερομένων
<br class="lb"/>καὶ τῶν κάτω ῥεπόντων, διὰ τοῦτο μόνοις τοῖς θερμοτέροις
<br class="lb"/>τὴν κρᾶσιν ἢ διὰ τὴν ἡλικίαν ἢ διὰ τὸ ἐπιτήδευμα
<br class="lb"/>τὴν ὁρμὴν ἔσχε τὴν κεφαλήν. ἴσμεν δ’ ὅτι τὰ μειράκια
<br class="lb"/>διὰ τὴν ἡλικίαν, οὐ διὰ τὸ ἐπιτήδευμα θερμὰ, καθάπερ γε
<br class="lb"/>καὶ ἀκμάζοντες. οἱ δὲ περὶ παλαίστραν καὶ γυμνάσια διατρίβοντες
<br class="lb"/>ἐκ τῶν ἐπιτηδευμάτων. εἰκότως γοῦν ὀλίγαις γυναιξὶν
<br class="lb"/>ἐγένετο, ταῖς δηλονότι νέαις τε καὶ φύσει θερμοτέραις
<br class="lb"/>καὶ μὴ πάνυ τι βίον ἀργὸν ἐζηκυίαις.
</p>
                    </section>
                    <a class="pb" href="#pb55" id="pb55">[p. 55]</a>
                    <section id="body-1-1-1-14" class="div textpart section level5">
                      <blockquote class="quote lemma">Πολλοῖσι δὲ βῆχες ξηραὶ, βήσσουσι καὶ οὐδὲν ἀνάγουσι, καὶ
<br class="lb"/>φωναὶ βραγχώδεες οὐ μετὰ πολύ.</blockquote>
                      <p class="p autofirst">Τίνες μὲν αἱ ξηραὶ βῆχές εἰσιν αὐτὸς ἐδήλωσεν εἰπὼν,
<br class="lb"/>οὐδὲν ἀνάγουσι. γίνονται δ’ αὖται ποτὲ μὲν τραχύτητος
<br class="lb"/>μόνης τῶν κατὰ τὴν φάρυγγα καὶ λάρυγγα μορίων οὐδεμιᾶς
<br class="lb"/>ἐν τῷ πνεύμονι περιουσίας ὑγρῶν οὔσης. οὗτοι μὲν οὖν οὐδὲν
<br class="lb"/>ἀναπτύουσι τῷ μηδ’ ὅλως ἔχειν τι περισσὸν ἀναγωγῆς
<br class="lb"/>τε καὶ κενώσεως δεόμενον. ἕτεραι δὲ βῆχες γίνονται ξηραὶ
<br class="lb"/>διὰ δυσκρασίαν τῶν ἀναπνευστικῶν ὀργάνων, ἐφ’ ὧν οὐδ’
<br class="lb"/>αὐτῶν ἐστί τι ἀναπτυσθῆναι δεόμενον, ἄλλαι δ’ αὖ γίνονται
<br class="lb"/>μὲν ὑγρῶν περιεχομένων αὐτοῖς ἐκκριθῆναι δεομένων, <span class="milestone">21</span>
<br class="lb"/>ἀλλ’ οὐκ ἐκκρίνεται ταῦτα διὰ διττὴν αἰτίαν, ἢ τῷ γλίσχρα
<br class="lb"/>τ’ εἶναι καὶ παχέα καὶ δυσαπολύτως ἐμπεπλάσθαι τοῖς κατὰ
<br class="lb"/>τὸν πνεύμονα βρόγχοις, ὅπερ ἐπὶ τῶν ἀπτύ<span class="milestone">353</span>στων
<br class="lb"/>ὀνομαζομένων γίνεται πλευριτίδων, ἢ τῷ τὸ καταφερόμενον

﻿
<a class="pb" href="#pb56" id="pb56">[p. 56]</a>


ὑγρὸν ἀπὸ τῆς κεφαλῆς λεπτὸν εἶναι κατὰ τὴν σύστασιν,
<br class="lb"/>οἷόν περ τὸ ὕδωρ. φθάνει γὰρ τὸ τοιοῦτον ἐν τῷ καταφερέσθαι
<br class="lb"/>διά τε τοῦ λάρυγγος καὶ τῆς τραχείας ἀρτηρίας ἐν
<br class="lb"/>τῷ πνεύμονι χεῖσθαι πρὶν ὑπὸ τοῦ κατὰ τὰς βῆχας ἀνενεχθῆναι
<br class="lb"/>πνεύματος, ὅπερ καὶ τότε τοῖς Θασίοις ἔοικεν εἶναι,
<br class="lb"/>πεπληρωμένης μὲν ὑπὸ τῆς νοτίου καταστάσεως τῆς
<br class="lb"/>κεφαλῆς αὐτῶν, ἐπιπεμπούσης δὲ ῥεῦμα τοῖς κατὰ θώρακα
<br class="lb"/>πᾶσι χωρίοις. ὅτι δὲ τοιαύτη ἦν ἡ βὴξ μαρτυρεῖ καὶ τὸ
<br class="lb"/>συνεδρεῦον αὐτῇ σύμπτωμα. βραγχώδεις γὰρ, φησὶν, οὕτω
<br class="lb"/>βήσσοντες ἐγένοντο, διαβρεχομένων δηλονότι τῶν ὀργάνων
<br class="lb"/>τῶν φωνητικῶν πρὸς τῆς καταφερομένης ὑγρότητος, ὡς ἐν
<br class="lb"/>τοῖς περὶ φωνῆς ἐπιδέδεικται.
</p>
                    </section>
                    <section id="body-1-1-1-15" class="div textpart section level5">
                      <blockquote class="quote lemma">Τοῖσι δὲ καὶ μετὰ χρόνον φλεγμοναὶ μετ’ ὀδύνης εἰς ὄρχιν
<br class="lb"/>ἑτερόῤῥοπον, τοῖσι δ’ ἐς ἀμφοτέρους.</blockquote>
                      <a class="pb" href="#pb57" id="pb57">[p. 57]</a>
                      <p class="p autofirst">Τοῦ κατενεχθέντος ἐκ τῆς κεφαλῆς εἰς τὸν πνεύμονα
<br class="lb"/>μέρος τι κατὰ τὴν κοινωνίαν τῶν ὀργάνων εἰς τοὺς ὄρχεις
<br class="lb"/>ἀφίκετο. λέλεκται δ’ αὐτῷ περὶ τῆς κοινωνίας τῶν γεννητικῶν
<br class="lb"/>μορίων πρὸς τὰ κατὰ θώρακα δι’ ἑτέρων γραμμάτων.
<br class="lb"/>ἀλλὰ τοῦτό γε τὸ κατασκῆψαν εἰς τοὺς ὄρχεις κακοηθέστερον
<br class="lb"/>ἦν ἤδη, οὐκέθ’ ὁμοῖον τῷ ἐξ ἀρχῆς, ὡς ἂν ἐν χρόνῳ
<br class="lb"/>πλείονι διασεσηπὸς ἐν τοῖς κατὰ πνεύμονα χωρίοις. εἰκότως
<br class="lb"/>τοιγαροῦν αἱ κατὰ τοὺς ὄρχεις φλεγμοναὶ μετ’ ὀδύνης
<br class="lb"/>ἐγίνοντο καὶ οὐχ ὥσπερ αἱ παρωτίδες ἀνώδυνοι. τοῦ δ’
<br class="lb"/>ἤτοι τὸν ἕτερον ὄρχιν ἢ ἀμφοτέρους δέξασθαι τὴν περιουσίαν
<br class="lb"/>τῶν ὑγρῶν αἴτιον ἦν τὸ ποσόν. ἐν αὐτοῖς γὰρ ὀλίγον
<br class="lb"/>ἀφίκετο, κατὰ τὸν ἕτερον ὄρχιν ἐστηρίζετο· οἷς δὲ πλέον,
<br class="lb"/>κατ’ ἀμφοτέρους.
</p>
                    </section>
                    <section id="body-1-1-1-16" class="div textpart section level5">
                      <blockquote class="quote lemma">Πυρετοὶ τοῖσι μὲν, τοῖσι δ’ οὔ.</blockquote>
                      <p class="p autofirst">Τοὺς πλεονάσαντας χυμοὺς ἔφαμεν οὔτε θερμοὺς


<a class="pb" href="#pb58" id="pb58">[p. 58]</a>


ἰσχυρῶς οὔτε ψυχροὺς ἅγαν εἷναι, μεταξὺ δ’ ἀμφοῖν τῇ
<br class="lb"/>φύσει καὶ μέσους τῇ κράσει, ὥστε παρά τε τὰς ἡλικίας καὶ
<br class="lb"/>τὰς φυσικὰς κράσεις καὶ τὰ ἐπιτηδεύματα τῶν νοσούντων, τοῖς
<br class="lb"/>ἐπὶ τὸ θερμότερον ἔῤῥεπε καὶ κατὰ τοῦτ’ ἐπύρεξαν, ἔνιοι
<br class="lb"/>δὲ τὴν ἐξ ἀρχῆς ἐφύλαξαν κρᾶσιν, οὐχ ἱκανὴν οὖσαν ἐγεῖραι
<br class="lb"/>πυρετούς.
</p>
                    </section>
                    <section id="body-1-1-1-17" class="div textpart section level5">
                      <blockquote class="quote lemma"><span class="milestone">22</span>Ἐπιπόνως ταῦτα τοῖσι πλείστοισι.</blockquote>
                      <p class="p autofirst">Κατὰ πάντων ὦν εἶπεν ἐπιπεφώνηκε τοῦτο. προειρήκει
<br class="lb"/>δὲ βῆχάς τε καὶ φωνὰς βραγχώδεις καὶ ἀποστάσεις εἰς
<br class="lb"/>ὄρχιν καί τισιν αὐτῶν καὶ πυρετούς. ταῦτ’ οὖν φησι τὰ
<br class="lb"/>συμπτώματα τοῖς πλείστοις τῶν καμνόντων ἐπιπόνως συμβῆναι,
<br class="lb"/>τουτέστιν οὐκ εὐφόρως, οὐδ’ ὥστε ῥᾳδίως ἀνέχεσθαι
<br class="lb"/>περιιόντας ὀρθοστάδην, ἀλλὰ τοὺς πλείστους αὐτῶν γενέσθαι
<br class="lb"/>κλινήρεις, ὡς ἂν ἀεὶ καὶ μᾶλλον ἐν χρόνῳ προϊόντι τῶν
<br class="lb"/>ἠθροισμένων περιττωμάτων δριμυτέρων τε καὶ κακοηθεστέρων
<br class="lb"/>γινομένων. αἱ γάρ τοι νότιοι καταστάσεις χρονίζουσαι


<a class="pb" href="#pb59" id="pb59">[p. 59]</a>


σηπεδόνας ἐργάζονται, καὶ μάλισθ’ ὅταν ὦσιν ὑγραί.
<br class="lb"/>τῆς δὲ νῦν καταστάσεως οὐ γενομένης ὑγρᾶς μέχρι πλείστου
<br class="lb"/>μὲν οὐδὲν ἀνιαρὸν ἔπασχον τὰ σώματα, τῷ χρόνῳ δ’
<br class="lb"/>εἰς τὸ πάσχειν ἀφίκετο, καὶ τοιαῦτα συνέβη τισὶν αὐτῶν
<br class="lb"/>ὕστερον, οἷα κατ’ ἀρχὰς εὐθέως πᾶσιν ἦσαν, εἰ νότιος κατάστασις
<br class="lb"/>ὑγρὰ ἐγένετο.
</p>
                    </section>
                    <section id="body-1-1-1-18" class="div textpart section level5">
                      <blockquote class="quote lemma">Τὰ δὲ ἄλλα, ὁκόσα κατ’ ἰητρεῖον, ἀνόσως διῆγον.</blockquote>
                      <p class="p autofirst">Διχῶς ἐστὶν ἐν τοῖς ἀντιγράμμασιν εὑρεῖν τὴν κατ’
<br class="lb"/>ἰητρεῖον φωνήν· ἐν τισὶ μὲν, ὡς εἴρηται νῦν, τῆς ἐσχάτης
<br class="lb"/>συλλαβῆς διὰ τοῦ ο γραφομένης, ἐν τισὶ δὲ διὰ τοῦ η
<br class="lb"/>σημαινούσης, τῆς μὲν προτέρας γραφῆς τὰ κατὰ τὸ
<br class="lb"/>ἰητρεῖον πραττόμενα, τῆς δὲ δευτέρας γραφῆς τὰ κατὰ
<br class="lb"/>τὴν ἰατρικὴν ὅλην, ὡς ἤτοι τῶν κατὰ τὸ ἰητρεῖον ἔργον
<br class="lb"/>ἐπὶ τοῖς κάμνουσι γινομένων ἔξω καθεστηκέναι τοὺς
<br class="lb"/>Θασίους, ἢ τῶν καθ’ ὅλην τὴν ἰατρικὴν τὰ προειρημένα


<a class="pb" href="#pb60" id="pb60">[p. 60]</a>


πασχόντων τῶν καμνόντων. καθ’ ἑκατέραν δὲ τήν τε γραφὴν
<br class="lb"/>καὶ τὴν διάνοιαν φαίνεται τὸ μετρίως ἐνοχληθῆναι
<br class="lb"/>τοὺς ἀνθρώπους ἐν τῷ χρόνῳ τοῦ ἦρος, ὡς ἂν τῆς τὰς νόσους
<br class="lb"/>ἐργαζομένης αἰτίας οὐδέπω τι κακόηθες ἐχούσης, ὃ
<br class="lb"/>προϊόντος ἔσχε τοῦ χρόνου.
</p>
                    </section>
                    <section id="body-1-1-1-19" class="div textpart section level5">
                      <blockquote class="quote lemma">Πρωῒ δὲ τοῦ θέρεος ἀρξαμένου καὶ διὰ θέρεος καὶ κατὰ
<br class="lb"/>τὸν χειμῶνα, πολλοὶ τῶν ἤδη πολὺν, χρόνον ὑποφθειρομένων
<br class="lb"/>φθινωδῶς κατεκλίθησαν, ἐπεὶ καὶ τοῖσιν ἐνδοιαστῶς
<br class="lb"/>ἔχουσι πολλοῖσιν ἐβεβαίωσε τότε.</blockquote>
                      <p class="p autofirst"><span class="milestone">23</span>Οὓς ἔμπροσθεν εἶπον βήσσειν μὲν, ἀνάγειν δὲ
<br class="lb"/>οὐδὲν ἐν τῷ ἦρι, τούτους ἐν τῷ θέρει φησὶ καὶ τῷ μετὰ
<br class="lb"/>θέρος χρόνῳ φθινώδεις γίνεσθαι, συμφωνοῦν τι τοῦτο ἀεὶ
<br class="lb"/>τοῖς ὁρωμένοις διηγούμενος. ὅσα γὰρ ἀπὸ κεφαλῆς ῥεύματα,
<br class="lb"/>βηχώδεις μὲν καὶ βραγχώδεις κατ’ ἀρχὰς ἐργάζεται τοὺς
<br class="lb"/>ἀνθρώπους, ἐν δὲ τῷ χρόνῳ προϊόντι μὴ καθίσταται, ταῦτα

﻿
<a class="pb" href="#pb61" id="pb61">[p. 61]</a>


τὴν ἑτέραν διαφορὰν τῶν φθίσεων ἐργάζεται. δύο γὰρ αὐτῶν
<br class="lb"/>εἰσὶν αἱ μέγισται διαφοραὶ, μία μὲν ἐκ τῶν ἀπὸ τῆς
<br class="lb"/>κεφαλῆς ῥευμάτων συνισταμένη, ἑτέρα δὲ ἡ ἐκ τῶν κατ’
<br class="lb"/>αὐτὸν τὸν πνεύμονα παθῶν ὁρμωμένη, τοὐπίπαν μὲν ἐπὶ
<br class="lb"/>ταῖς τοῦ αἵματος πτύσεσι, μάλισθ’ ὅταν ἀγγεῖον ῥαγῇ, πολλάκις
<br class="lb"/>δὲ καὶ ῥευματισθέντος τοῦ σπλάγχνου, διά τινα ἄλλην αἰτίαν
<br class="lb"/>ἐκ μορίων ἑτέρων, οὐκ ἐκ τῶν ἐκ τῆς κεφαλῆς. εἰ μὲν οὖν ἐπὶ τῷ
<br class="lb"/>ἦρι νοτίῳ γινομένῳ, τὸ θέρος εἰς βόρειον μετέπεσι κατάστασιν,
<br class="lb"/>οὐκ ἂν ἐξηλέγχθησαν οἱ φθινωδῶς ὑποφθειρόμενοι
<br class="lb"/>καὶ τελέως ἐγένοντο φθινώδεις. ἐπεὶ δ’ οὐ μόνον οὐ μετέπεσεν
<br class="lb"/>ἡ νότιος κατάστασις ἐπὶ τὸ βόρειον, ἀλλὰ καὶ τὸ
<br class="lb"/>πλεῖστον τοῦ θέρους ἐπινέφελον ἐγένετο, διὰ τοῦτο τὰ ἀπὸ
<br class="lb"/>τῆς κεφαλῆς ῥεύματα παρέμενον, οἵ τ’ ἐν τῷ ῥεύματι χυμοὶ
<br class="lb"/>πάντες καὶ μάλιστα κατὰ τὸν πνεύμονα διεσάπησαν,
<br class="lb"/>ὥστε μηδὲν ἐλλείπειν εἰς ἀκριβοῦς φθίσεως γένεσιν.
</p>
                    </section>
                    <a class="pb" href="#pb62" id="pb62">[p. 62]</a>
                    <section id="body-1-1-1-20" class="div textpart section level5">
                      <blockquote class="quote lemma">Ἔστι δ’ οἷσιν ἤρξατο πρῶτον, τουτέοισιν ἔῤῥεπεν ἡ φύσις
<br class="lb"/>ἐπὶ τὸ φθινῶδες.</blockquote>
                      <p class="p autofirst">Φθινώδεις ὀνομάζουσιν οἱ παλαιοὶ τῶν ἰατρῶν ὅσοι
<br class="lb"/>καὶ φθινώδη νόσον, ἣν καὶ φθόην τινὲς ὀνομάζουσιν, ἐπιτήδειοι
<br class="lb"/>παθεῖν. τοιοῦτοι δ’ ὑπάρχουσι φανερώτατον, ὅταν
<br class="lb"/>ὁ θώραξ στενὸς καὶ ἀβαθὴς εἰς τοιοῦτον, ὡς τοὺς ὠμοπλάτας
<br class="lb"/>ἐξέχειν ὀπίσω δίκην πτερύγων, ἐντεῦθεν δὲ καὶ πτερυγώδεις
<br class="lb"/>ὀνομάζουσι τοὺς τοιούτους. ἀλλὰ καὶ ὅσοι
<br class="lb"/>τὴν κεφαλὴν εὐπλήρωτοί τέ εἰσι καὶ ῥεύματα πολλὰ τοῖς
<br class="lb"/>ἀναπνευστικοῖς μορίοις ἐπιπέμπουσαν ἔχουσι καὶ οὗτοι
<br class="lb"/>φθινώδεις ῥᾷστα <span class="milestone">354</span>γίνονται. συνελθόντων δ’ εἰς
<br class="lb"/>ταυτὸν ἀμφοῖν, τῆς τε κατὰ τὸν θώρακα διαπλάσεως καὶ
<br class="lb"/>τῆς κατὰ τὴν κεφαλὴν ἀσθενείας, ἀκριβῶς αἱ τοιαῦται φύσεις
<br class="lb"/>φθινώδεις εἰσὶ κατ’ ἀμφοτέρας τῆς φύσεως τὰς αἰτίας.
<br class="lb"/>καὶ γὰρ οἱ ἀπὸ τῆς κεφαλῆς εἰς τὸν πνεύμονα ῥευματιζόμενοι
<br class="lb"/>τῷ χρόνῳ φθινώδεις γίνονται καὶ ἀναῤῥήγνυτα
<br class="lb"/>πολλάκις αὐτοῖς ἀγγεῖον ἐν τῷ πνεύμονι διά τε τὴν στενότητα


<a class="pb" href="#pb63" id="pb63">[p. 63]</a>


τοῦ σπλάγχνου καὶ τὴν ἀσθένειαν. τοιοῦτοι μέν τινες
<br class="lb"/>οἱ φθινώδεις. εἰρηκότος δὲ τοῦ Ἱπποκράτους, ἐπεὶ καὶ
<br class="lb"/>τοῖσιν ἐνδοιαστῶς ἔχουσι, πολλοῖσιν ἐβεβαίωσε τότε, τουτέστι
<br class="lb"/>κατὰ τὸ θέρος, εἶτ’ ἐπιφέροντος, ἔστι δ’ οἷσιν ἤρξατο
<br class="lb"/>πρῶτον, τουτέοισιν ἔῤῥεπεν ἡ φύσις ἐπὶ τὸ φθινῶδες, ἤ μοι
<br class="lb"/>δοκεῖ τὸ εἰρημένον εὔλογον εἶναι. πολὺ γὰρ οὖν πιθανώτερον
<br class="lb"/>ἐν τῷ ἦρι τοὺς τοιούτους ἄρχεσθαι μᾶλλον ἢ κατὰ
<br class="lb"/>τὸ θέρος. οἱ γὰρ ἐπιτήδειοι πάθεσιν ἁλίσκεσθαί τισιν
<br class="lb"/>ἑτοιμότερον τῶν ἀνεπιτηδείων αὐτοῖς περιπίπτουσιν. ἔοικεν
<br class="lb"/>οὖν ὥσπερ καὶ ἄλλα τινὰ κατὰ τῶν ἐπι<span class="milestone">24</span>δημιῶν τὰ
<br class="lb"/>βιβλία ταυτὶ τὴν τάξιν ἠλλαγμένην ἔχειν, τοῦ γράψαντος
<br class="lb"/>αὐτὰ πρώτου σφαλέντος, εἶτα φυλαχθείσης τῆς ἁμαρτίας,
<br class="lb"/>οὕτως καὶ ταύτῃ τῇ ῥήσει συμβεβηκέναι καὶ εἶναι τὸ συνεχὲς
<br class="lb"/>τῇ λέξει τοιόνδε. ἐπεὶ καὶ τοῖσιν ἐνδοιαστῶς ἔχουσι
<br class="lb"/>πολλοῖσιν ἐβεβαίωσε τότε, οἷσιν ἔῤῥεπεν ἡ φύσις ἐπὶ τὸ
<br class="lb"/>φθινῶδες. εἶτ’ ἐφεξῆς, ἔστι δ’ οἷσιν ἤρξατο πρῶτον τότε.
<br class="lb"/>καὶ μετὰ τοῦτο ἐφεξῆς·
</p>
                    </section>
                    <a class="pb" href="#pb64" id="pb64">[p. 64]</a>
                    <section id="body-1-1-1-21" class="div textpart section level5">
                      <blockquote class="quote lemma">Ἀπέθανον δὲ πολλοὶ καὶ πλεῖστοι τουτέων καὶ τῶν κατακλιθέντων,
<br class="lb"/>οὐκ οἶδα δ’ εἴ τις καὶ μέτριον τοῦτο χρόνον
<br class="lb"/>διεγένετο.</blockquote>
                      <p class="p autofirst">Τῶν φθινωδῶν δηλονότι. τοῦτο γὰρ ἀκοῦσαι χρὴ,
<br class="lb"/>κατὰ τὸν εἰρημένον τρόπον τῆς ῥήσεως ὅλης γεγραμμένης·
<br class="lb"/>καὶ γὰρ αὖ καὶ μετὰ τοῦτο πάλιν ἐφεξῆς εἰρημένα πάντα
<br class="lb"/>φθινωδῶν ἐστι κοινά. μαθήσῃ δὲ προσέχων τὸν νοῦν ταῖς
<br class="lb"/>ῥήσεσιν, ὧν πρῶτον ἄρξομαι τῆς ἐφεξῆς γεγραμμένης.
</p>
                    </section>
                    <section id="body-1-1-1-22" class="div textpart section level5">
                      <blockquote class="quote lemma">Ἀπέθανον δ’ ὀξυτέρως ἢ ὡς εἴθισται διάγειν τὰ τοιαῦτα.</blockquote>
                      <p class="p autofirst">Τοὺς φθινώδεις φησὶ παρὰ τὸ εἰωθὸς ἀποθανεῖν ὀξύτερον.
<br class="lb"/>εἶθ’ αὐτὸς ἐφεξῆς ἐρεῖ τὴν αἰτίαν, ἔνθα φησὶ, ἦν
<br class="lb"/>δὲ τοῖς πλείστοισιν αὐτῶν παθήματα τοιάδε. φρικώδεες


<a class="pb" href="#pb65" id="pb65">[p. 65]</a>


πυρετοὶ, ξυνεχέες, ὀξέες. οὐ γὰρ εἰθισμένον τοῦτο συνυπάρχειν
<br class="lb"/>ταῖς φθίσεσι, ὃ φαίνεται τότε γεγενημένον. αἰτία
<br class="lb"/>δὲ τοῦ συνελθεῖν εἰς ταὐτὸ ἄμφω, τήν τε φθίσιν καὶ τὸν
<br class="lb"/>τοιοῦτον πυρετὸν, ἡ τῆς γενομένης καταστάσεως πρὸς τὰ
<br class="lb"/>σώματα πάσχοντα σχέσις. ἐλέχθη γάρ μοι καὶ μικρὸν ἔμπροσθεν
<br class="lb"/>ἐκείνους ἁλῶναι μάλιστα τοῖς ἀπὸ τῆς κεφαλῆς κατάῤῥοις,
<br class="lb"/>ὅσοι θερμότεροι τὴν κρᾶσιν ἦσαν, οὗτοι γὰρ καὶ
<br class="lb"/>μάλιστα ἐπληρώθησαν τὴν κεφαλὴν ἐν τῇ τοῦ νότου καταστάσει.
<br class="lb"/>τοῖς αὐτοῖς δὲ τούτοις ἐπὶ πλέον ἐκταθείσης τῆς
<br class="lb"/>νεφελώδους διαθέσεως συνέβη σαπῆναι τοὺς ἐν τῷ σώματι
<br class="lb"/>χυμοὺς, κᾀντεῦθεν συνέβη κακοήθεια τῶν πυρετῶν. οἷς δ’
<br class="lb"/>ἧττον ἦν ἡ κρᾶσις θερμὴ, τούτοις οὐχ ἡ τῶν χυμῶν
<br class="lb"/>σῆψις οὔθ’ ἡ τῆς κεφαλῆς πλήρωσις ἐγένετο, πλὴν ὀλίγοις
<br class="lb"/>τισὶν αὐτῶν ἐπὶ προήκοντι τῷ χρόνῳ. ὃ γὰρ ἐν
<br class="lb"/>ὀλίγῳ χρόνῳ πάσχουσιν αἱ παθεῖν ἐπιτήδειοι φύσεις,
<br class="lb"/>τοῦτο ἐν πλείονι ταῖς ἄλλαις συμβαίνει. καὶ οὐδὲν ἦν
<br class="lb"/>θαυμαστὸν ἐπὶ νοτίῳ τῇ πρόσθεν καταστάσει τὸ θέρος
<br class="lb"/>οὐ νότιον μόνον, ἀλλὰ καὶ νεφελῶδες γενόμενον ἐργάσασθαί

﻿
<a class="pb" href="#pb66" id="pb66">[p. 66]</a>


τινα σῆψιν χυμῶν, οὐ μόνον ἐν τοῖς θερμοτέροις, ἀλλὰ
<br class="lb"/>καὶ ἐν ψυχροτέροις σώμασιν.
</p>
                    </section>
                    <section id="body-1-1-1-23" class="div textpart section level5">
                      <blockquote class="quote lemma"><span class="milestone">25</span>Ὥς τά γε ἄλλα καὶ μακρότερα καὶ ἐν πυρετοῖσιν
<br class="lb"/>ἐόντα εὐφόρως ἤνεγκαν καὶ οὐκ ἀπέθνησκον, περὶ ὧν
<br class="lb"/>γεγράψεται.</blockquote>
                      <p class="p autofirst">Ἄλλα φησὶ νοσήματα χωρὶς τοῦ φθινωδικῶν, ὑπὲρ
<br class="lb"/>ὧν ὁ λόγος ἦν αὐτῷ, καίτοι μακρότερα γενόμενα καὶ μετὰ
<br class="lb"/>πυρετῶν, ὅμως εὐφόρως ἠνέχθη, καὶ εἴρηται ἡ αἰτία μικρὸν
<br class="lb"/>ἔμπροσθεν ὑφ’ ἡμῶν, ὅτι τούτοις ἧττον κακοήθης ὁ
<br class="lb"/>χυμὸς ἐκ τῆς σήψεως ἐγίνετο.
</p>
                    </section>
                    <section id="body-1-1-1-24" class="div textpart section level5">
                      <blockquote class="quote lemma">Μοῦνον γὰρ καὶ μέγιστον τῶν τότε γενομένων νοσημάτων
<br class="lb"/>τοὺς πολλοὺς τὸ φθινῶδες ἔκτεινε.</blockquote>
                      <a class="pb" href="#pb67" id="pb67">[p. 67]</a>
                      <p class="p autofirst">Εἴρηται τούτου μικρὸν ἔμπροσθεν ἡ αἰτία, τὴν
<br class="lb"/>κρᾶσιν τοῦ σώματος ἡμῶν αἰτιασαμένων, δι’ ἧς τοῖς φθινώδεσιν
<br class="lb"/>ἑάλωσαν νοσήμασι καὶ τοῖς κακοήθεσι πυρετοῖς,
<br class="lb"/>ὑπὲρ ὧν ἐφεξῆς ἐρεῖ.
</p>
                    </section>
                    <section id="body-1-1-1-25" class="div textpart section level5">
                      <blockquote class="quote lemma">Ἦν δὲ τοῖς πλείστοισιν αὐτέων τὰ παθήματα τοιάδε, φρικώδεες
<br class="lb"/>πυρετοὶ, συνεχέες ὀξέες, τὸ μὲν ὅλον οὐ διαλείποντες,
<br class="lb"/>ὁ δὲ τρόπος ἡμιτριταῖος, τὴν μίην κουφοτέρην, τῇ δ’
<br class="lb"/>ἑτέρῃ ἐπιπαροξυνόμενοι καὶ τὸ ὅλον ἐπὶ τὸ ὀξύτερον
<br class="lb"/>ἐπιδιδόντες.</blockquote>
                      <p class="p autofirst">Τοῖς πλείστοις τῶν φθινωδῶν ὑπὲρ ὧν ἐποιεῖτο λόγον
<br class="lb"/>παθήματα γενέσθαι φησὶν ἃ κατέλεξεν αὐτὸς ἐφεξῆς, καλοῦσι
<br class="lb"/>δὴ παθήματα πάντες οἱ Ἕλληνες, ὅσα παρὰ φύσιν ἐν
<br class="lb"/>τοῖς σώμασιν γίνεται· μέμνηται δὲ πρῶτον μὲν αὐτῶν τοῦ
<br class="lb"/>φρικώδεες [φησὶν ἦσαν οἱ πυρετοὶ], σημαίνει δὲ τοῦτ’ αὐτὸ


<a class="pb" href="#pb68" id="pb68">[p. 68]</a>


τὸ μέχρι πλείστου τῆς ἀναβάσεώς τε καὶ ἐπιδόσεως καλουμένης
<br class="lb"/>τοῦ παροξυσμοῦ, τὰς φρίκας γενέσθαι τοῖς νοσοῦσιν.
<br class="lb"/>οὐ γὰρ δὴ τούς γε κατὰ τὴν ἀρχὴν τῆς ἐπισημασίας
<br class="lb"/>φρικώδεις γενομένους οὕτως ὠνόμασεν, ἀλλ’ ἐφ’ ὧν ἐπὶ πλεῖστον
<br class="lb"/>ὅλου τοῦ παροξυσμοῦ τὸ τῆς φρίκης ἐκτέταται σύμπτωμα.
<br class="lb"/>καὶ γίνεται διττῶς,· ἐνίοτε μὲν ἀναδιπλώσεις
<br class="lb"/>ποιούσης τῆς ἐπιτάσεως, ἐνίοτε δ’ αὐτὸ τοῦτο μόνον, ἀνώμαλον
<br class="lb"/>ἀνάβασιν. ἡ διαφορὰ δέ ἐστιν <span class="milestone">26</span>ἐν τῷ ποσῷ
<br class="lb"/>τοῦ χρόνου. βραχέσι μὲν γὰρ πάνυ διαλείμμασι διοριζομένων
<br class="lb"/>ἀπ’ ἀλλήλων τῶν φρικωδῶν κινήσεων, ἀνώμαλός τε καὶ
<br class="lb"/>φρικώδης κίνησις λέγεται. μειζόνων δὲ τῶν διαλειμμάτων
<br class="lb"/>ὄντων ἀναδίπλωσις γίνεταί τε καὶ ὀνομάζεται τὸ τοιοῦτον
<br class="lb"/>σύμπτωμα. καὶ γίνεται μάλιστα αὕτη κατὰ τοὺς ἡμιτριταίους
<br class="lb"/>ὀνομαζομένους πυρετοὺς, διὸ καὶ τρεῖς ὡς τὸ πολὺ καὶ
<br class="lb"/>τέτταρες εἰσίν. δέδεικται δὲ τοῦτο ἡμῖν ἐν τοῖς περὶ πυρετῶν
<br class="lb"/>λογισμοῖς, ὁ ἡμιτριταῖος ἐπ’ ἀνωμάλῳ συνιστάμενος
<br class="lb"/>χυμῷ τὸ μέν τι πικρόχολον δριμὺ, τὸ δέ τι φλεγματῶδες


<a class="pb" href="#pb69" id="pb69">[p. 69]</a>


σηπόμενον ἔχοντι. τοιούτους οὖν τότε συνεδρεῦσαί φησι
<br class="lb"/>τοὺς φρικώδεις πυρετοὺς διὰ τὴν γενομένην κατάστασιν,
<br class="lb"/>ὡς προείρηταί μοι. συνεχέας δ’ αὐτοὺς ὠνόμασεν, ἐνδεικνύμενος
<br class="lb"/>τὸ μὴ λήγειν εἰς ἀπυρεξίαν, ὃ δὴ καὶ αὐτὸς ἐξηγούμενος
<br class="lb"/>ἐρεῖ, τὸ μὲν ὅλον οὐ διαλείποντες. διαλείποντας γὰρ
<br class="lb"/>ἐκείνους ὀνομάζουσιν ἰδίως πυρετοὺς, ὅσοι μετὰ τὴν ἀκμὴν
<br class="lb"/>ἀπυρεξίαν τινὰ φέρουσιν, ὅσοι δ’ αἰσθητὴν μὲν ποιοῦνται
<br class="lb"/>παρακμὴν, ἀπυρεξίαν δὲ οὐδεμίαν ἔχουσιν, ὀξεῖς καὶ συνεχεῖς
<br class="lb"/>καλεῖ, τὴν μὲν ὅλην περίοδον ἔχοντας ὀκτὼ καὶ τεσσαράκοντα
<br class="lb"/>ὡρῶν τοὐπίπαν, ὅσων ὥσπερ καὶ <span class="milestone">355</span>ὁ ἡμιτριταῖος,
<br class="lb"/>ἀλλ’ οὔτ’ εἰς ἀπυρεξίαν λήγοντας ἔν τε τῇ ἑτέρᾳ
<br class="lb"/>τῶν ἡμερῶν τῇ κουφοτέρᾳ φέροντας πάλιν ἕτερον παροξυσμὸν,
<br class="lb"/>μικρότερον μὲν θατέρου τοῦ τῆς ἄλλης περιόδου,
<br class="lb"/>οὐδὲ τὰς ἀναδιπλώσεις ἔχοντα, δυσεκθέρμαντον δὲ καὶ μόλις
<br class="lb"/>ἐπὶ τὴν ἀκμὴν ἀνιόντα. ἴδιον δ’ αὐτοῦ καὶ τὸ τὰς
<br class="lb"/>ἐφεξῆς τῇ πρώτῃ περιόδους οὔτε ἀλλήλαις τῇ πρώτῃ ἴσας
<br class="lb"/>γίνεσθαι κατὰ τὴν ὀξύτητα, παραυξάνεσθαι δὲ ἀεὶ καὶ σφοδρύνεσθαι
<br class="lb"/>μέχρι τῆς τοῦ νοσήματος ἀκμῆς.
</p>
                    </section>
                    <a class="pb" href="#pb70" id="pb70">[p. 70]</a>
                    <section id="body-1-1-1-26" class="div textpart section level5">
                      <blockquote class="quote lemma">Ἱδρῶτες δ’ αἰεὶ, οὐ διόλου, ψύξις ἀκρέων πολλὴ καὶ μόγις
<br class="lb"/>ἀναθερμαινόμενα.</blockquote>
                      <p class="p autofirst">Ὅτι ταῦτα τὰ συμπτώματα κακοήθων ἐστὶ πυρετῶν
<br class="lb"/>ἐν τῷ προγνωστικῷ μεμαθήκαμεν.
</p>
                    </section>
                    <section id="body-1-1-1-27" class="div textpart section level5">
                      <blockquote class="quote lemma">Κοιλίαι ταραχώδεες, χολώδεσιν, ὀλίγοισιν, ἀκρήτοισι, λεπτοῖσι,
<br class="lb"/>δακνώδεσι, πυκνὰ ἀνίσταντο.</blockquote>
                      <p class="p autofirst">Ἀκρήτους ἐκκρίσεις εἴωθεν ὀνομάζειν τὰς ἀκριβῶς χολώδεις,
<br class="lb"/>ὅταν δὲ μεθ’ ὑγρότητος ὑδατώδους μιχθῇ καὶ ἐκκενοῦται,
<br class="lb"/>τὸν τοιοῦτον χυμὸν οὐκέτι ἄκρητον ὀνομάζει.
<br class="lb"/>ἐμάθομεν δὲ καὶ αὐτὸ τοῦτο περὶ τῶν ἀκράτων ἐκκρίσεων,
<br class="lb"/>ὧν εἶπε κακοήθειαν ἐν τῷ προγνωστικῷ καὶ περὶ τῶν λεπτῶν
<br class="lb"/>τὴν σύστασιν χυμῶν, ὅτι πάντες ἄπεπτοι καὶ δεόμενοι

﻿
<a class="pb" href="#pb71" id="pb71">[p. 71]</a>


<span class="milestone">27</span>ῥωμαλέας φύσεως εἰς τὸ πεφθῆναι. δακνώδεις δ’ εἰκότως
<br class="lb"/>ἦσαν, εἴπερ γε καὶ χολώδεις καὶ ἄκρατοι. τοῦτο δ’ αὖ
<br class="lb"/>πάλιν εἵπετο τῷ δακνῶδες εἶναι, τὸ συνεχῶς ἐξανίστασθαι,
<br class="lb"/>ὥστε καὶ κατὰ τοῦτο τὸ σύμπτωμα κάμνειν τῶν νοσούντων
<br class="lb"/>τὴν δύναμιν.
</p>
                    </section>
                    <section id="body-1-1-1-28" class="div textpart section level5">
                      <blockquote class="quote lemma">Οὖρα δ’ ἦν λεπτὰ καὶ ἄπεπτα καὶ ἄχροα καὶ ὀλίγα ἢ
<br class="lb"/>πάχος ἔχοντα καὶ σμικρὴν ὑπόστασιν, οὐ καλῶς καθιστάμενα,
<br class="lb"/>ἀλλ’ ὠμῇ τινὶ καὶ ἀκαίρῳ ὑποστάσει.</blockquote>
                      <p class="p autofirst">Καὶ περὶ τῶν οὔρων ἐμάθομεν ὅτι τὰ λεπτὰ καὶ ἄχροα
<br class="lb"/>καὶ ὀλίγα, ἢ πάχος ἔχοντα καὶ ὀλίγα, μοχθηρὰ, καθάπερ
<br class="lb"/>καὶ τὰ παχέα μὲν, ὑπόστασιν δ’ οὐδ’ ὅλως ἢ πάνυ σμικρὰν
<br class="lb"/>ἔχοντα. καὶ τοῦτο αὐτοῖς συμβαίνει, διὰ τὸ μὴ καλῶς
<br class="lb"/>καθίστασθαι. τοῦτο δ’ αὐτοῖς πάλιν ἐκείνοις γίνεται τοῖς
<br class="lb"/>πυρετοῖς, ἐν οἷς θερμασία πολλὴ καὶ φλογώδης τῶν ὠμῶν


<a class="pb" href="#pb72" id="pb72">[p. 72]</a>


χυμῶν καὶ παχέων, ἐργάζεταί τινα ζέσιν. εἰκότως οὖν ἐπ’
<br class="lb"/>αὐτῶν, ἢ οὐδ’ ὅλως γίνεται, ἢ καὶ αὐτὴ, καθάπερ αὐτὸς
<br class="lb"/>εἶπεν, ὠμὴ καὶ ἄπεπτος. λέλεκται δ’ αὐτῷ περὶ τῶν μοχθηρῶν
<br class="lb"/>ὑποστάσεων ἐν τῷ προγνωστικῷ.
</p>
                    </section>
                    <section id="body-1-1-1-29" class="div textpart section level5">
                      <blockquote class="quote lemma">Ἔβηττον δὲ σμικρὰ καὶ πυκνὰ, κατ’ ὀλίγον μόγις ἀνάγοντες.
<br class="lb"/>οἷσι δὲ τὰ βιαιότατα ξυμπίπτοι, οὐδ’ ἐπ’ ὀλίγον πεπασμὸς
<br class="lb"/>ἦν, ἀλλὰ διετέλεον ὠμὰ πτύοντες.</blockquote>
                      <p class="p autofirst">Ταῖς μὲν κακοηθεστάταις φθίσεσι καὶ οἷς ἐγγὺς ἦν
<br class="lb"/>θάνατος, οὐδ’ ἐπ’ ὀλίγον πέττεται τὰ πτυόμενα. ταῖς δ’
<br class="lb"/>ἄλλαις, ὅσαι μετρίαι γε εἰς πλείονα χρόνον ἐκπίπτουσιν, δι’
<br class="lb"/>αὐτὸ τοῦτο πέττεται καλῶς ἡ περὶ τοῦ πνεύμονος περιουσία
<br class="lb"/>τῶν χυμῶν καὶ ἀποπτύεται ῥᾳδίως. ἀλλὰ τούτος γε τοῖς
<br class="lb"/>γεγενημένοις φθινώδεσι οὐδὲν τούτων ὑπῆρχε. ἤτοι γὰρ
<br class="lb"/>παντάπασιν ἄπεπτον ἔπτυον, ἢ πεπεμμένον μὲν, μικρὸν δὲ


<a class="pb" href="#pb73" id="pb73">[p. 73]</a>


καὶ κατὰ βραχὺ μόγις ἀναφερόμενον. εἴρηκε δὲ καὶ περὶ τῆς
<br class="lb"/>τοιαύτης πτύσεως ἐν τῷ προγνωστικῷ.
</p>
                    </section>
                    <section id="body-1-1-1-30" class="div textpart section level5">
                      <blockquote class="quote lemma">Φάρυγγες δὲ τοῖσι πλείστοισι τούτων ἐξ ἀρχῆς καὶ διὰ τέλεος
<br class="lb"/>ἐπώδυνον εἶχον, ἔχοντες ἔρευθος μετὰ φλεγμονῆς,
<br class="lb"/>ῥεύματα σμικρὰ, λεπτὰ, δριμέα, ταχὺ τηκόμενοι καὶ
<br class="lb"/>κακούμενοι.</blockquote>
                      <p class="p autofirst"><span class="milestone">28</span>Τὰ συμπτώματα προειπὼν, ὅσα τοῖς τότε φθινώδεσιν
<br class="lb"/>ἐφαίνετο περὶ τὴν φάρυγγα, τὴν αἰτίαν αὐτὸς προσέθηκεν
<br class="lb"/>ἐν τῷ φάναι, ῥεύματα σμικρὰ, δριμέα. διὰ γὰρ
<br class="lb"/>τὴν τῶν ῥευμάτων κακοήθειαν ἀπὸ τῆς κεφαλῆς δηλονότι
<br class="lb"/>καταφερομένων αἱ φάρυγγες ἐπώδυνοι μὲν ἦσαν, τῷ δάκνεσθαι
<br class="lb"/>δὲ πρὸς αὐτῶν ἔρευθος καὶ φλεγμονὴν ἔσχεν, ὅτι
<br class="lb"/>καὶ αὐτὸ ῥεῦμα θερμὸν ἦν, οὐδὲν ἦν θαυμαστὸν ἐν Θάσῳ
<br class="lb"/>τῶν ἄλλων φθινωδῶν, εἰ οὕτως ἔχοντες εἰς ἐσχάτην ἰσχνότητα
<br class="lb"/>παρεγένοντο.
</p>
                    </section>
                    <a class="pb" href="#pb74" id="pb74">[p. 74]</a>
                    <section id="body-1-1-1-31" class="div textpart section level5">
                      <blockquote class="quote lemma">Ἀπόσιτοι πάντων γευμάτων διετέλεον.</blockquote>
                      <p class="p autofirst">Ὅτι τοὺς ἀνορέκτους ἀσίτους ὀνομάζουσιν οἱ Ἕλληνες,
<br class="lb"/>τοὺς μὴ προσενηνεγμένους σιτία, τοὺς δ’ ἀπεστραμμένους
<br class="lb"/>προσίεσθαι καλοῦσιν ἀποσίτους. πρόδηλον δ’ ὅ τι καὶ τουτὶ τὸ
<br class="lb"/>τῆς ἀνορεξίας σύμπτωμα τοῖς φθινώδεσιν ἐγένετο τοῦ τὴν
<br class="lb"/>φάρυγγα καὶ τὸν πνεύμονα κακοῦντος ῥεύματος, μέρους τινὸς
<br class="lb"/>εἰς γαστέρα καταῤῥέοντος.
</p>
                    </section>
                    <section id="body-1-1-1-32" class="div textpart section level5">
                      <blockquote class="quote lemma">Ἄδιψοι.</blockquote>
                      <p class="p autofirst">Οὐ κατὰ τὴν κακοήθειαν τοῦ ῥεύματος, ἅπερ αὐτὸς
<br class="lb"/>ὠνόμαζε δριμέα, τουτὶ τὸ σύμπτωμα τοῖς φθινώδεσι συνέπεσε.
<br class="lb"/>διό μοι δοκεῖ καὶ ὁ Ἱπποκράτης ἐπισημαινόμενος αὐτῶν
<br class="lb"/>τὸ παράλογον αὐτὸς προσγράψαι τὸ ἄδιψοι. κακοηθείας


<a class="pb" href="#pb75" id="pb75">[p. 75]</a>


γάρ ἐστι μεγίστης σημεῖον, ὅταν ἤτοι θερμοῦ καὶ
<br class="lb"/>διακαοῦς ὄντος τοῦ πυρετοῦ μὴ διψῶσιν ἢ ῥεύματος εἰς
<br class="lb"/>γαστέρα καταφερομένου δριμέος. καὶ δηλοῦται πρὸς τοῦ
<br class="lb"/>συμπτώματος ἡ αἰσθητικὴ τοῦ μορίου δύναμις ἀπολωλέναι
<br class="lb"/>καὶ νενεκρῶσθαι, εἴ γε τῆς κατὰ μέρος διαθέσεως οὐκ
<br class="lb"/>αἰσθάνεται.
</p>
                    </section>
                    <section id="body-1-1-1-33" class="div textpart section level5">
                      <blockquote class="quote lemma">Καὶ παράληροι πολλοὶ περὶ θάνατον. περὶ μὲν τὰ φθινώδεα
<br class="lb"/>ταῦτα.</blockquote>
                      <p class="p autofirst">Οὐδὲ τοῦτο τοῖς ἄλλοις φθίνουσιν εἴωθε συμπίπτειν,
<br class="lb"/>ἀλλὰ διὰ τὴν κακοήθειαν τῶν τότε γενομένων πυρετῶν
<br class="lb"/>ἠκολούθησε τοῖς ἐν τῇ προκειμένῃ καταστάσει νοσήμασι.
</p>
                    </section>
                    <section id="body-1-1-1-34" class="div textpart section level5">
                      <blockquote class="quote lemma"><span class="milestone">29</span>Κατὰ δὲ θέρος ἤδη καὶ φθινόπωρον πυρετοὶ πολλοὶ,

﻿
<a class="pb" href="#pb76" id="pb76">[p. 76]</a>


ξυνεχέες, οὐ βίαιοι, μακρὰ δὲ νοσέουσιν, οὐδὲ περὶ τὰ ἄλλα
<br class="lb"/>δυσφόρως ἔχουσιν ἐγένετο.</blockquote>
                      <p class="p autofirst">Εἰρήκει δὲ καὶ πρόσθεν ὡς τὸ φθινῶδες μόνον ὀλέθριον
<br class="lb"/>ἐγένετο καὶ ἡμεῖς τὴν αἰτίαν προσπαρεθήκαμεν.
<br class="lb"/>ἀκόλουθα τοίνυν ἐστὶν ἐκείνοις τά τε κατὰ τὴν προκειμένην
<br class="lb"/>ῥῆσιν εἰρημένα καὶ τὰ τούτων ἐφεξῆς, ἐν οἷς φησίν·
</p>
                    </section>
                    <section id="body-1-1-1-35" class="div textpart section level5">
                      <blockquote class="quote lemma"><span class="milestone">356</span>Κοιλίαι ταραχώδεες τοῖσι πάνυ εὐφόρως καὶ οὐδὲν
<br class="lb"/>ἄξιον λόγου προσέβλαπτον, οὖρά τε τοῖσι πλείστοισιν
<br class="lb"/>εὔχροα μὲν καὶ καθαρὰ, λεπτὰ δὲ καὶ μετὰ χρόνον περὶ
<br class="lb"/>κρίσιν πεπαινόμενα.</blockquote>
                      <p class="p autofirst">Καὶ τἆλλα ἃ περὶ τῶν οὔρων εἶπε, ὥσπερ γὰρ τὰ πρόσθεν
<br class="lb"/>ὅσα περὶ τῶν φθινωδῶν κατέλεξεν ἦν κακοήθη, οὕτω
<br class="lb"/>καὶ τὰ νῦν λεγόμενα πάνυ ἐστὶ μέτρια.
</p>
                    </section>
                    <a class="pb" href="#pb77" id="pb77">[p. 77]</a>
                    <section id="body-1-1-1-36" class="div textpart section level5">
                      <blockquote class="quote lemma">Βηχώδεες οὐ λίην, οὐδὲ τὰ βησσόμενα δυσκόλως, οὐδὲ ἀπόσιτοι,
<br class="lb"/>ἀλλὰ καὶ διδόναι πάνυ ἐνεδέχετο.</blockquote>
                      <p class="p autofirst">Οἱ πλεῖστοι τῶν ἐξηγησαμένων τὸ βιβλίον ἐπὶ τοὺς φθινώδεις
<br class="lb"/>αὐτὸν ἐν τῇδε τῇ ῥήσει μεταβεβηκέναι φασίν. ἐγὼ δὲ ἡγοῦμαι
<br class="lb"/>ἔτι περὶ τῶν ἄλλων πυρετῶν ὧν διηγεῖται κατὰ ταὐτὸ λέγεσθαι.
<br class="lb"/>πῶς γὰρ ἂν εἰρηκὼς ἔμπροσθεν ἐπὶ τῶν φθινωδῶν, ὡς
<br class="lb"/>ἀπόσιτοι πάντων γευμάτων διὰ τέλεος ἦσαν, ἐνταυθοῖ νῦν ἔλεγεν,
<br class="lb"/>οὐδ’ ἀπόσιτοι, ἀλλὰ καὶ διδόναι πάνυ ἐνεδέχετο. τί δή
<br class="lb"/>ποτ’ οὖν ἔγραψεν ἐν τῷδε τῷ λόγῳ, βηχώδεες οὐ λίην. τοῦτο γάρ
<br class="lb"/>ἐστι τὸ τὴν φαντασίαν παρασχὸν τοῦ λέγεσθαι ταῦτα περὶ
<br class="lb"/>τῶν φθινωδῶν αὐτῶν. ἐγὼ δὲ νομίζω περὶ τῶν ἄλλων ἔτι
<br class="lb"/>πυρετῶν τοῦ λόγου γιγνομένου προσγεγράφθαι. γίνονται
<br class="lb"/>γὰρ βηχώδεις συνεισβαλλούσης τῆς βηχὸς αὐτοῖς λόγῳ
<br class="lb"/>συμπτώματος, οὐ μὴν φθινώδεις γε πάντως εἰσὶν οὗτοι.
<br class="lb"/>θαυμαστὸν οὖν οὐδὲν ἅμα πυρέσσειν ἄρξασθαί τινας τῶν
<br class="lb"/>Θασίων ἐπὶ τῇ προγεγραμμένῃ καταστάσει καὶ πληρωθείσης


<a class="pb" href="#pb78" id="pb78">[p. 78]</a>


αὐτῆς τότε τῆς κεφαλῆς, συνελθόντος τοῦ πυρετοῦ τῇ
<br class="lb"/>καταστάσει βηχώδεις γενέσθαι. ἄλλ’ οὔτε λίαν αὐτοῖς <span class="milestone">30</span>
<br class="lb"/>ἐνώχλει τὸ σύμπτωμα, οὔτε τὰ βησσόμενα δυσχέρειαν εἶχεν,
<br class="lb"/>οὐ γὰρ ἦσαν οὗτοι φθινώδεις.
</p>
                    </section>
                    <section id="body-1-1-1-37" class="div textpart section level5">
                      <blockquote class="quote lemma">Τὸ μὲν οὖν ὅλον ὑπενόσεον οἱ φθινώδεες τρόπον, πυρετοῖσι
<br class="lb"/>φρικώδεσι, σμικρὰ ἐφιδροῦντες, ἄλλοτε ἄλλοι ὡς παροξυνόμενοι
<br class="lb"/>πεπλανημένως, τὸ μὲν ὅλον οὐκ ἐκλείποντες, παροξυνόμενοι
<br class="lb"/>δὲ τριταιοφυέα τρόπον.</blockquote>
                      <p class="p autofirst">Αὕτη πᾶσα ἡ ῥῆσις ἐπαγομένη τῇ προειρημένῃ τὴν
<br class="lb"/>φαντασίαν βεβαιοτέραν εἰργάσατο τοῖς πλείστοις τῶν ἐξηγητῶν,
<br class="lb"/>ὑπὲρ τοῦ καὶ τὴν ἔμπροσθεν ῥῆσιν ὑπὲρ τῶν φθινωδῶν
<br class="lb"/>αὐτῶν λελέχθαι. ἀλλ’ ὅτι μὲν ἐκείνην ἀδύνατόν ἐστιν
<br class="lb"/>ἐπ’ αὐτῶν εἰρῆσθαι, δέδεικταί μοι, δι’ ὧν ἀπεδείκνυον, ἀποσίτους
<br class="lb"/>μὲν ὠνομάσθαι πρὸς αὐτοῦ τοὺς φθινώδεις, οὐκ


<a class="pb" href="#pb79" id="pb79">[p. 79]</a>


ἀποσίτους δὲ τούτους. ἡ δ’ ἐφεξῆς ῥῆσις ἡ νῦν προκειμένη
<br class="lb"/>κατὰ διττὸν ἂν τρόπον ἐξηγήσεως τύχῃ, καθ’ ἕνα μὲν ὧδέ
<br class="lb"/>πως ἡμῶν λεγόντων. ἀναλήψομαι δὲ τὴν προγεγραμμένην
<br class="lb"/>ῥῆσιν, εἶτα συνάψω τῇ νῦν, παρενθεὶς αὐτῇ μίαν συλλαβὴν
<br class="lb"/>ἕνεκα σαφηνείας, βηχώδεες οὐ λίην, οὐδὲ τὰ βησσόμενα
<br class="lb"/>δυσκόλως, οὐδ’ ἀπόσιτοι, ἀλλὰ καὶ διδόναι πάνυ ἐνεδέχετο.
<br class="lb"/>τὸ μὲν γὰρ ὅλον ὑπενόσεον οἱ φθίνοντες, οὐ τὸν φθινώδεα
<br class="lb"/>τρόπον. ἐνδέχεται δι’ αὐτὸν οὕτως εἰρηκέναι περὶ τῶν ἄλλως
<br class="lb"/>πυρεσσόντων, γράφοντα κοινὸν σύμπτωμα τῶν νόσων
<br class="lb"/>ἐχόντων τὰ βηχώδη συμπτώματα, μὴ μέντοι καὶ αὐτῶν
<br class="lb"/>φθινόντων. ἐπαναλαβεῖν γὰρ αὖθις εἰκός ἐστι τὸν περὶ τῶν
<br class="lb"/>φθινωδῶν λόγον, εἰς ἀνάμνησιν τοῦ διαφέρειν τοὺς ἀῤῥώστους
<br class="lb"/>τούσδε, περὶ ὦν νῦν διέρχεται τῶν ἔμπροσθεν τῶν
<br class="lb"/>φθινωδῶν. καὶ γάρ τοι καὶ τὰ συμπτώματα πάλιν εἶπε τὰ
<br class="lb"/>αὐτὰ τοῖς ἔμπροσθεν εἰρημένοις. μία μὲν αὕτη παραμυθία
<br class="lb"/>τῆς κατὰ τήνδε τὴν ῥῆσιν ἐπαναλήψεως τοῦ περὶ
<br class="lb"/>τῶν φθινωδῶν λόγου, ἑτέρα δ’ ἣν ἴσμεν πολλάκις γιγνομένην


<a class="pb" href="#pb80" id="pb80">[p. 80]</a>


ἐπὶ πολλῶν συγγραμμάτων. ἐνίοτε γὰρ ὑπὲρ ἑνὸς πράγματος
<br class="lb"/>διττῶς ἡμῶν γραψάντων, εἶτα τῆς μὲν ἑτέρας γραφῆς
<br class="lb"/>κατὰ τὸ ὕφος οὔσης, τῆς δ’ ἑτέρας ἐπὶ θάτερα τῶν μετώπων,
<br class="lb"/>ὅπως κρίνωμεν αὐτῶν τὴν ἑτέραν, ἐπὶ σχολῆς δοκιμάσαντες,
<br class="lb"/>ὁ πρῶτος μεταγράφων τὸ βιβλίον ἀμφότερα
<br class="lb"/>ἔγραψεν, εἶτα μὴ παρασχόντων ἡμῶν τὸ γεγονὸς, μηδ’ ἐπανορθωσαμένων
<br class="lb"/>τὸ σφάλμα, διαδοθὲν εἰς πολλοὺς τὸ βιβλίον
<br class="lb"/>ἀνεπανόρθωτον ἔμεινεν.
</p>
                    </section>
                    <section id="body-1-1-1-38" class="div textpart section level5">
                      <blockquote class="quote lemma">Ἐκρίνετο δὲ τουτέων, οἷσι τὰ βραχύτατα γίγνοιτο, περὶ
<br class="lb"/>εἰκοστὴν ἡμέρην τοῖσι δὲ πλείστοισι περὶ τεσσαρακοστὴν,
<br class="lb"/>πολλοῖσι δὲ περὶ τὴν ὀγδοηκοστήν. ἔστι δ’ οἵοιν οὐδ’
<br class="lb"/>οὕτως, ἀλλὰ πεπλανημένως τε καὶ ἀκρίτως ἐξέλιπον. τουτέων
<br class="lb"/>δὲ τοῖσι πλείστοισι, πλὴν οὐ διαλείποντες χρόνον,
<br class="lb"/>ὑπέστρε<span class="milestone">31</span>ψαν οἱ πυρετοὶ πάλιν. ἐκ δὲ τῶν ὑποστροφέων
<br class="lb"/>ἐν τῇσιν αὐτῇσι περιόδοισιν ἐκρίνοντο. πολλοὶ
<br class="lb"/>δὲ αὐτέων ἀνήγαγον, ὥστε καὶ ὑπὸ χειμῶνα νοσεῖν.</blockquote>
                      <p class="p autofirst">
<a class="pb" href="#pb81" id="pb81">[p. 81]</a>
Τίνων δὲ τούτων κριθῆναί φησι τὸ νόσημα περὶ τὴν
<br class="lb"/>κ΄ ἡμέραν; ὅτι περὶ ὧν ἐποιεῖτο τὸν λόγον, ὡς ἐγώ φημι,
<br class="lb"/>τῶν ἄλλων νοσησάντων, οὐχὶ τῶν φθινόντων. ὁμολογεῖ δὲ
<br class="lb"/>τούτῳ καὶ τὰ ἐφεξῆς ἅπαντα. καὶ γὰρ ἄχρι τῆς ὀγδοηκοστῆς
<br class="lb"/>ἡμέρας ἐκταθῆναί φησι τὸ νόσημα τισὶν αὐτῶν, ἄλλοις
<br class="lb"/>δὲ πεπλανημένως τε καὶ ἀκρίτως ἐκλείπειν, καὶ τούτων τοῖς
<br class="lb"/>πλείστοισιν ὑποστρέψαι πάλιν. τοὺς δ’ ἐκ τῶν ὑποστροφέων
<br class="lb"/>πυρετοὺς ἐν ταῖς αὐταῖς περιόδοις πάλιν κριθῆναι καὶ πολλοῖς
<br class="lb"/>αὐτῶν καὶ μέχρι τοῦ χειμῶνος ἐκταθῆναι τὸ νόσημα.
<br class="lb"/>ταῦτα δὲ πάντα τοῖς ἀνωτέρω εἰρημένοις ὁμολογεῖν
<br class="lb"/>σαφῶς ἐστιν, ἐν οἷς ἔλεγε· κατὰ δὲ θέρος ἤδη καὶ περὶ
<br class="lb"/>φθινόπωρον, πυρετοὶ πολλοὶ, ξυνεχέες, οὐ βιαίως, μακρὰ δὲ
<br class="lb"/>νοσέουσιν, οὐδὲ περὶ τὰ ἄλλα δυσφόρως διάγουσιν, ἐγένετο.
<br class="lb"/>ταῦτα μὲν ὁμολογεῖ τοῖς κατὰ τὴν προκειμένην ῥῆσιν εἰρημένοις
<br class="lb"/>ὑπ’ αὐτοῦ συμπτώμασιν· ὅσα δὲ περὶ τῶν φθινωδῶν
<br class="lb"/>εἶπεν οὐχ ὁμολογεῖ, μάθοις δ’ ἂν, εἰ ἀναμνησθείης βραχέος
<br class="lb"/>μορίου τῆς ὑπὲρ αὐτῶν διηγήσεως, ἔνθα φησίν· ἀπέθνησκον
<br class="lb"/>δ’ ὀξυτέρως ἢ ὡς εἴθισται τὰ τοιαῦτα διάγειν. τοῦτο μὲν


<a class="pb" href="#pb82" id="pb82">[p. 82]</a>


γὰρ αὐτῷ περὶ τῶν φθινωδῶν εἴρηται, καί φησιν αὐτοὺς
<br class="lb"/>ὀξυτέρως ἀποθανεῖν. περὶ δὲ τῶν ἄλλως νοσησάντων ἐφεξῆς
<br class="lb"/>ἔγραψε τούτοις ὧδέ πως τά τ’ ἄλλα καὶ μακρότερα
<br class="lb"/>ἐν πυρετοῖσιν ἐόντα εὐφόρως ἤνεγκαν καὶ οὐκ ἀπέθνησκον,
<br class="lb"/>περὶ ὧν γεγράψεται. ταῦτ’ οὖν ὁμολογεῖ τοῖς
<br class="lb"/>κατὰ τὴν προκειμένην ῥῆσιν τὴν τῶν πυρεξάντων διὰ
<br class="lb"/>τοῦ <span class="milestone">357</span>φθινοπώρου καὶ τοῦ χειμῶνος. ἀλλὰ καὶ
<br class="lb"/>διὰ τὸ προειπεῖν μὲν αὐτὸν περὶ ὧν γεγράψεται, μηδεμίαν
<br class="lb"/>δ’ ἄλλην ἡμᾶς ἔχειν δεῖξαι γραφὴν, ὅτι μὴ τὴν νῦν προκειμένην
<br class="lb"/>ἐπ’ αὐτοῖς γενομένην, ἀναγκαῖόν ἐστι περὶ τῶν ἄλλως
<br class="lb"/>νοσησάντων, οὐ φθινωδῶς ἅπαντα τοῦτον αὐτῷ τὸν
<br class="lb"/>λόγον εἰρῆσθαι.
</p>
                    </section>
                    <section id="body-1-1-1-39" class="div textpart section level5">
                      <blockquote class="quote lemma">Ἐκ πάντων δὲ τῶν ὑπογεγραμμένων ἐν τῇ καταστάσει ταύτῃ
<br class="lb"/>μόνοισι τοῖσι φθινώδεσι θανατώδεα ξυνέπεσεν. ἐπὶ
<br class="lb"/>τοῖσί γε ἄλλοισι εὐφόρως πᾶσι καὶ θανατώδεες ἐν τοῖσιν
<br class="lb"/>ἄλλοισι πυρετοῖσιν οὐκ ἐγένοντο.</blockquote>
                      <a class="pb" href="#pb83" id="pb83">[p. 83]</a>
                      <p class="p autofirst">Ἐσχάτη ῥῆσίς ἐστιν αὕτη τῶν εἰρημένων αὐτῷ περὶ
<br class="lb"/>τῆς πρώτης καταστάσεως, οὐδὲν μὲν πλέον διδάσκουσα,
<br class="lb"/>ἀνακεφαλαίωσιν δέ τινα ἔχουσα τῶν προειρημένων, ὅπερ
<br class="lb"/>εἴωθεν ὁ ἀνὴρ πολλάκις ποιεῖν.
</p>
                    </section>
                  </section>
                  <a class="pb" href="#pb84" id="pb84">[p. 84]</a>
                  <section id="body-1-1-2" class="div textpart chapter level4">
                    <section id="body-1-1-2-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ Α.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Β.<a class="bookmark" href="#body-1-1-2-1"> §</a></h5>
                      <p class="p autofirst">Γαληνοῦ Προοίμιον. Ἐν τῷ πρὸ τούτου βιβλίῳ
<br class="lb"/>λέλεκται περὶ τῆς τῶν ὡρῶν εἰς ἄλληλα μεταβολῆς, εἴρηται
<br class="lb"/>δὲ καὶ ἡ κατὰ φύσιν ἑκάστης κρᾶσις, αἵ τε προθεσμίαι
<br class="lb"/>τῆς ἀρχῆς αὐτῶν καὶ τῆς τελευτῆς. <span class="milestone">33</span>ὡς ἂν οὖν
<br class="lb"/>ἐκείνων μεμνημένων ἡμῶν, ὅσα τῶν νῦν λεγομένων ἐξηγήσεως
<br class="lb"/>δεῖται, προσθήσω, στοχαζόμενος οὔτε μόνον ἐσχάτως


<a class="pb" href="#pb85" id="pb85">[p. 85]</a>


ἀμαθῶν, οὔτε μόνων τῶν ἱκανὴν ἐχόντων τὴν παρασκευήν.
<br class="lb"/>πρὸς ἅπαντας γὰρ ὁ τοιοῦτος λόγος ἕξει μετρίως, τῶν δ’
<br class="lb"/>ἄλλων ὁ μὲν τοῖς ἐσχάτως ἀμαθέσιν οἰκεῖος ἀνιάσει τοὺς
<br class="lb"/>ἐν ἕξει διὰ τὸ μῆκος. ὁ δὲ τούτοις ἐπιτήδειος ἀσαφὴς
<br class="lb"/>ἔσται τοῖς ἀμαθέσιν. ἀλλ’ οὐδὲ χρὴ τοῖς τοιούτοις ὑπομνήμασιν
<br class="lb"/>ἐντυγχάνειν ἀγαπῶντας, ἀλλὰ καὶ ἄλλως ἄλλο καὶ
<br class="lb"/>παρ’ ἄλλου ἀκούσαντες πλατύτερον πολλάκις ταὐτὰ καὶ
<br class="lb"/>ἄλλως πολλάκις ταῦτα δυνηθεῖεν ἄνευ παρακοῆς ἐκμανθάνειν
<br class="lb"/>τι χρηστόν.
</p>
                    </section>
                    <section id="body-1-1-2-2" class="div textpart section level5">
                      <blockquote class="quote lemma">Ἐν Θάσῳ πρωῒ τοῦ φθινοπώρου χειμῶνες οὐ κατὰ καιρὸν,
<br class="lb"/>ἀλλ’ ἐξαίφνης ἐν βορείοισι καὶ νοτίοισί γε πολλοῖσιν,
<br class="lb"/>ὑγροὶ καὶ προεκρηγνύμενοι.</blockquote>
                      <p class="p autofirst">Τὸ φθινόπωρον εἶπον ἄρχεσθαι τῇ τοῦ ἀρκτούρου
<br class="lb"/>ἐπιτολῇ, γινομένῃ πρὸ τῆς φθινοπωρινῆς ἰσημερίας. τηνικαῦτα


<a class="pb" href="#pb86" id="pb86">[p. 86]</a>


οὖν ἔφη γενέσθαι χειμῶνας μεγάλους πρὸ τοῦ δέοντος.
<br class="lb"/>τοῦτο γὰρ αὐτῷ τὸ οὐ κατὰ καιρὸν καὶ τὸ προεκρηγνύμενοι
<br class="lb"/>σημαίνει. τὸ μὲν οὖν οὐ κατὰ καιρὸν τοῦ προφθάσαι
<br class="lb"/>μόνον δηλωτικὸν ὑπάρχει, τὸ δὲ προεκρηγνύμενοι καὶ
<br class="lb"/>τὸ μεθ’ ὑετῶν ἀθρόως αὐτοὺς γενέσθαι.
</p>
                    </section>
                    <section id="body-1-1-2-3" class="div textpart section level5">
                      <blockquote class="quote lemma">Ταῦτα δὴ ἐγίνετο τοιαῦτα μέχρι πληϊάδος δύσεως καὶ ὑπὸ
<br class="lb"/>πληϊάδος.</blockquote>
                      <p class="p autofirst">Ὅτι τῆς πλειάδος ἡ δύσις ὁρίζει φθινόπωρον εἴρηται
<br class="lb"/>πρόσθεν· ἀλλὰ καὶ ὅτι δύο μῆνές εἰσιν ἀπ’ ἀρκτούρου
<br class="lb"/>μέχρι πλειάδος, ὅτι τε μία ἐπισημασία κατὰ τὸ περιέχον
<br class="lb"/>ἀπ’ ἀρκτούρου γίνεται, δύο δ’ ἐπὶ πλειάδι, μία μὲν ὁπότε
<br class="lb"/>συνάπτει τῷ φθινοπώρῳ χειμὼν ἐπὶ τέλος οὖσα, ἑτέρα δὲ
<br class="lb"/>ὁπότε ἔαρ τῷ θέρει. τοῦ δ’ ἀρκτούρου τῆς ἐπιτολῆς μόνης
<br class="lb"/>οὐδὲ μνημονεύειν εἴωθεν Ἱπποκράτης, ἐπειδὴ κατ’ αὐτὸν
<br class="lb"/>ἀρχὴ μὲν γίνεται τοῦ φθινοπώρου, τελευτὴ δὲ τοῦ
<br class="lb"/>θέρους. εἴρηται δ’ ἔμπροσθεν ἤδη περί τε τῆς εἰς τὰς δ’
<br class="lb"/>ὥρας διαιρέσεως ὅλου τοῦ ἐνιαυτοῦ καὶ περὶ τῆς εἰς ἑπτὰ,


<a class="pb" href="#pb87" id="pb87">[p. 87]</a>


καὶ ὅτι θέρος μὲν ὁρίζουσιν ἐπιτολῇ πλειάδος καὶ ἀρκτούρου
<br class="lb"/>καὶ ὡς <span class="milestone">34</span>ἐστὶν αὕτη μόριόν τι τῆς εἰς ἑπτὰ διαιρέσεως
<br class="lb"/>ὅλου τοῦ ἐνιαυτοῦ, διχῆ μὲν τοῦ θέρους τεμνομένου,
<br class="lb"/>τριχῆ δὲ τοῦ χειμῶνος. εἴρηται δὲ καὶ ὡς οὐδὲν διαφέρει
<br class="lb"/>πλειάδα λέγειν ἑνικῶς ἢ πληθυντικῶς πλειάδας.
</p>
                    </section>
                    <section id="body-1-1-2-4" class="div textpart section level5">
                      <blockquote class="quote lemma">Χειμὼν δὲ βόρειος.</blockquote>
                      <p class="p autofirst">Ἐφεξῆς τῇ πλειάδι χειμῶνος μνημονεύει, σαφῶς ἐνδεικνύμενος
<br class="lb"/>ὅρον εἶναι τοῦ φθινοπώρου τὴν πλειάδα. προσέχομεν
<br class="lb"/>οὖν αὐτῷ διηγουμένῳ περὶ τοῦ τότε γενομένου
<br class="lb"/>χειμῶνος.
</p>
                    </section>
                    <section id="body-1-1-2-5" class="div textpart section level5">
                      <blockquote class="quote lemma">Ὕδατα πολλὰ, λαῦρα, μεγάλα, χιόνες, μιξαίθρια τὰ πλεῖστα.
<br class="lb"/>ταῦτα δ’ ἐγένετο μὲν πάντα, οὐ λίην δ’ ἀκαίρως τὰ τῶν


<a class="pb" href="#pb88" id="pb88">[p. 88]</a>


ψύξεων. ἤδη δὲ μεθ’ ἡλίου τροπὰς χειμερινὰς καὶ ἡνίκα
<br class="lb"/>ζέφυρος πνέειν ἄρχεται, ὀπισθοχείμωνες μεγάλοι, βόρεια
<br class="lb"/>πολλὰ, χιὼν καὶ ὕδατα πολλὰ συνεχέως καὶ οὐρανὸς λαιλαπώδης
<br class="lb"/>καὶ ἐπινέφελος. ταῦτα δὲ ξυνέτεινε καὶ οὐκ ἀνίει
<br class="lb"/>μέχρις ἰσημερίας. ἔαρ δὲ ψυχρὸν, βόρειον, ὑδατῶδες, ἐπινέφελον.
<br class="lb"/>θέρος οὐ λίην καυματῶδες ἐγένετο. ἐτησίαι ξυνεχῶς
<br class="lb"/>ἐπέπνευσαν. ταχὺ δὲ περὶ ἀρκτοῦρον, ἐν βορέοισι
<br class="lb"/>πολλὰ πάνυ ὕδατα.</blockquote>
                      <p class="p autofirst">Πολλὰ λέγομεν ὕδατα γίνεσθαι κατά τινα καιρὸν, διὰ
<br class="lb"/>τὸ τοῦ χρόνου μῆκος, εἰ καὶ μὴ λάβρον ἐν αὐτῷ καταῤῥήσσοιτο.
<br class="lb"/>λέγομεν δὲ πολλὰ, κἂν ἐν ὀλίγῳ χρόνῳ ὑπέλθοι λάβρα.
<br class="lb"/>δύναται δὲ ταῦτα καὶ μεγάλα καλεῖσθαι, ἀλλ’ ὅταν
<br class="lb"/>γ’ ἐφεξῆς ἀλλήλλων εἴποι τις ὕδατα λάβρα καὶ μεγάλα γεγονέναι,
<br class="lb"/>καθάπερ Ἱπποκράτης συνέγραψεν, ἀκουσώμεθα λάβρα
<br class="lb"/>μὲν τὰ ἐξαιφνίδια, σφοδρά τε καὶ ὀλιγοχρόνια, μεγάλα
<br class="lb"/>δὲ τὰ μήτ’ ἐξαιφνίδια μήτ’ ὀλιγοχρόνια παντάπασιν,


<a class="pb" href="#pb89" id="pb89">[p. 89]</a>


ὥσπερ γε μηδὲ πολυχρόνια. σαφηνείας δ’ ἕνεκεν οὐδὲν
<br class="lb"/>κωλύσει καὶ μακροτέρα βραχεῖ χρήσασθαι διηγήσει. γιγνέσθω
<br class="lb"/>τοίνυν ἐξαίφνης ὑετὸς πάμπολυς ὥραις τρισὶν ἢ τέτρασιν,
<br class="lb"/>εἶτ’ εὐθέως παυέσθω, λάβρον τοῦτον ὀνομάσομεν. ἄλλος
<br class="lb"/>δέ τις κατὰ βραχὺ μὲν ἀρξάσθω, κατὰ βραχὺ δ’ αὐξηθήτω
<br class="lb"/>καὶ τοῦτο ταθήτω δι’ ὅλης ἡμέρας καὶ νυκτὸς, εἶτ’
<br class="lb"/>ἀκμάσας πάλιν ἀφαιρείτω τοῦ πλήθους κατὰ βραχὺ δι’ ὅλης
<br class="lb"/>τῆς ὑστέρας ἡμέρας, εἶτα παυσάσθω, τὸν τοιοῦτον ὑετὸν
<br class="lb"/>οὐκ ἐροῦμεν λάβρον, ἀλλὰ μέγαν. ὁ τοίνυν χειμὼν ὃν διηγεῖται
<br class="lb"/>ποτὲ μὲν λάβρους ἔσχεν ὑετοὺς, ποτὲ δὲ μεγάλους
<br class="lb"/>ἐκ διαλειμμάτων, καθαροῦ δηλονότι γινομένου πολλάκις ἐν
<br class="lb"/>τῷ μεταξὺ τοῦ περιέχοντος. τοῦτ’ οὖν ὁμολογεῖ καὶ τὸ γεγραμμένον
<br class="lb"/>ὑπ’ <span class="milestone">35</span>αὐτοῦ, μιξαίθρια τὰ πλεῖστα. καὶ
<br class="lb"/>χίονας δέ φησι γεγενῆσθαι ἐν τῷ χειμῶνι, μὴ προσθεὶς
<br class="lb"/>αὐτὰς πολ<span class="milestone">358</span>λὰς ἢ ὀλίγας, ὡς ἂν οὐδέτερον ἱκανῶς
<br class="lb"/>ἐσχηκυίας, ἀλλὰ κατὰ τῆς πόλεως ἔθος μᾶλλον γενομένας.
<br class="lb"/>διὸ καὶ προσέθηκεν αὐτὸς, οὐ λίην δ’ ἀκαίρως τὰ τῶν


<a class="pb" href="#pb90" id="pb90">[p. 90]</a>


ψύξεων. καὶ τἄλλα δὲ τούτων ἐφεξῆς πάντα τὸν χειμῶνα
<br class="lb"/>ψυχρὸν καὶ ὑγρὸν γεγονέναι δηλοῖ, κατὰ φύσιν μόνον
<br class="lb"/>αὐτὸν γινόμενον τοιοῦτον, μᾶλλον δὲ τοῦ προσήκοντος ὑγρὸν
<br class="lb"/>τηνικαῦτα συμβάντα. καὶ μέντοι καὶ τὸ ἔαρ ὑδατῶδες, ψυχρόν
<br class="lb"/>τε καὶ βόρειον ἔφη γεγονέναι, πρὸς δὲ τούτῳ καὶ ἐπινέφελον,
<br class="lb"/>εἶτα τὸ θέρος μέτριόν πως, ἐφ’ οἶς πᾶσιν ἐν βορείοις
<br class="lb"/>τισὶ, περὶ ἀρκτοῦρον ὕδατα γενέσθαι πολλά. καὶ
<br class="lb"/>μετὰ ταῦτα τὸ κεφάλαιον ὅλης τῆς καταστάσεως ἐρεῖ κατὰ
<br class="lb"/>τὴν λέξιν· γενομένου δὲ τοῦ ἔτεος ὅλου ὑγροῦ καὶ ψυχροῦ
<br class="lb"/>καὶ βορείου, οὐρανὸς λαιλαπώδης καὶ ἐπινέφελος. οὐρανὸν
<br class="lb"/>εἴρηκε κατὰ τὸ τῶν ἰδιωτῶν ἔθος τὸν ὑπὲρ ἡμᾶς ἀέρα
<br class="lb"/>μέχρι τῆς χώρας τῶν νεφελῶν. ὁ δ’ ὑπὸ τῶν ἀστρονόμων
<br class="lb"/>τε καὶ φιλοσόφων οὐρανὸς ὀνομαζόμενος ἀπὸ τῶν κατὰ
<br class="lb"/>τὴν σελήνην ἄρχεται τόπων. λαίλαπας δὲ τοὺς ἐξαιφνιδίους
<br class="lb"/>καὶ σφοδροὺς ἀνέμους οἱ Ἕλληνες ὀνομάζουσι, καὶ μάλισθ’
<br class="lb"/>ὅταν ὑετὸς ἅμα ἐν αὐτοῖς γίγνηται λάβρος.
</p>
                    </section>
                    <a class="pb" href="#pb91" id="pb91">[p. 91]</a>
                    <section id="body-1-1-2-6" class="div textpart section level5">
                      <blockquote class="quote lemma">Γενομένου δὲ τοῦ ἔτεος ὅλου ὑγροῦ καὶ ψυχροῦ καὶ βορείου,
<br class="lb"/>κατὰ χειμῶνα μὲν ὑγιηρῶς εἶχον τὰ πλεῖστα, πρωῒ
<br class="lb"/>δὲ τοῦ ἦρος πολλοί τινες καὶ οἱ πλεῖστοι διῆγον
<br class="lb"/>ἐπιπόνως.</blockquote>
                      <p class="p autofirst">Δέδεικται διὰ τῶν ἔμπροσθεν ἡμῖν ὅτι εἴωθεν ὁ Ἱπποκράτης
<br class="lb"/>τῆς διηγήσεως τῶν γενομένων περὶ τὸν ἀέρα καταστάσεων
<br class="lb"/>ἄρχεσθαι κατ’ ἐκεῖνον τὸν χρόνον, ὅταν πρῶτον
<br class="lb"/>ἐκτραπῇ τῆς κατὰ φύσιν κράσεως, καὶ οὐκ ἀπὸ τοῦ λόγου
<br class="lb"/>ἐστὶ τοῦτο πράττειν τῷ μέλλοντι συνάψειν τῇ τοῦ περιέχοντος
<br class="lb"/>ἀέρος δυσκρασίᾳ τὰς τῶν ἐπιδημησάντων νοσημάτων
<br class="lb"/>ἰδέας. ἐπεὶ τοίνυν ἀπὸ φθινοπώρου τὴν ἀρχὴν ἐποιήσατο,
<br class="lb"/>δῆλον ὅτι τὸ πρὸ αὐτοῦ θέρος ἐστὶ καὶ ἕπεται τῷ
<br class="lb"/>πρὸ αὐτοῦ. καὶ τοίνυν ὅσον ἐπὶ ταῖς ὥραις, κατὰ φύσιν
<br class="lb"/>ἔχοντα τὰ σώματα παραλαβὸν τὸ φθινόπωρον ὑγρὸν καὶ
<br class="lb"/>ψυχρὸν γενόμενον οὐδὲν εἰργάσατο φαῦλον, ἀλλ’ ἴσως ἕνια


<a class="pb" href="#pb92" id="pb92">[p. 92]</a>


σώματα καὶ προσωφέλησεν, ὅσα θερμότερα καὶ ξηρότερα ταῖς
<br class="lb"/>κράσεσιν ὄντα κατὰ τὸ θέρος εἴωθεν εἰς ἀμετρίαν ἀφικνεῖσθαι.
<br class="lb"/>τούτων οὖν ὥσπερ ἴαμά τι τὸ φθινόπωρον ἐγένετο, ψυχρὰν καὶ
<br class="lb"/>ὑγρὰν ἔσχον τὴν κατάστασιν. οὐ μὴν οὐδὲ κατὰ τὸν χειμῶνα
<br class="lb"/>νόσος ἐπιδήμιος ἐγεννήθη διηγήσεως ἀξία. τοιοῦτον
<br class="lb"/>γὰρ ἐπισημαίνει λέγων, κατὰ χειμῶνα μὲν ὑγιηρῶς εἶχον
<br class="lb"/>τὰ πλεῖστα· καὶ γὰρ ὁ χειμὼν ὑγρότερος μὲν ἐγένετο, ψυχρότερος
<br class="lb"/>δ’ οὐκ ἐπὶ πλέον ἢ κατὰ φύσιν αὐτῷ συμβέβηκεν
<br class="lb"/>εἶναι ψυχρῷ. διὸ δὴ καὶ διηγούμενος ὑπὲρ τῆς ἐν αὐτῷ
<br class="lb"/>καταστάσεως εἶπεν, οὐ λίην δὲ ἀκαίρως τὰ τῶν ψύξεων.
<br class="lb"/>πρῶτον δὲ εὔλογον ἦν ἄρξασθαι νόσους ἐκ τῆς τοῦ περιέχοντος
<br class="lb"/>ἐπὶ πλέον ἐξαλ<span class="milestone">36</span>λαγῆς, ἡνίκα φησὶν αὐτός·
<br class="lb"/>ἔαρ δὲ ψυχρὸν, βόρειον, ὑδατῶδες, ἐπινέφελον. ἔαρ γὰρ
<br class="lb"/>εὔκρατον εἶναι χρὴ, οὐ ψυχρὸν, ὥσπερ οὐδ’ ἐπινέφελον,
<br class="lb"/>οὐδ’ ὑδατῶδες. ὅτι δ’ ἀπὸ τῆς ἰσημερίας ἄρχεται τῆς μετὰ
<br class="lb"/>τὸν χειμῶνα τὸ ἔαρ ἐῤῥέθη ἡμῖν κατὰ τὸ πρόσθεν ὑπόμνημα,
<br class="lb"/>καὶ αὐτὸς δὲ σαφῶς ὁ Ἱπποκράτης ἐνεδείξατο κατὰ
<br class="lb"/>τὴν προκειμένην διήγησιν. εἰπὼν γὰρ ὅτι ὀπισθοχείμων,


<a class="pb" href="#pb93" id="pb93">[p. 93]</a>


κἄπειτα προσθεὶς, ταῦτα δὲ συνέτεινε καὶ οὐκ ἀνίει μέχρι
<br class="lb"/>ἰσημερίας, ἐφεξῆς προσέγραψεν, ἔαρ δὲ ψυχρὸν, βόρειον,
<br class="lb"/>ὑδατῶδες, ἐπινέφελον. ἴδωμεν οὖν ὁποίᾳ τῇ καταστάσει τοῦ
<br class="lb"/>περιέχοντος ἠκολούθησε νοσήματα.
</p>
                    </section>
                    <section id="body-1-1-2-7" class="div textpart section level5">
                      <blockquote class="quote lemma">Ἤρξαντο μὲν οὖν τὸ πρῶτον ὀφθαλμίαι ῥοώδεες, ὀδυνώδεες,
<br class="lb"/>ὑγραὶ, ἄπεπτοι, λημίαι σμικραὶ καὶ δυσκόλως πολλοῖσιν
<br class="lb"/>ἐκρηγνύμεναι, τοῖσι πλείστοισιν ὑπέστρεφον, ἀπέλιπον
<br class="lb"/>ὀψὲ πρὸς τὸ φθινόπωρον.</blockquote>
                      <p class="p autofirst">Καὶ διὰ τί μὲν ἐν ἦρι τῶν ἐπιδημίων νοσημάτων ἡ
<br class="lb"/>γένεσις ἤρξατο προείρηται· διὰ τί δ’ ὀφθαλμίαι μᾶλλον
<br class="lb"/>τῶν ἄλλων παθῶν ἐγένοντο μάθοις ἂν εἰ τῆς ἐν αὐτῷ
<br class="lb"/>καταστάσεως ἀναμνησθείης. ψυχρότερον γὰρ ἔφη καὶ βόρειον
<br class="lb"/>καὶ ὑδατῶδες καὶ ἐπινέφελον γεγονέναι αὐτό. εἰ μὲν
<br class="lb"/>οὖν ὑπὸ τῶν ἀνέμων μόνον ἐπλήγησαν οἱ ὀφθαλμοὶ, χωρὶς


<a class="pb" href="#pb94" id="pb94">[p. 94]</a>


ῥεύματος ἂν αἱ ὀφθαλμίαι συνέπεσον αὐτοῖς. ἐπεὶ δὲ μεθ’
<br class="lb"/>ὑγρότητος πολλῆς ἐγένετο τὰ βόρεια πνεύματα, εἰκότως
<br class="lb"/>ῥοώδεις ἔφη τὰς ὀφθαλμίας γεγονέναι, τουτέστιν ὑγρὰς, ὡς
<br class="lb"/>ἀπὸ καταστάσεως ὑγρᾶς γεννηθείσας. ὀδυνώδεις δ’ ἑκατέρως
<br class="lb"/>ἦσαν καὶ μετὰ ῥεύματος συνιστάμεναι καὶ χωρὶς τούτου,
<br class="lb"/>τῷ διαμένειν τὴν ψύξιν. ἱκανὴ γὰρ καὶ αὕτη τοὺς ὀφθαλμοὺς
<br class="lb"/>ὀδυνώδεις ἐργάσασθαι. νυνὶ δ’ εἰκὸς αὐξηθῆναι τὰς
<br class="lb"/>ὀδύνας, τῆς ψύξεως τῶν ὀφθαλμῶν ἅμα τῷ κατ’ αὐτοὺς ῥεύματι
<br class="lb"/>συνελθούσης. ἄπεπτοι δὲ γίνονται καὶ χρόνῳ πολλῷ
<br class="lb"/>παρέμενον διά τε τὴν ὑγρότητα καὶ τὴν ψύξιν. τὸ γάρ
<br class="lb"/>τοι πέττεσθαι τοῖς ῥεύμασι γίνεται κρατουμένοις ὑπὸ τῆς
<br class="lb"/>ἐμφύτου θερμασίας. κρατεῖται δὲ ῥᾷον, ὅταν ὀλίγον τε ᾖ τὸ
<br class="lb"/>ὑγρὸν καὶ μὴ πάνυ ψυχρὸν, ὅταν δὲ πολὺ καὶ ψυχρὸν,
<br class="lb"/>δυσκόλως πέττεται. καὶ μὲν δὴ καὶ ἡ κατὰ φύσιν ἐν τοῖς
<br class="lb"/>ζώοις θερμότης ἰσχυρὰ μὲν οὖσα θᾶττον ἐκπέττει τὰς ἐν
<br class="lb"/>αὐτοῖς ὑγρότητας· εἰ δ’ ἀσθενὴς, μόγις ἐν χρόνῳ πλείονι
<br class="lb"/>περιγίνεται καὶ κρατεῖν δύναται τῶν ὑγρῶν. διὸ καὶ εἴ


<a class="pb" href="#pb95" id="pb95">[p. 95]</a>


τινες ἐθεραπεύθησαν, ὑπέστρεφον αὖθις. ἠσθενηκότας γὰρ
<br class="lb"/>ἐν ταῖς ὀφθαλμίαις τοὺς ὀφθαλμοὺς τὸ περιέχον ψυχρὸν
<br class="lb"/>καὶ βόρειον ὑδατῶδες καὶ ἐπινέφελον γενόμενον εἰκότως
<br class="lb"/>ἔβλαπτε. εἴωθε δὲ ταῖς τοιαύταις ὀφθαλμίαις λημία γίνεσθαι
<br class="lb"/>μικρὰ, μόγις ἐκπίπτουσα διὰ τὴν πύκνωσιν τῶν χιτώνων,
<br class="lb"/>ἣν ἐκ τῆς τοῦ περιέχοντος ψυχρότητος ἔσχον. ὅλῳ
<br class="lb"/>μὲν οὖν τῷ ἦρι <span class="milestone">37</span>χείρους ἀναγκαῖον ἦν ἐν αὐτῷ γίνεσθαι
<br class="lb"/>τοὺς ὀφθαλμοὺς, ἐν δὲ τῷ θέρει τὴν γενομένην ἐν
<br class="lb"/>αὐτοῖς σκιῤῥώδη διάθεσιν ἐς πέψιν ἀχθῆναι κατὰ βραχύ.
<br class="lb"/>τὰ γὰρ ἐν χρόνῳ κατασκευασθέντα νοσήματα, καὶ μάλιστα
<br class="lb"/>ὑπὸ ψυχρῶν τε καὶ ὑγρῶν, οὐκ ἐνδέχεται λυθῆναι ταχέως.
<br class="lb"/>εἰκότως οὖν ἔφη τελέως παύεσθαι τὰ κατὰ τοὺς ὀφθαλμοὺς
<br class="lb"/>πάθη κατὰ τὸ φθινόπωρον.
</p>
                    </section>
                    <section id="body-1-1-2-8" class="div textpart section level5">
                      <blockquote class="quote lemma">Κατὰ δὲ θέρος ἤδη καὶ τὸ φθινόπωρον λειεντεριώδεες καὶ δυσεντεριώδεες
<br class="lb"/>καὶ τεινεσμοὶ καὶ διάῤῥοιαι χολώδεσι, λεπτοῖσι,
<br class="lb"/>πολλοῖσι, ὠμοῖσι καὶ δακνώδεσιν, ἔστι δ’ οἷσι καὶ ὑδατώδεσι.


<a class="pb" href="#pb96" id="pb96">[p. 96]</a>


πολλοῖσι δὲ καὶ περίῤῥοιαι μετὰ πόνου χολώδεες, ὑδατώδεες,
<br class="lb"/>ξυσματώδεες, πυώδεες καὶ στραγγουριώδεες.</blockquote>
                      <p class="p autofirst">Οὐ ταῦτα μόνον ἐγίνετο νοσήματά τε καὶ συμπτώματα
<br class="lb"/>τοῖς Θασίοις, ἀλλὰ καὶ ἄλλα τινὰ περὶ ὧν ἐφεξῆς ἐρεῖ.
<br class="lb"/>ποικιλώτατα γὰρ ἐνόσησαν, ἑτερογενέσι περιπεσόντες νοσήμασι.
<br class="lb"/>τὸν κοινὸν δ’ οὖν λόγον, ὃς καὶ πρὸς τὸ μὴ νοσεῖσθαι
<br class="lb"/>πάντας τοὺς ἐν τοιαύτῃ καταστάσει γενομένους ἐστὶ
<br class="lb"/>χρήσιμος, ἐρῶ πρότερον, εἶθ’ ἑξῆς ἐπὶ τὰ κατὰ μέρος ἀφίξομαι
<br class="lb"/>
<span class="milestone">359</span>νοσήματα. σκοπεῖσθαι δεῖ ἐν πάσαις ταῖς
<br class="lb"/>καταστάσεσι τὴν ἡλικίαν καὶ τὴν φύσιν ἑκάστου τῶν ἀνθρώπων,
<br class="lb"/>ὅπως ἔχει σχέσεως πρὸς τὴν κατάστασιν. ἤτοι γὰρ
<br class="lb"/>εὐάλωτον ἢ δυσάλωτον ἣ μετρίως ἔχοντα πρὸς αὐτὴν εὑρήσεις
<br class="lb"/>αὐτά. εἶθ’ ἑξῆς ἁρμόσεις τά τ’ ἐπιτηδεύματα καὶ
<br class="lb"/>σύμπασαν τὴν ὑγιεινὴν δίαιταν ὑπεναντίον τῇ καταστάσει.
<br class="lb"/>τὸ μὲν οὐκ εὐάλωτόν τε καὶ δυσάλωτον εἷναι τὸ σῶμα τοῖς
<br class="lb"/>ἔξωθεν αἰτίοις εἴρηται πολλάκις ἡμῖν, διά τε τῶν ὁμοιότητα


<a class="pb" href="#pb97" id="pb97">[p. 97]</a>


καὶ τὴν ἀνομοιότητα τῆς κράσεως γενέσθαι. τῆς γὰρ
<br class="lb"/>ὑγείας ἐκ συμμετρίας γινομένης τῶν τεττάρων στοιχείων,
<br class="lb"/>εἴτε ποιοτήτων εἴτε δυνάμεων θέλεις ὀνομάζειν, ὑγρότητος καὶ
<br class="lb"/>ξηρότητος καὶ θερμότητος καὶ ψυχρότητος, ἕνια τῶν σωμάτων καὶ
<br class="lb"/>φύσεων καὶ ἡλικιῶν ἐστὶ δύσκρατα. τούτοις οὖν αἱ μὲν ὅμοιαι
<br class="lb"/>καταστάσεις νοσώδεις εἰσὶν, αἱ δ’ ἐναντίαι συμφέρουσιν
<br class="lb"/>αὐτοῖς. τοῖς δ’ εὐκράτοις σώμασιν αἱ μὲν εὔκρατοι καταστάσεις
<br class="lb"/>ὑγιειναὶ, βλαβεραὶ δ’ αἱ δύσκρατοι. ἀλλ’ ὥσπερ
<br class="lb"/>οὐδεμία τῶν δυσκράτων καταστάσεων ἀγαθὴ τοῖς εὐκράτοις
<br class="lb"/>ἐστὶν, οὕτως οὐδὲ μεγάλως βλαβερὰ, καθάπερ τοῖς δυσκράτοις.
<br class="lb"/>αἱ μὲν γὰρ ἰσχυρῶς ὑγραὶ καταστάσεις ἐσχάτως
<br class="lb"/>βλάπτουσι τὰ δύσκρατα σώματα καθ’ ὑγρότητα καὶ ψυχρότητα,
<br class="lb"/>καθάπερ γε καὶ αἱ ὑγραὶ καὶ <span class="milestone">38</span>αἱ θερμαὶ καταστάσεις
<br class="lb"/>τὰς ὑγρὰς καὶ θερμὰς τῶν κράσεων βλάπτουσι.
<br class="lb"/>καὶ κατὰ τὸν αὐτὸν λόγον αἱ θερμαὶ καὶ ξηραὶ τὰς ὁμοίας.
<br class="lb"/>ὅσα γὰρ ἐγγὺς ἤδη τοῦ νοσεῖν ἐστι σώματα, νόσον τοιάνδε
<br class="lb"/>διὰ τὴν οἰκείαν δυσκρασίαν ἐξελέγχεται. τὰ δ’ ἐναντίως


<a class="pb" href="#pb98" id="pb98">[p. 98]</a>


κεκραμένα τῷ περιέχοντι πρὸς τῷ μηδὲν ἀδικεῖσθαι γίνεται
<br class="lb"/>βελτίω τῇ ἀμετρίᾳ κολαζόμενα. τὰ γὰρ ἐναντία τῶν
<br class="lb"/>ἐναντίων ἐστὶν ἰάματα. ταῖς οὖν θερμαῖς καὶ ξηραῖς κράσεσιν
<br class="lb"/>ἡ ὑγρὰ καὶ ψυχρὰ κατάστασις ὠφέλειαν μᾶλλον ἢ
<br class="lb"/>βλάβην παρέχει, διὰ τῆς εἰς τοὐναντίον ἀγωγῆς μεσότητα
<br class="lb"/>κράσεως ἐργαζομένη. καὶ τοῦτ’ ἦν αἰτία τοῦ μὴ νοσεῖν
<br class="lb"/>ἅπαντας ἐν ταῖς δυσκράτοις καταστάσεσιν. ἐὰν οὖν τις
<br class="lb"/>τοῦτο γινώσκῃ, τὴν ὑγείαν φυλάξει, τοῖς σώμασι τἀναντία
<br class="lb"/>διαιτήματα προσάγων. ἂν γὰρ ὑγρὸν καὶ ψυχρὸν τὸ περιέχον
<br class="lb"/>ἡμᾶς ἐστι, δεήσει θερμαίνειν τὰ σώματα, καὶ μάλισθ’
<br class="lb"/>ὅσα ψυχρότερά τέ ἐστι καὶ ὑγρότερα. γυμνάσιά τε οὖν
<br class="lb"/>πλείω τοῖς τοιούτοις ὠφέλιμα καὶ οἶνος ὀλίγος θερμότερος
<br class="lb"/>φύσει ὢν καὶ ὕδωρ προσλαβὼν, ἐδέσματά τε θερμαίνοντα.
<br class="lb"/>καὶ μέντοι καὶ τὸ καθ’ ἕκαστον αὐτῶν ποσὸν ἔκ τε τῆς
<br class="lb"/>τοῦ σώματος κράσεως εἰσόμεθα καὶ τῆς τοῦ περιέχοντος,
<br class="lb"/>ἐφ’ ὅσον ἑκάτερον ἐκτέτραπται τῆς εὐκρασίας ἐπισκοπούμενοι.
<br class="lb"/>κατὰ γὰρ τὸ μέγεθος τῆς ἐκτροπῆς καὶ τὸ ποσὸν τῆς
<br class="lb"/>διαίτης ὑπαλλακτέον, οἷον εἴ τί ἐστι σῶμα τῆς εὐκρασίας


<a class="pb" href="#pb99" id="pb99">[p. 99]</a>


ἐπὶ πλεῖστον ἀποκεχωρηκὸς πρὸς ὑγρότητά τε καὶ ψυχρότητα,
<br class="lb"/>τοῦτο κατὰ τὴν προκειμένην κατάστασιν ἐπὶ πλέον
<br class="lb"/>αὐτοὶ ξηρανοῦμέν τε καὶ θερμανοῦμεν. εἰ δὲ μετρίως εἰς
<br class="lb"/>τοιοῦτον, ἄλογον ἂν εἴη ἐσχάτως αὐτῷ τοῦτο ποιεῖν, ἀναλόγως
<br class="lb"/>ἄν. πολὺ δὲ δὴ μᾶλλον ἐπὶ τῶν ξηρῶν καὶ θερμῶν
<br class="lb"/>σωμάτων οὐ χρὴ τὰ διαιτήματα σφοδρῶς εἶναι θερμὰ καὶ
<br class="lb"/>ξηρὰ, παρ’ ἑαυτῶν γὰρ ἔχει τοῦτο. σκοπεῖσθαι δὲ μόνον,
<br class="lb"/>ὁπόσον τὸ περιέχον ἐκτέτραπται τῆς προσηκούσης εὐκρασίας.
<br class="lb"/>εἰ μὲν γὰρ ὀλίγον, οὐδ’ ὅλως ὑπανάξομεν τὴν μέσην
<br class="lb"/>δίαιταν ἐπὶ τῶν θερμῶν καὶ ξηρῶν σωμάτων· εἰ δ’ ἐπὶ
<br class="lb"/>πλέον, ἀρκέσει τὸ μετρίως ὑπαλλάξαι. ταῦτ’ οὖν ὅστις
<br class="lb"/>ἐστὶν ἐπιστάμενος τὰς αἰτίας τῆς ἑκάστου τῶν νοσημάτων
<br class="lb"/>γινέσεως, ἐν ἑκάστῃ καταστάσει φυλάξει. Κόϊντος δὲ τοῖς
<br class="lb"/>ἐμπειρικοῖς ὁμοίως ἀρνούμενος ἐπίστασθαι τῶν οὕτω γινομένων
<br class="lb"/>παθῶν τὰς αἰτίας, ἀναφέρων δ’ εἰς πεῖραν μόνην
<br class="lb"/>αὐτὰς, τῶν προσηκόντων βοηθημάτων τῆς εὑρέσεως ἠπόρει,
<br class="lb"/>καίτοι δι’ αὐτὸ τοῦτο χρησίμης οὔσης ἀνεγνῶσθαι τῆς γενέσεως
<br class="lb"/>τῶν ἐπιδημιῶν νοσημάτων. ἐπισκεψώμεθα οὖν ἡμεῖς


<a class="pb" href="#pb100" id="pb100">[p. 100]</a>


τὴν προκειμένην κατάστασιν, ἀναλαβόντες ἐξ ἀρχῆς. ἐγένετο
<br class="lb"/>δὲ, καθάπερ ὁ Ἱπποκράτης ἐδήλωσεν, ὑγρὰ καὶ ψυχρὰ,
<br class="lb"/>τὴν ἀρχὴν ἀπὸ φθινοπώρου ποιησαμένη. διὰ τοῦτ’ οὖν ἐν
<br class="lb"/>μὲν αὐτῷ τῷ φθινοπώρῳ καὶ τῷ μετ’ αὐτὸν χειμῶνι μετρίως
<br class="lb"/>διῆγον οἱ Θάσιοι. κατὰ δὲ τὸ ἔαρ ἐπειδὴ καὶ αὐτὸ ψυχρόν
<br class="lb"/>τε καὶ ὑγρὸν ἐγένετο, πρῶτοι πάντων ἐνόσησαν οἱ ὀφθαλμοὶ,
<br class="lb"/>διότι μὴ μόνον ὑγρὸν ἦν καὶ ψυχρὸν τὸ περιέχον,
<br class="lb"/>ἀλλὰ καὶ λαιλαπῶδες ἔμπροσθεν ἐγεγόνει. πληττομένους οὖν ὑπὸ
<br class="lb"/>ψυχρῶν ἀνέμων τοὺς ὀφθαλμοὺς εἰκὸς ἦν πρώτους τῶν ἄλλων
<br class="lb"/>μερῶν νοσῆσαι τοῦ σώματος, κατὰ τὴν τοῦ δρῶντος αἰτίου φύσιν,
<br class="lb"/>ὥστ’ οὐκ ἄλλως αὐτοῖς ὑγρὰ καὶ ψυχρὰ ῥεύματα συνέπεσεν. ἐπειδὴ
<br class="lb"/>δ’ οὐκ ἤχθη εῖς ἐσχάτην ἡ κατάστασις ὑγρότητα, διὰ τοῦτο
<br class="lb"/>τῶν ἄλλων παθημάτων οὐδὲν ἠκολούθησεν, ὅσα πλεονεκτούσης
<br class="lb"/>ἐν τῷ περιέχοντι τοιαύτης κράσεως εἴωθε γίνεσθαι.
<br class="lb"/>λέγω δὲ ἀποπληξίας καὶ σπασμοὺς καὶ παλμοὺς καὶ τετάνους,
<br class="lb"/>περιπνευ<span class="milestone">39</span>μονίας τε καὶ πλευρίτιδας. ἀλλ’ ὕστερόν
<br class="lb"/>γε νοσήματα πληθωρικὰ μετὰ διαφορᾶς ἐγένετο, σηπομένων
<br class="lb"/>ἤδη τῶν χυμῶν διὰ τὴν πολυχρόνιον ἔνδον μονήν. καὶ
<br class="lb"/>γὰρ τὰ ψυχρὰ τῶν αἰτίων πυκνοῦντα τὸ δέρμα κωλύει


<a class="pb" href="#pb101" id="pb101">[p. 101]</a>


διαφορεῖσθαι τοὺς χυμοὺς, ἥ θ’ ὑγρότης ἡ ἐκ τοῦ περιέχοντος
<br class="lb"/>οὐ μόνον οὐδὲν ἀπάγει τοῦ σώματος, ἀλλὰ προσδίδωσιν.
<br class="lb"/>ἀμφοτέρων οὖν ὁμοῦ γενομένων ἐν τῇ προκειμένῃ
<br class="lb"/>καταστάσει, πλῆθος ἠθροίσθη κατὰ τὰ σώματα τῶν νοσησάντων
<br class="lb"/>οὐχ ὅμοιον ἅπασιν. οἷς μὲν γὰρ ἦν ἐν τῷ σώματι
<br class="lb"/>χολῶδες περίττωμά τι, οὐ διαφορηθὲν τοῦτο χολῶδες τὸ
<br class="lb"/>πάθος ἐποίησεν, οἶς δὲ φλεγματικὸν ἢ μελαγχολικὸν ἢ αἱματικὸν,
<br class="lb"/>αὐτίκα καὶ τὸ πάθος ἦν ὅμοιον τῷ μὴ κενωθέντι.
<br class="lb"/>διαφθείρεσθαι δὲ πεφυκυίας ἐν τῷ σώματι καὶ σήπεσθαι
<br class="lb"/>τῆς τοιαύτης περιουσίας εὔλογον ἦν ἄλλους ἄλλοις ἁλῶναι
<br class="lb"/>νοσήμασιν, πρὸς τῷ καὶ τὰ μέρη τοῦ σώματος οὐχ ὁμοίως
<br class="lb"/>διακείμενα ἅπαντας ἔχειν, ἀλλὰ τῷ μὲν ἧπαρ ἀσθενέστερον εἶναι,
<br class="lb"/>τῷ δὲ σπλῆνα, τῷ δὲ γαστέρα, τῷ δὲ ἔντερον, τῷ δὲ ἄλλο τι. δεχομένων
<br class="lb"/>οὖν ἀεὶ τῶν ἀσθενεστέρων μορίων τὴν ἐκ τῶν ἰσχυροτέρων
<br class="lb"/>περιουσίαν ἀκόλουθον ἦν καὶ παρὰ τὴν τῶν τόπων
<br class="lb"/>φύσιν ἄλλον ἄλλο παθεῖν τῶν Θασίων. αἱ μὲν οὖν δυσεντερίαι
<br class="lb"/>καὶ οἱ τεινεσμοὶ καὶ αἱ διάῤῥοιαι καὶ λιεντερίαι ῥυέντων εἰς


<a class="pb" href="#pb102" id="pb102">[p. 102]</a>


ἔντερα τῶν περιττῶν ἐγένοντο, δυσουρίαι δ’ εἰς τὴν κύστιν
<br class="lb"/>τρεπομένων, ἔμετοι δ’ ἐπὶ τὸ στόμα τῆς γαστρὸς ἀφικομένων.
<br class="lb"/>ἀλλὰ ταῦτα μὲν ἔσωθεν τοῦ σώματος ὥρμησε διὰ
<br class="lb"/>τὴν ἐκ τοῦ περιέχοντος ψύξιν. ἐν δὲ τῷ θέρει ταῖς θερμοτέραις
<br class="lb"/>κράσεσι τῶν σωμάτων ἰσχυρά τε τὰ ἔνδον ἐχούσαις,
<br class="lb"/>εἰκὸς ἦν ἱδρῶτας γενέσθαι, καὶ τισὶ μὲν αὐτῶν ἄνευ
<br class="lb"/>πυρετῶν τοῦτο συμβῆναι μηδέπω σῆψιν ἱκανὴν ἐσχηκυίας
<br class="lb"/>τῆς περιουσίας, ἐνίοις δὲ καὶ μετὰ τοῦ πυρέττειν. ἐν δὲ
<br class="lb"/>τῷ χρόνῳ προήκοντι καὶ πυρετοὺς γενέσθαι ποικίλους, ἄλλον
<br class="lb"/>ἄλλης ἰδέας, ἐπειδὴ καὶ οἱ σηπόμενοι χυμοὶ διαφέροντες
<br class="lb"/>ἦσαν. οὐ γὰρ ἐγεννήθησαν ὑπὸ τοῦ περιέχοντος, ἀλλ’
<br class="lb"/>ἠθροίσθησαν, ἅτε τῆς καταστάσεως ψυχρᾶς, οὐ θερμῆς
<br class="lb"/>γενομένης, ἵνα κατὰ τὸ ἑαυτῆς λόγον ἐκθερμαίνει τὸ σῶμα
<br class="lb"/>καὶ ἡ μετὰ κυνὸς ἐπιτολὴ, ἀεὶ γίνεσθαι πεφύκασι πυρετοὶ
<br class="lb"/>διακαεῖς. ἀλλὰ νῦν γε οὐχ ὑπ’ αὐτῆς πρώτως ἐγένετο τῆς
<br class="lb"/>καταστάσεως, ἀλλὰ διὰ μέσης τῆς πυκνώσεως τοῦ δέρματος.
<br class="lb"/>ἡ μὲν οὖν σύνοψις τῶν ἐπιδημησάντων τότε παθημάτων


<a class="pb" href="#pb103" id="pb103">[p. 103]</a>


εἴρηταί μοι· πρὸς δὲ τὸ μετὰ μέρος ἤδη τρέψομαι, μετὰ
<br class="lb"/>τοῦ καὶ τὴν λέξιν, εἴ πού τι φαίνοιτο μὴ σαφὲς ἔχειν,
<br class="lb"/>ἐξηγεῖσθαι.
</p>
                    </section>
                    <section id="body-1-1-2-9" class="div textpart section level5">
                      <blockquote class="quote lemma"><span class="milestone">360</span>Οὐ νεφριτικαὶ, ἀλλὰ τουτέοισιν ἄλλα ἀντ’ ἄλλων.</blockquote>
                      <p class="p autofirst">Καὶ διὰ τῆς ἕδρας ἐκκρίσεις γίνονται μοχθηραὶ πολλάκις,
<br class="lb"/>ἀπαθῶν μὲν τῶν κατὰ τὴν γαστέρα μενόντων, ἐκκαθαιρομένου
<br class="lb"/>δὲ δι’ αὐτῶν ὅλου τοῦ σώματος ἢ ἀποστάσεως
<br class="lb"/>οὔσης κατ’ αὐτὴν, κατ’ ἔκρουν τινα, κατ’ αὐτὸν τὸν Ἱπποκράτην
<br class="lb"/>βουλόμενον οὐ μόνον κατ’ ἀπόθεσιν, ἀλλὰ καὶ κατ’
<br class="lb"/>
<span class="milestone">40</span>ἔκρουν ἀπόστασιν γίνεσθαι. οὕτως οὖν καὶ διὰ
<br class="lb"/>νεφρῶν καὶ κύστεώς ἐστιν ὅτε πᾶν ἐκκαθαίρεται τὸ σῶμα
<br class="lb"/>μηδὲν αὐτῶν τῶν ὀργάνων ἴδιον ἐχόντων πάθος, ὥσπερ ἐπὶ
<br class="lb"/>τῆς προκειμένης καταστάσεως ἐγίνετο, διότι καὶ προελθὼν
<br class="lb"/>αὐτὸς ἐρεῖ κατὰ λέξιν· μοῦνον δὲ χρηστὸν καὶ μέγιστον
<br class="lb"/>τῶν γινομένων σημείων καὶ πλείστους ἐῤῥύσατο τῶν ὄντων


<a class="pb" href="#pb104" id="pb104">[p. 104]</a>


ἐπὶ τοῖς μεγίστοις κινδύνοισιν, οἷσιν ἐπὶ τὸ στραγγουριῶδες
<br class="lb"/>ἐτράπετο καὶ εἰς τοῦτο ἀποστάσεις ἐγίνοντο. τουτ’ οὖν
<br class="lb"/>ἐστι τὸ καὶ νῦν εἰρημένον, οὐ νεφριτικαὶ, ἀλλὰ τούτοισιν
<br class="lb"/>ἄλλα ἀντ’ ἄλλων. καὶ γὰρ τῶν ἐν ὅλῳ τῷ σώματι περιττῶν
<br class="lb"/>ῥυέντων ἐπὶ νεφροὺς καὶ κύστιν, ἐκκρίσεις ἐπεγίνοντο παραπλήσιαι
<br class="lb"/>ταῖς νεφριτικαῖς.
</p>
                    </section>
                    <section id="body-1-1-2-10" class="div textpart section level5">
                      <blockquote class="quote lemma">Ἔμετοι φλεγματώδεες, χολώδεες καὶ σιτίων ἀπέπτων
<br class="lb"/>ἀναγωγαί.</blockquote>
                      <p class="p autofirst">Τῆς ἕσω ῥεπούσης περιουσίας τῶν χυμῶν, ὅσον ἐπὶ
<br class="lb"/>τὴν ἕδραν ἐῤῥύη, διαῤῥοίας τε καὶ τεινεσμοὺς καὶ δυσεντερίας
<br class="lb"/>καὶ λιεντερίας εἰργάσατο. διὰ νεφρῶν δὲ καὶ κύστεως
<br class="lb"/>ἄλλο τὴν ἔκκρισιν ἔσχεν. οὕτως οὖν ἐῤῥύη τὸ περιττὸν εἰς τὴν
<br class="lb"/>ἄνω γαστέρα καὶ δι’ ἐμέτων ἐπιπολάσαν, ἐξεβλήθη, τοῖς μὲν
<br class="lb"/>φλεγματώδεσι φύσει φλεγματωδῶν ἐμέτων γινομένων, τοῖς
<br class="lb"/>δὲ χολώδεσι χολωδῶν. εἵρηται γὰρ ὅτι διὰ μὲν τὴν κατάστασιν


<a class="pb" href="#pb105" id="pb105">[p. 105]</a>


ἠθροίσθη τὰ περιττὰ, διέφερον δ’ ἀλλήλων ταῦτα
<br class="lb"/>ταῖς ποιότησι κατὰ τὰς φύσεις τῶν σωμάτων. θαυμαστὸν
<br class="lb"/>δ’ οὐδὲν εἰ καὶ σιτίων ἀπέπτων ἀναγωγαὶ τούτοις ἐγένοντο,
<br class="lb"/>φλεγματωδῶν καὶ χολωδῶν χυμῶν εἰς τὴν γαστέρα
<br class="lb"/>συῤῥεόντων.
</p>
                    </section>
                    <section id="body-1-1-2-11" class="div textpart section level5">
                      <blockquote class="quote lemma">Ἱδρῶτες.</blockquote>
                      <p class="p autofirst">Ὅσοις φαμὲν διὰ τοῦ δέρματος ἀπόῤῥοιαι πλείους ἐγίνοντο,
<br class="lb"/>κατ’ ἐκεῖνον τὸν χρόνον ἴσχυσεν ἡ φύσις ἀπώσασθαι
<br class="lb"/>τὸ περιττὸν ἐνταῦθα καὶ οὕτως τούτοις ἱδρῶτας γενέσθαι.
</p>
                    </section>
                    <section id="body-1-1-2-12" class="div textpart section level5">
                      <blockquote class="quote lemma">Πᾶσι πάντοθεν πολὺς ὁ πλάδος.</blockquote>
                      <p class="p autofirst">Τὴν περιττὴν ὑγρότητα πλάδον εἴωθεν ὀνομάζειν.


<a class="pb" href="#pb106" id="pb106">[p. 106]</a>


ἐπεὶ τοίνυν ἄλλοις ἄλλως, τισὶ δὲ καὶ πολυειδῶς ἐξεκενοῦντο
<br class="lb"/>
<span class="milestone">41</span>τὰ συνειλεγμένα χρόνῳ τῶν ὑγρῶν, διὰ τοῦτο εἰκότως
<br class="lb"/>ἔφη, πᾶσι πάντοθεν πλάδος.
</p>
                    </section>
                    <section id="body-1-1-2-13" class="div textpart section level5">
                      <blockquote class="quote lemma">Ἐγίνοντο δὲ ταῦτα πολλοῖσιν ὀρθοστάδην ἀπύροισι, πολλοῖσι
<br class="lb"/>δὲ πυρέττουσι, περὶ ὧν γεγράψεται.</blockquote>
                      <p class="p autofirst">Ὅσοις μὲν ἔφθασε τὸ ἠθροισμένον πλῆθος, ἤ τι χολῶδες
<br class="lb"/>ὑπάρχον, ὅλως εὐδιάφθαρτον, εἰς σηπεδόνα πυρετώδη
<br class="lb"/>μεταβαλεῖν, ἐπύρεξαν οὗτοι παραχρῆμα. τινὲς δ’ ὀρθοστάδην
<br class="lb"/>ἢ οὐ πρότερον εἰς τοὺς πυρετοὺς ἠνέχθησαν.
</p>
                    </section>
                    <section id="body-1-1-2-14" class="div textpart section level5">
                      <blockquote class="quote lemma">Ἐν οἷσι δὲ ἐπεφαίνετο πάντα τὰ ὑπογεγραμμένα μετὰ πόνου,
<br class="lb"/>φθινώδεες μὲν, ἤδη δὲ φθινοπώρου καὶ ὑπὸ
<br class="lb"/>χειμῶνα.</blockquote>
                      <a class="pb" href="#pb107" id="pb107">[p. 107]</a>
                      <p class="p autofirst">Περὶ δὲ τοῦ δευτέρου φθινοπώρου δηλονότι λέγει καὶ
<br class="lb"/>τοῦ δευτέρου χειμῶνος, ἐπεὶ περί γε τοῦ προτέρου προείρηκεν
<br class="lb"/>οὕτως, κατὰ χειμῶνα μὲν ὑγιεινῶς ἔχον τὰ πλεῖστα.
<br class="lb"/>πρὸ δὲ τοῦ ἦρος πολλοί τινες καὶ οἱ πλεῖστοι διῆγον ἐπιπόνως.
<br class="lb"/>εἶτα περὶ τῶν ἐν τῷ ἦρι γενομένων διελθὼν, ἐφεξῆς
<br class="lb"/>τοῦ θέρους ἐμνημόνευσε καὶ μετὰ τοῦτο τοῦ δευτέρου φθινοπώρου,
<br class="lb"/>περὶ οὗ κατὰ τὴν τελευτὴν τῆς ὅλης καταστάσεως
<br class="lb"/>εἰρήκει. ταχὺ περὶ ἀρκτοῦρον ἐν βορείοισι, πολλὰ πάνυ
<br class="lb"/>ὕδατα. φθινώδεας δὲ τίνας εἴρηκεν οὐ πάνυ σαφές ἐστιν,
<br class="lb"/>εἴωθε γὰρ τοὺς ὁπωσδήποτε ἰσχνουμένους τὸ σῶμα καὶ
<br class="lb"/>φθίνοντας οὕτως ὀνομάζειν, οὐ μόνον τοὺς διὰ τὴν τοῦ
<br class="lb"/>πνεύμονος ἕλκωσιν ὅλον τὸ σῶμα τηκομένους. εἰκὸς δὲ καὶ
<br class="lb"/>νῦν ἐπ’ αὐτοῦ λελέχθαι φθινώδεις τοὺς ὁπωσδήποτε τὸ σῶμα
<br class="lb"/>λεπτυνομένους, μηδενός γε προειρημένου περὶ τῶν κατὰ
<br class="lb"/>τὸν πνεύμονα νοσημάτων. οὔτε γὰρ αἵματος ἀναγωγὴν ἐξ
<br class="lb"/>αὐτῶν γεγονέναι προειπὼν οὔτε περιπνευμονίαν οὔτε ῥεῦμα
<br class="lb"/>κατασκῆψαι τῷ σπλάγχνῳ τούτῳ, πῶς ἂν εἰκότως δόξαις
<br class="lb"/>φθινώδεις λέγειν γεγονέναι τοὺς τότε κάμνοντας ἐπὶ τῇ


<a class="pb" href="#pb108" id="pb108">[p. 108]</a>


κακώσει τοῦ πνεύμονος; οὐ μὴν ἀδύνατόν γε, καθάπερ ἐπὶ
<br class="lb"/>γαστέρα καὶ νεφροὺς ἧκέ τι τῆς καθ’ ὅλον τὸ σῶμα περιουσίας,
<br class="lb"/>οὕτως καὶ τοῖς πνευματικοῖς κατασκῆψαι.
</p>
                    </section>
                    <section id="body-1-1-2-15" class="div textpart section level5">
                      <blockquote class="quote lemma"><span class="milestone">42</span>Πυρετοὶ ξυνεχέες.</blockquote>
                      <p class="p autofirst">Τὸ ὑπὸ χειμῶνα μεταξὺ λεγόμενον τῆς τε προγεγραμμένης
<br class="lb"/>λέξεως καὶ ταύτης οἱ μὲν ἐκείνῃ προσένειμαν, οἱ δὲ
<br class="lb"/>ταύτῃ. ἐμοὶ δὲ σύμπας ὁ λόγος φαίνεται τοιόσδε. καὶ κατὰ
<br class="lb"/>τὸ φθινόπωρον ἤδη τινὲς ἐγένοντο φθινώδεις, ὡσαύτως δὲ
<br class="lb"/>καὶ κατὰ τὸν χειμῶνα, καὶ μέντοι καὶ πυρετοὶ συνεχεῖς καὶ
<br class="lb"/>κατὰ τὸ φθινόπωρον ἐγένοντο καὶ κατὰ τὸν χειμῶνα. πρόδηλον
<br class="lb"/>δ’ ὅτι τοῦ δευτέρου χειμῶνος οὐκ ἔγραψε τὴν κατάστασιν
<br class="lb"/>ὡς φυλάξαντος τὴν οἰκείαν χειμῶνος κρᾶσιν. ἐμάθομεν
<br class="lb"/>οὖν ἐκ τοῦ δευτέρου λόγου νοσήματα γίνεσθαι κατ’
<br class="lb"/>ἐνίας τῶν ὡρῶν οὐδὲν αὐτὰς πεπονθυίας, ἀλλὰ τὰ τῶν
<br class="lb"/>πρόσθεν ἁμαρτήματα διαδεξαμένας.
</p>
                    </section>
                    <a class="pb" href="#pb109" id="pb109">[p. 109]</a>
                    <section id="body-1-1-2-16" class="div textpart section level5">
                      <blockquote class="quote lemma">Καὶ τίσιν αὐτέων ὀλίγοισι καυσώδεες.</blockquote>
                      <p class="p autofirst">Οὐ κατὰ τὸν ἴδιον λόγον τῆς καταστάσεως οἱ καυσώδεις
<br class="lb"/>ἐγίνοντο πυρετοὶ, κατά τι δὲ συμβεβηκὸς, καθάπερ
<br class="lb"/>πρόσθεν εἴπομεν τὰ συμβεβηκότα. ἐπισχεθείσης γὰρ τῆς
<br class="lb"/>καθ’ ὅλον τὸ σῶμα διαπνοῆς τὰ περιττεύειν ἑκάστῃ τῶν
<br class="lb"/>φύσεων εἰθισμένα κωλυθέντα τῆς κενώσεως οἰκείας ἑαυτοῖς
<br class="lb"/>ἐγέννησαν νόσους, ὡς ὅσοι σφοδρῶς ἦσαν χολώδεις, τούτοις
<br class="lb"/>φύσει εἰθισμένως συνέβη τὸν καῦσον γενέσθαι, διὸ καὶ περὶ
<br class="lb"/>αὐτῶν ἐφεξῆς ἐρεῖ· οἱ μὲν οὖν καῦσοι ἐλαχίστοισιν ἐγένοντο
<br class="lb"/>καὶ ἥκιστα τῶν καμνόντων οὗτοι ἐπόνησαν. οὐ γὰρ θερμὴ
<br class="lb"/>καὶ διακαὴς καὶ αὐχμηρὰ κατάστασις ἐγέννησεν αὐτούς. πολλοὶ
<br class="lb"/>γὰρ ἂν ἐγένοντο καὶ πολλοῖσι καὶ μετὰ πόνων ἰσχυρῶν.
</p>
                    </section>
                    <section id="body-1-1-2-17" class="div textpart section level5">
                      <blockquote class="quote lemma"><span class="milestone">361</span>Ἡμερινοὶ, νυκτερινοὶ, ἡμιτριταῖοι, τριταῖοι ἀκριβεῖς,
<br class="lb"/>τεταρταῖοι, πλάνητες ἕκαστοι δὲ τῶν ὑπογεγραμμένων


<a class="pb" href="#pb110" id="pb110">[p. 110]</a>


πυρετῶν πολλοῖσιν ἐγίνοντο· οἱ μὲν καῦσοι ἐλασχίστοισί
<br class="lb"/>τε ἐγένοντο καὶ ἥκιστα τῶν καμνόντων οὗτοι
<br class="lb"/>ἐπόνησαν.</blockquote>
                      <p class="p autofirst">Διὰ τί πᾶν μὲν εἶδος ἐν τῇ προγεγραμμένῃ καταστάσει
<br class="lb"/>συνέβη γενέσθαι πρόσθεν εἴρηται. τὸ δ’ ἀκριβὲς
<br class="lb"/>μεταξὺ κείμενον, τοῦτο τριταίου καὶ τεταρταίου προσνέμειν
<br class="lb"/>ἑκατέροις χωρεῖ.
</p>
                    </section>
                    <section id="body-1-1-2-18" class="div textpart section level5">
                      <blockquote class="quote lemma"><span class="milestone">43</span>Οὔτε γὰρ ᾑμοῤῥάγησεν, εἰ μὴ πάνυ τι σμικρὰ καὶ
<br class="lb"/>ὀλίγοισιν, οὔθ’ οἱ παράληροι, τά τ’ ἄλλα πάντα
<br class="lb"/>εὐφόρως.</blockquote>
                      <p class="p autofirst">Ἴδιον Ἱπποκράτους ἐστὶ τὸ διδάσκειν ἐν παρέργῳ θεωρήματα
<br class="lb"/>χρήσιμα. τὰ γὰρ τῶν οἰκεῖα νοσημάτων συμπτώματα
<br class="lb"/>μὴ γενόμενα τότε κατὰ τοῦτον εἴωθε τὸν τρόπον
<br class="lb"/>ἑρμηνεύειν, ἐκ τοῦ μὴ γενέσθαι τότε, γενέσθαι πολλάκις


<a class="pb" href="#pb111" id="pb111">[p. 111]</a>


αὐτὰ διδάσκων. ἐν μὲν οὖν τοῖς γνησίοις, ὡς ἂν εἴπῃ τις,
<br class="lb"/>καύσοις διὰ τὸ πλῆθος τῆς θερμασίας ἐπὶ τὴν κεφαλὴν
<br class="lb"/>ἀναφερομένων τῶν χυμῶν αἱμοῤῥαγίαι τε καὶ παράληροι
<br class="lb"/>γίνονται. νυνὶ δὲ, οὐ καὶ ἦν γνήσιος ὁ καῦσος, εἰκότως
<br class="lb"/>οὐδὲ τὰ συμπτώματα ἔσχε τὰ καύσων ἴδια.
</p>
                    </section>
                    <section id="body-1-1-2-19" class="div textpart section level5">
                      <blockquote class="quote lemma">Ἐκρίνετο δὲ τουτέοισι πάνυ εὐτάκτως, τοῖσι πλείστοισι
<br class="lb"/>ξὺν τῇσι διαλειπούσῃσιν ἐν ἑπτακαίδεκα ἡμέρῃσιν.</blockquote>
                      <p class="p autofirst">Καὶ τοῦτο τῶν τότε γινομένων καύσων ἴδιον, οὐ κοινὸν
<br class="lb"/>πρὸς τοὺς ἄλλους οὓς γνησίους ὠνόμασεν. ἐκεῖνοι γὰρ
<br class="lb"/>ὥσπερ σφοδροὶ τοῖς πυρετοῖς, οὕτω καὶ τῇ δίψῃ καὶ
<br class="lb"/>τῇ ἀγρυπνίᾳ καὶ τῇ δυσφορίᾳ καί που καὶ τῇ παραφορᾷ
<br class="lb"/>τῆς διανοίας ἐνοχλοῦσι. διὰ δὲ τὴν τοιαύτην ὀξύτητα
<br class="lb"/>καὶ τὴν κρίσιν ἔχουσιν ἐν τάχει γινομένην. ἐν δὲ
<br class="lb"/>τῷ νῦν ἐπιδημήσαντι καύσῳ, καθάπερ τὸ ὀξύτητος ἦν μέτριον
<br class="lb"/>καὶ τῶν ἐπιπόνων συμπτωμάτων οὐδὲν, οὕτως οὐδ’ ἡ


<a class="pb" href="#pb112" id="pb112">[p. 112]</a>


κρίσις ἐγίνετο βέβαιος, ἀλλ’ οἷον ἡμίῤῥοπός τις, ὡς ἐξ ὑποστροφῆς
<br class="lb"/>αὖθις κρίνεσθαι τὸ δεύτερον. ἐν γὰρ τῷ φάναι,
<br class="lb"/>σὺν τῇσι διαλειπούσῃσι τὸ προκεκρίσθαι μὲν ἐνδεῶς, ἐξ
<br class="lb"/>ὑποστροφῆς δὲ κριθῆναι τὸ δεύτερον ἐνεδείξατο.
</p>
                    </section>
                    <section id="body-1-1-2-20" class="div textpart section level5">
                      <blockquote class="quote lemma">Οὐδ’ ἀποθανόντα οὐδένα οἶδα τότε ἐν καύσῳ, οὐδὲ φρενιτικὰ
<br class="lb"/>τότε γενόμενα.</blockquote>
                      <p class="p autofirst"><span class="milestone">44</span>Οὐδεὶς μὲν ἀπέθανε ἐν τῷ τότε καύσῳ ὅτι μέτριος
<br class="lb"/>ἐγένετο. καὶ λέλεκται πρόσθεν ἡ αἰτία τούτου. τὰ
<br class="lb"/>φρενιτικὰ δ’ οὐκ ἐγένετο, διότι μὴ ἐπληροῦτο τούτοις ἡ κεφαλὴ
<br class="lb"/>τῆς καταστάσεως ὅλης ψυχρᾶς οὔσης. ἐδείχθη δ’ ὅτι
<br class="lb"/>φρενίτιδες ὑπὸ θερμαινομένων τῶν κατὰ τὸν ἐγκέφαλον χωρίων
<br class="lb"/>γίνονται.
</p>
                    </section>
                    <section id="body-1-1-2-21" class="div textpart section level5">
                      <blockquote class="quote lemma">Οἱ δὲ τριταῖοι πλείους μὲν καύσων καὶ ἐπιπονώτεροι.


<a class="pb" href="#pb113" id="pb113">[p. 113]</a>


εὐτάκτως δὲ τούτοισι πᾶσιν ἀπὸ τῆς πρώτης λήψεως
<br class="lb"/>τέσσαρας περιόδους. ἐν ἑπτὰ δὲ τελέως ἐκρίνοντο, οὐδ’
<br class="lb"/>ὑπέστρεψαν οὐδενὶ τούτων.</blockquote>
                      <p class="p autofirst">Ἕν τε τοῖς περὶ διαφορᾶς πυρετῶν ὑπομνήμασι κὰν
<br class="lb"/>τοῖς περὶ κρίσεων ἐπιδέδεικται τά τ’ ἄλλα καὶ ὅτι διὰ πλεονεξίαν
<br class="lb"/>χολῆς ξανθῆς οἵ τε καῦσοι καὶ οἱ τριταῖοι γίνονται
<br class="lb"/>καὶ τοῦτο ἔχοντες κοινὸν διαφέρουσι τοῖς τόποις ἐν οἷς
<br class="lb"/>ὁ πλεονάζων ἀθροίζεται χυμός. ἐν μὲν γὰρ τοῖς καύσοις
<br class="lb"/>κατὰ τὰς φλέβας πλεονάζει καὶ μάλιστα τὰς καθ’ ἧπαρ καὶ
<br class="lb"/>γαστέρα. τριταῖοι δὲ πυρετοὶ γίνονται κατὰ τὰς ἐν ὅλῳ
<br class="lb"/>τῷ σώματι σάρκας ἐπικρατούσης τῆς ξανθῆς χολῆς. ἐπισχεθείσης
<br class="lb"/>οὖν τῆς διαπνοῆς τοῖς φύσει χολώδεσιν, ὅσον ἐν
<br class="lb"/>τῷ σαρκώδει γένει τῆς χολῆς ἀθροιζόμενον ἐκενοῦτο πρότερον,
<br class="lb"/>οὐ κενωθὲν ἐν τῇ νῦν καταστάσει, τοὺς τριταίους ἐγέννησε
<br class="lb"/>πλείους τῶν καύσων. ἐκεῖνοι γὰρ οὐ πάνυ τι τὴν γένεσιν
<br class="lb"/>ἐξ ἐπισχέσεως ἔχουσι χολωδῶν περιττωμάτων, ἀλλὰ


<a class="pb" href="#pb114" id="pb114">[p. 114]</a>


τῆς ἐν τοῖς ἀγγείοις τε καὶ σπλάγχνοις θερμασίας ἀπεκταθείσης,
<br class="lb"/>ἐκφλογωθείσης τῆς καταστάσεως τῆς θερμῆς ἰσχυρῶς,
<br class="lb"/>ὡς γίνεται τοῖς γυμνασαμένοις ἐπὶ πλέον ἢ φροντίσασιν
<br class="lb"/>ἰσχυρῶς ἢ διατρίψασιν ἐπὶ πλέον ἐν ἡλίῳ ἢ ἐδέσμασι
<br class="lb"/>καυσώδεσι χρησαμένοις δαψιλῶς ἢ καὶ τὰ πλεῖστα τούτων
<br class="lb"/>ἢ καὶ τὰ πάντα πράξασί τε καὶ παθοῦσιν. ἀλλ’ οὐχ ἡ νῦν
<br class="lb"/>κατάστασις ἰσχυρῶς θερμὴ, διόπερ οὐδ’ οἱ καῦσοι πολλοῖς
<br class="lb"/>ἐγίγνοντο, μᾶλλον δὲ τοῖς λίαν χολώδεσι, καὶ τούτοις μετριώτατοι.
<br class="lb"/>τοῖς δ’ αὐτοῖς τούτοις εἰκότως μᾶλλον οἱ τριταῖοι
<br class="lb"/>συνέβησαν ἐκ τοῦ τὰς εἰθισμένας ἀποῤῥοίας τῶν χολωδῶν
<br class="lb"/>περιττωμάτων ἐπισχεθῆναι. κατὰ λόγον οὖν τούτοις ἐπιπονώτεροί
<br class="lb"/>τε τῶν καύσων ἐγίνοντο, διότι καὶ γνησιώτεροι καὶ
<br class="lb"/>τὰς κρίσεις οἰκείας ἔσχον.
</p>
                    </section>
                    <section id="body-1-1-2-22" class="div textpart section level5">
                      <blockquote class="quote lemma">Οἱ δὲ τεταρταῖοι πολλοῖσι μὲν ἐξ ἀρχῆς ἐν τάξει τεταρταίου
<br class="lb"/>ἤρξαντο. ἔστι δ’ οἷσιν οὐκ ὀλίγοισιν ἐξ ἄλλων πυρετῶν
<br class="lb"/>καὶ νοσημάτων ἀποστάσιες ἐς τεταρταίους ἐγίνοντο.


<a class="pb" href="#pb115" id="pb115">[p. 115]</a>


μακρὰ δὲ, ὡς εἴθισται, τουτέοισι καὶ ἔτι μακρότερα
<br class="lb"/>ξυνέπιπτον.</blockquote>
                      <p class="p autofirst"><span class="milestone">45</span>Οὐδ’ οὗτοι διὰ τὴν κατάστασιν ἐγένοντο πρώτως,
<br class="lb"/>ἀλλ’ ἐκ τοῦ μὴ κενοῦσθαι ταῖς μελαγχολικαῖς φύσεσι
<br class="lb"/>τὴν περιουσίαν τῆς μελαίνης χολῆς ἁλῶναι τοῖς τοιούτοις
<br class="lb"/>νοσήμασι συνέβη. χρονίσαι δ’ αὐτοὺς ἐγένετο τῆς καταστάσεως
<br class="lb"/>οὔσης ὑγρᾶς καὶ ψυχρᾶς, ἐν ᾖ πάντα τὰ αἴτια μέχρι
<br class="lb"/>πλείστου κατὰ τὸ σῶμα μένει, μήτε πεττόμενα μήτε
<br class="lb"/>διαπνεόμενα. μέμνητο δὲ πάλιν ἐνταῦθα τῆς περὶ τοὔνομα
<br class="lb"/>χρήσεως, τοῦ Ἱπποκράτους εἰπόντος ἀποστάσεις ἐς τεταρταίους
<br class="lb"/>γεγονέναι. φαίνεται οὐ μόνον κατ’ ἔκρουν ἀποστάσεις
<br class="lb"/>τινὰς ὀνομάζων, ἀλλὰ καὶ κατὰ μετάστασιν ἐξ ἑτέρου
<br class="lb"/>νοσήματος εἰς ἕτερον.
</p>
                    </section>
                    <section id="body-1-1-2-23" class="div textpart section level5">
                      <blockquote class="quote lemma">Ἀμφημερινοὶ δὲ καὶ νυκτερινοὶ καὶ πλάνητες πολλοὶ πολλοῖσι


<a class="pb" href="#pb116" id="pb116">[p. 116]</a>


καὶ πολὺν χρόνον παρέμενον, ὀρθοστάδην τε καὶ
<br class="lb"/>κατακειμένοισιν.</blockquote>
                      <p class="p autofirst">Οὐ μόνον οὗτοι τῷ λόγῳ τοῦ πλήθους, ἀλλὰ καὶ τῇ
<br class="lb"/>τῆς καταστάσεως κράσει τὴν γένεσιν ἔχοντες εἰκότως ἐγένοντο
<br class="lb"/>πολλοί τε καὶ πολλοῖσιν. ἡ γὰρ ὑγρά τε καὶ ψυχρὰ
<br class="lb"/>κατάστασις, ὥσπερ ὁ χειμὼν, φλεγματώδη γεννᾷ χυμὸν, ἐφ’ ᾧ
<br class="lb"/>τοὺς ἀμφημερινοὺς ἐδείξαμεν γίνεσθαι πυρετούς. οἱ πλάνητες
<br class="lb"/>δὲ ποικιλωτέρων χυμῶν ἐδείχθησαν ἔκγονοι. θαυμαστὸν
<br class="lb"/>
<span class="milestone">362</span>δ’ οὐδὲν, εἰ πολλῷ χρόνῳ περιέμενον οἱ τοιοῦτοι
<br class="lb"/>πυρετοὶ, τῆς καταστάσεως ὑγρᾶς καὶ ψυχρᾶς ὑπαρχούσης
<br class="lb"/>καὶ διὰ τοῦτο μήτε πέπτεσθαι τοὺς χυμοὺς ἐπιτρεπούσης,
<br class="lb"/>ἢ ἄλλως χρονίοις τε καὶ δυσπέπτοις διὰ τὴν ψύξιν.
</p>
                    </section>
                    <section id="body-1-1-2-24" class="div textpart section level5">
                      <blockquote class="quote lemma">Τοῖσι πλείστοισι τουτέων ὑπὸ πληϊάδα καὶ μέχρι χειμῶνος
<br class="lb"/>οἱ πυρετοὶ παρείποντο.</blockquote>
                      <a class="pb" href="#pb117" id="pb117">[p. 117]</a>
                      <p class="p autofirst">Πρόδηλον δ’ ὅτι τῆς πλειάδος οὐ τῆς ἐν τῇ νῦν καταστάσει
<br class="lb"/>οὔσης ἐμνημόνευσεν, ἀλλὰ τῆς μετὰ τὴν ἄλλην
<br class="lb"/>κατάστασιν ἐν τῷ δευτέρῳ ἔτει, καθότι καὶ πρόσθεν ἐλέγομεν
<br class="lb"/>ἐπὶ τέλει γὰρ ἐκείνης τῆς καταστάσεως ἔγραψε· ταχὺ
<br class="lb"/>δὲ περὶ ἀρκτοῦρον ἐν βορέοισι πολλὰ πάνυ ὕδατα καὶ μετὰ
<br class="lb"/>τοῦτο δ’ εἶπεν, ὡς ἐπὶ τὸ κατὰ φύσιν ἤδη τῆς τῶν ὡρῶν τάξεως
<br class="lb"/>ἀφιγμένης καὶ τοῦ λοιποῦ παντὸς τοῦ μετὰ τὴν ἀρκτοῦρον,
<br class="lb"/>ὥσπερ γε καὶ τοῦ μετὰ τὸν χειμῶνα. εἰκότως οὖν ὅσα τῆς
<br class="lb"/>πρώτης καταστάσεως ἦν λείψανα, κατὰ τὸ φθινόπωρον ἐπέφθη
<br class="lb"/>καὶ τοῦ χειμῶνος οὐδεμίαν οὐκέτι νόσον ἐπιδεόμενοι οἱ Θάσιοι.
</p>
                    </section>
                    <section id="body-1-1-2-25" class="div textpart section level5">
                      <blockquote class="quote lemma"><span class="milestone">46</span>Πολλοῖσι δὲ σπασμοὶ, μᾶλλον δὲ παιδίοισιν ἐξ ἀρχῆς
<br class="lb"/>καὶ ἐπύρεσσον καὶ ἐπὶ πυρετοῖσιν ἐγίνοντο σπασμοὶ,
<br class="lb"/>χρόνια μὲν τοῖσι πλείστοισι τουτέων, ἀβλαβέα δὲ, εἰ μὴ
<br class="lb"/>ἐπὶ τοῖσι καὶ ἐκ τῶν ἄλλων πάντων ὀλεθρίως ἔχουσιν.</blockquote>
                      <p class="p autofirst">Οἱ σπασμοὶ ἐγίνοντο τῆς καταστάσεως ὑγρᾶς καὶ


<a class="pb" href="#pb118" id="pb118">[p. 118]</a>


ψυχρᾶς γενομένης. ἐπιτηδειότατα δὲ τὰ παιδία σπασμοῖς
<br class="lb"/>ἁλίσκεσθαι διὰ τὴν ἀσθένειαν τοῦ νευρώδους γένους.
<br class="lb"/>διὰ τοῦτο γὰρ καὶ ῥαδίως ἐπὶ σμικραῖς προφάσεσι γίνεται
<br class="lb"/>τὸ πάθος αὐτοῖς καὶ ἧσσον κινδυνῶδές ἐστι. φησὶ δὲ τοὺς
<br class="lb"/>σπασμοὺς ἐνίοις μὲν ἐξ ἀρχῆς εὐθὺς γίνεσθαι, τισὶ δὲ πυρετοῦ
<br class="lb"/>προγενομένου, παρὰ τὴν ἐπιτηδειότητα δηλονότι τὴν
<br class="lb"/>πρὸς ἑκάτερον ὑπάρχουσαν τοῖς ἁλισκομένοις τοῖς σπασμοῖς
<br class="lb"/>καὶ τῷ πυρετῷ. πρὸς ὃ γὰρ ἐπιτηδειότερον εἶπεν
<br class="lb"/>ἕκαστος, ἐκεῖνο πρότερον ἐγίγνετο, μετ’ αὐτὸ δὲ ἠκολούθει
<br class="lb"/>τὸ δεύτερον. ἐχρόνιζον δ’ εἰκότως οἱ σπασμοὶ τοῦ δευτέρου
<br class="lb"/>φθινοπώρου πάλιν, περὶ οὗ κατὰ τὸ τέλος ἔγραψε τῆς
<br class="lb"/>ὅλης καταστάσεως, ὑγροῦ καὶ ψυχροῦ καὶ βορείου
<br class="lb"/>γενομένου.
</p>
                    </section>
                    <section id="body-1-1-2-26" class="div textpart section level5">
                      <blockquote class="quote lemma">Οἱ δὲ δὴ ξυνεχέες μὲν τὸ ὅλον καὶ οὐδὲν ἐκλείποντες, παροξυνόμενοι
<br class="lb"/>δὲ πᾶσι τριταιοφυέα τρόπον, μίαν μὲν ὑποκουφίζοντες
<br class="lb"/>καὶ μίαν ἐπιπαροξυνόμενοι, πάντων βιαιότατοι


<a class="pb" href="#pb119" id="pb119">[p. 119]</a>


τῶν τότε γενομένων καὶ μακρότατοι καὶ μετὰ πόνων
<br class="lb"/>μεγίστων γενομένοι, πρῃέως ἀρχόμενοι καὶ τὸ ὅλον ἐπιδιδόντες
<br class="lb"/>ἀεὶ καὶ παροξυνόμενοι ἐν κρισίμοισι καὶ ἀνάγοντες
<br class="lb"/>ἐπὶ τὸ κάκιον, σμικρὰ διακουφίζοντες καὶ ταχὺ πάλιν ἐξ
<br class="lb"/>ἐπισχέσεως βιαιοτέρως παροξυνόμενοι, ἐν κρισίμοισιν ὡς
<br class="lb"/>ἐπὶ τὸ πολὺ κακούμενοι. ῥίγεα δὲ πᾶσιν ἀτάκτως καὶ
<br class="lb"/>πεπλανημένως ἐγίνοντο. ἐλάχιστα δὲ καὶ ἥκιστα τουτέοισιν,
<br class="lb"/>ἀλλ’ ἐπὶ τῶν ἄλλων πυρετῶν μείζω.</blockquote>
                      <p class="p autofirst">Εἰ μὴ προσέγραψεν αὐτὸς ὅπως οἱ τότε γενόμενοι τεταγμένους
<br class="lb"/>πυρετοὶ τοὺς παροξυσμοὺς ἐποιοῦντο, μεγάλην
<br class="lb"/>ἂν ἡμῖν ἀπορίαν ὑπέλιπεν ζητοῦσιν εὑρεῖν τίνας ὀνομάζει
<br class="lb"/>τριταιοφυεῖς. ἐπεὶ δ’ αὐτὸς εἶπε, τὸν τρόπον τῶν τρι<span class="milestone">47</span>ταιοφυέων, 
<br class="lb"/>οὐκέτι περὶ πράγματός ἐστιν ἡ ζήτησις, ἀλλ’
<br class="lb"/>ὥσπερ σημαινομένου τοῦ τριταιοφυοῦς ὀνόματος. ἐπισυνάπτεται
<br class="lb"/>δὲ τούτῳ καὶ τὸ περὶ τοῦ τριταίου τε καὶ ἡμιτριταίου


<a class="pb" href="#pb120" id="pb120">[p. 120]</a>


καὶ τῆς ἑκατέρων διαφορᾶς ἀκριβοῦς τριταίου καὶ
<br class="lb"/>οὐκ ἀκριβοῦς, ἀλλ’ ὅτι βραχύ τι παραυξηθέντος ἢ πλέον ἢ
<br class="lb"/>ἐπὶ πλεῖστον, ἄχρι τε πόσου τούτων ἕκαστος ἐκτείνεται
<br class="lb"/>καὶ τίς μὲν ὁ μέγας ἡμιτριταῖός ἐστι, τίς δ’ ὁ μέσος,
<br class="lb"/>τίς δ’ ὁ μικρός. Ἀγαθίνῳ γοῦν ὅλον βιβλίον γέγραπται
<br class="lb"/>πρῶτον περὶ ἡμιτριταίων, τὸ σημαινόμενον ὑπὸ τῆς προσηγορίας
<br class="lb"/>ταύτης ἐπεξηγουμένῳ. ἐὰν δὲ καὶ τὰ τοῖς μεθοδικοῖς
<br class="lb"/>γεγραμμένα περὶ αὐτοῦ διέρχωμαι νῦν ἢ τὰ μετὰ ταῦτα
<br class="lb"/>ὑπ’ Ἀρχιγένους οὐχ ἅπαξ, ἄλλὰ πλεονάκις ἐν πλείοσι
<br class="lb"/>πραγματείαις εἰρημένα, μετὰ τοῦ καὶ διακρίνειν ὅσα καλῶς
<br class="lb"/>ἢ μὴ καλῶς εἰρήκασι, τρία μοι νομίζω βιβλία πληρωθήσεσθαι.
<br class="lb"/>τό γε μὴν εἰς τὰ τῆς τέχνης ἔργα χρήσιμον εἴρηται μὲν ἤδη
<br class="lb"/>κἀν τοῖς περὶ τῶν πυρετῶν διαφορᾶς· εἰς δὲ τὰ παρόντα
<br class="lb"/>βέλτιόν ἐστι συγγράψαι τὸ λεγόμενον εἶδος τοῦ πυρετοῦ τῇ
<br class="lb"/>καταστάσει. φησὶν οὖν αὐτὸς τῇ μὲν ἑτέρᾳ τῶν ἡμερῶν
<br class="lb"/>παροξύνεσθαι, τῇ δὲ ἑτέρᾳ ὑποκουφίζεσθαι. μετὰ γὰρ τῆς
<br class="lb"/>ὑπὸ προθέσεως γράψαντος αὐτοῦ τὸ ῥῆμα καὶ ἡμᾶς ἀκούειν
<br class="lb"/>προσῆκον ἕτερόν τι σημαινόμενον ἐκ τῆς συνθέτου φωνῆς.


<a class="pb" href="#pb121" id="pb121">[p. 121]</a>


παρὰ τὴν ἁπλῆν. τὸ μὲν γὰρ κουφίζεσθαι δύναιτ’ ἄν
<br class="lb"/>τις ἀκούειν τὴν ἀξιόλογον ἔνδοσιν σημαίνειν τοῦ πυρετοῦ,
<br class="lb"/>τὸ δ’ ὑποκουφίζεσθαι μετριωτέραν. οὐ μὴν διωρισμένως
<br class="lb"/>τε καὶ σαφῶς ἐδήλωσεν εἴτε παροξύνονται τῇ ἑτέρᾳ τῶν
<br class="lb"/>ἡμερῶν οἱ οὕτω πυρέξαντες ἕτερον παροξυσμὸν ἐλάττονα
<br class="lb"/>τοῦ κατὰ τὴν προτεραίαν, εἴτε καὶ διαμένων ἐκεῖνος ἐκουφίζετο
<br class="lb"/>κατὰ τὴν δευτέραν. δοκεῖ γέ μοι οὖν μᾶλλον ἐμφαίνειν
<br class="lb"/>ἡ λέξις ἕνα γίνεσθαι τὸν διὰ τρίτης παροξυσμὸν, ὑποκουφίζοντα
<br class="lb"/>κατὰ τὴν ὑστεραίαν. λέγει δὲ καὶ ῥίγη γίνεσθαι
<br class="lb"/>τούτοισι πεπλανημένως, ὅπερ σημαίνει τὸ μὴ καθ’ ἕκαστον
<br class="lb"/>παροξυσμὸν, ἀλλ’ ἐνίοτε, καὶ ταῦτα σμικρά. οὕτως δὲ καὶ
<br class="lb"/>ἱδρῶτας ὀλίγους, ἀλλὰ καὶ ψύξιν ἀκρέων δυσεκθερμάντων,
<br class="lb"/>ἐξ ὧν ἁπάντων δῆλόν ἐστιν ὠμῶν καὶ φλεγματικῶν χυμῶν
<br class="lb"/>σηπομένων γίνεσθαι τὸν τοιοῦτον πυρετὸν, ἐπιμεμιγμένης
<br class="lb"/>αὐτοῖς ξανθῆς χολῆς. ὁ μὲν οὖν ἐπὶ μόνῃ τῇ τοιαύτῃ χολῇ
<br class="lb"/>συνιστάμενος ὀνομάζεται τριταῖος, ὁ δὲ καὶ τὸν ὠμὸν χυμὸν
<br class="lb"/>ἰσοσθενῆ προσλαβὼν, ἀκριβὴς ἡμιτριταῖος γίνεται, πλεῖστον
<br class="lb"/>ἐν Ῥώμῃ γινόμενος, ὡς ἂν τῶν κατὰ τὴν πόλιν ἀνθρώπων


<a class="pb" href="#pb122" id="pb122">[p. 122]</a>


οἰκειότατος ὤν. αὐτὸς μὲν οὖν φρικώδης τ’ ἐστὶ
<br class="lb"/>καὶ μετὰ τῶν καλουμένων ἀναδιπλώσεων γίνεται, παροξύνων
<br class="lb"/>οὐ μόνον τῇ προτέρᾳ τῶν ἡμερῶν, ἀλλὰ καὶ τῇ μετὰ ταύτην,
<br class="lb"/>ἐλάσσονά τε τῶν προγεγενημένων παροξυσμὸν, ἧττόν τε
<br class="lb"/>φρικώδη καὶ τὴν ἐπανάληψιν ἤτοι γ’ ἧττον ἢ οὐδ’ ὅλως
<br class="lb"/>ἔχοντα. νυνὶ δὲ περὶ τοῦ διὰ τρίτης μὲν γινομένου, κουφίζοντος
<br class="lb"/>δὲ κατὰ ταῦτα τὴν ἑτέραν ἡμέραν ὁ λόγος ἐστὶν, ὃς
<br class="lb"/>δόξῃ εἶναι ἐγγυτέρω τῆς τοῦ ἐπιπαροξυνομένου τριταίου φύσεως,
<br class="lb"/>πλέον ἀποκεχωρηκὼς τοῦ ἡμιτριταίου. μεγάλη γὰρ
<br class="lb"/>ἀπόστασις τό τε μὴ παροξύνεσθαι τῇ ἑτέρᾳ τῶν ἡμερῶν καὶ
<br class="lb"/>τὸ χωρὶς ἀναδιπλώσεως γίνεσθαι. καὶ τό γε μὴν σμικρὸν
<br class="lb"/>ῥῖγος ἐγγύς ἐστι τῇ φρίκῃ. καίτοι οὐδὲ τοῦτο συνεισβάλλειν
<br class="lb"/>εἰσαεὶ τοῖς παροξυσμοῖς εἶπεν, ἀλλὰ πεπλανημένως, εἰ
<br class="lb"/>μή τι ἄρα τὸ πεπλανημένως ἐπὶ μὲν τῶν ἄλλων πυρετῶν
<br class="lb"/>εἶπεν, ἐπὶ δὲ τῶν τριταιο<span class="milestone">363</span>φυέων οὐκ εἶπεν. ἐλάχιστα
<br class="lb"/>δὲ καὶ ἥκιστα ῥίγη γίνεσθαι τούτοισιν εἰπὼν τὴν φρίκην
<br class="lb"/>μὲν ἐδήλωσεν, οὐκ ἀφείλετο δὲ τελέως αὐτὰ τῶν παροξυσμῶν.
<br class="lb"/>
<span class="milestone">48</span>ὅπως δ’ ἄν σοι ᾖ περὶ τούτων πρόδηλον,


<a class="pb" href="#pb123" id="pb123">[p. 123]</a>


τοῦτό γε τοιοῦτόν ἐστιν, ὅτι οὗτος ὁ πυρετὸς εἰκότως εἴρηται
<br class="lb"/>τριταιοφυής. οὔτε γὰρ ἡμιτριταῖός ἐστιν ὡς ἂν μήτε τῇ
<br class="lb"/>δευτέρᾳ παροξυνόμενος, ἀναδιπλώσεις τε μὴ ποιούμενος,
<br class="lb"/>οὔτε παρεκτεταμένος, εἴ γε μηδ’ ὅλως εἰς ἀπυρεξίαν τελευτᾷ.
<br class="lb"/>δίκαιον οὖν ἦν αὐτῷ τινὰ προσηγορίαν παρακειμένην ταῖς
<br class="lb"/>προειρημέναις προσειπεῖν. ἦν δ’ ὁ λόγος εἰπεῖν οὐκέτ’ οὐδεμίαν
<br class="lb"/>παρὰ τὴν τοῦ τριταιοφυοῦς· τό γε μὴν ἐν κρισίμοις
<br class="lb"/>ὡς ἐπὶ τὸ πολὺ κακοῦσθαι τριταιοφυῶν ἴδιον, οὐ κοινὸν
<br class="lb"/>ἁπάντων ἐστίν. ἐμάθομεν δ’ ἐν τοῖς περὶ κρισίμων τοῖς
<br class="lb"/>κακοήθεσι νοσήμασι τοῦτο γινόμενον, σμικρὰ κουφίζοντες καὶ
<br class="lb"/>ταχὺ πάλιν ἐξ ἐπισχέσεως βιαιοτέρως παροξυνόμενοι τῷ μεμνημένῳ
<br class="lb"/>τῶν εἰρημένων ἐν τοῖς περὶ κρίσεών τε καὶ κρισίμων
<br class="lb"/>καὶ τοῖς περὶ διαφορᾶς πυρετῶν, οὐδὲν ἔτι δευτέρας
<br class="lb"/>ἀναμνήσεως δεῖται. δέδεικται γὰρ ἐν ἐκείνοις ὑπὲρ ἁπάντων
<br class="lb"/>τῶν τοιούτων ὁποῖον καὶ τὸ νῦν εἰρημένον ἐστὶ, τὸ
<br class="lb"/>διακουφίζοντες. οἱ γοῦν τοιοῦτοι πυρετοὶ τὴν γένεσιν ἔχουσιν
<br class="lb"/>οὐκ ἐξ ἑνὸς, ἀλλὰ καὶ ἐκ πλεόνων χυμῶν, ὧν ὁ μὲν
<br class="lb"/>θερμότερος ἀνάπτει τὸν ὀξὺν πυρετὸν ἐν τάχει τε παύεται.


<a class="pb" href="#pb124" id="pb124">[p. 124]</a>


τούτου δὲ κατειληφότος τὸ σῶμα συμβαίνει διαφθείρεσθαί
<br class="lb"/>τε καὶ σήπεσθαι τοῖς ψυχροτέροις, εἶθ’ οὕτως ἀνάπτεσθαι
<br class="lb"/>πάλιν ἐκ τῆς γινομένης ἐπισχέσεως, ὅπερ ἐστὶν οἷον ἀναπαύσεως
<br class="lb"/>καὶ μειώσεως τοῦ πυρετοῦ. χείρων δὲ τοῦ πρόσθεν
<br class="lb"/>ὁ τοιοῦτος γίνεται πυρετὸς, ὡς ἂν προκεκμηκυῖαν ἤδη τὴν
<br class="lb"/>δύναμιν ἐκ τῶν ὀχληρῶν εὑρών. εὔδηλον γὰρ ὅτι κᾂν ἴσος
<br class="lb"/>ᾖ τῷ μεγέθει, πολὺ γοῦν μειζόνως ἂν ὀχλεῖ τὰς μὲν ἰσχυροτέρας
<br class="lb"/>δυνάμεις, μᾶλλον δὲ τῶν τὰς ἀσθενεστέρας.
</p>
                    </section>
                    <section id="body-1-1-2-27" class="div textpart section level5">
                      <blockquote class="quote lemma">Ἱδρῶτες πολλοί.</blockquote>
                      <p class="p autofirst">Δηλονότι τοῖς ἄλλοις πυρετοῖς ἐφάνησαν ἱδρῶτες πολλοὶ,
<br class="lb"/>δυνατὸν δὲ καὶ τοῖς ἄνευ πυρετοῦ πάθεσιν, οἷον τοῖς
<br class="lb"/>σπασμοῖς ἱδρῶτας ἐπιφανῆναι πολλοὺς ἐκ τῆς ἠθροισμένης
<br class="lb"/>ἐν τῷ σώματι πολλῆς ὑγρότητος ψυχρᾶς διὰ τὴν κατάστασιν,
<br class="lb"/>ὑπὸ δὲ τῆς τοῦ σπασμοῦ βίας ἐκκρινομένης· ἀλλὰ καὶ


<a class="pb" href="#pb125" id="pb125">[p. 125]</a>


οἷς γέ τισιν ἔφη γενέσθαι, τούτοις οὖν αὐτοῖς καὶ εἰκός
<br class="lb"/>ἐστιν, ἱδρῶτες πολλοί.
</p>
                    </section>
                    <section id="body-1-1-2-28" class="div textpart section level5">
                      <blockquote class="quote lemma">Τουτέοισιν ἐλάχιστα κουφίζοντες οὐδὲν, ἀλλ’ ὑπεναντίως
<br class="lb"/>βλάβας φέροντες.</blockquote>
                      <p class="p autofirst">Τούτοις φησὶ τοῖς πυρετοῖς, ὑπὲρ ὧν ὁ λόγος ἐστὶ, τοῖς
<br class="lb"/>τριταιοφυέσιν ἱδρῶτες συνήδρευον οὐδὲν ὠφελοῦντες. ἡ
<br class="lb"/>δ’ αἰτία πρόδηλος, ἀποδεδωκότων ἡμῶν ἀπέπτοις <span class="milestone">49</span>νοσήμασιν,
<br class="lb"/>οὔτ’ ὠφελεῖν τοὺς ἱδρῶτας οὔτ’ ἀγαθὸν εἶναι σημεῖον
<br class="lb"/>ἢ γὰρ πλεονεξίαν ὑγρῶν· ἢ ἀῤῥωστίαν δυνάμεως ἐνδείκνυται.
</p>
                    </section>
                    <section id="body-1-1-2-29" class="div textpart section level5">
                      <blockquote class="quote lemma">Ψύξις πολλὴ τουτέοισι τῶν ἀκρέων, καὶ μόλις
<br class="lb"/>ἀναθερμαινόμενα.</blockquote>
                      <a class="pb" href="#pb126" id="pb126">[p. 126]</a>
                      <p class="p autofirst">Καὶ διὰ φλεγμονὴν μὲν ἀξιόλογον σπλάγχνων ἐν τοῖς
<br class="lb"/>παροξυσμοῖς δυσεκθέρμαντα γίνονται τὰ ἄκρα καὶ διὰ πλῆθος
<br class="lb"/>δὲ ψυχρῶν χυμῶν, ὡς ἀπεδείξαμεν ὑπὲρ ἀμφοτέρων ἐν
<br class="lb"/>ταῖς προειρημέναις πραγματείαις.
</p>
                    </section>
                    <section id="body-1-1-2-30" class="div textpart section level5">
                      <blockquote class="quote lemma">Οὐδὲ ἄγρυπνοι τὸ σύνολον, μάλιστα δ’ οὗτοι καὶ πάλιν
<br class="lb"/>κωματώδεες.</blockquote>
                      <p class="p autofirst">Καὶ πάλιν ἀγρύπνους μὲν αὐτούς φησι γεγονέναι μᾶλλον
<br class="lb"/>ἐν μέρει, οὐ μὴν τὸ σύνολόν γε ἐπὶ τούτοις, οὐδ’ ἐναντίωσις
<br class="lb"/>σφοδρά. φησὶ γὰρ αὐτοῖς ἐν μέρει καὶ τὸ κωματῶδες
<br class="lb"/>σύμπτωμα γεγονέναι. τοῦτο δ’ ἐστὶν ὅταν καταφέρωνται,
<br class="lb"/>μὴ δυνάμενοι τὰ τῶν ἐγρηγορότων πράττειν, ὡς
<br class="lb"/>ἀπεδείξαμεν.
</p>
                    </section>
                    <section id="body-1-1-2-31" class="div textpart section level5">
                      <blockquote class="quote lemma">Κοιλίαι δὲ πᾶσι ταραχώδεες καὶ κακαὶ, πολὺ δὲ τουτέοισι
<br class="lb"/>κάκισται.</blockquote>
                      <a class="pb" href="#pb127" id="pb127">[p. 127]</a>
                      <p class="p autofirst">Τῆς περιουσίας τῶν χυμῶν εἰς τὴν γαστέρα ῥεούσης,
<br class="lb"/>ὡς ἔμπροσθεν εἶπον, εἰκὸς ἦν ταραχώδεις γίνεσθαι αὐτάς.
<br class="lb"/>τούτοις οὖν τοῖς τριταιοφυέσιν, ὑπὲρ ὧν ποιεῖται τὸν λόγον,
<br class="lb"/>ὡς ἂν κακοηθεστέροις τῶν ἄλλων νοσημάτων, ἀναγκαῖον
<br class="lb"/>ἦν καὶ κατὰ τὴν γαστέρα χείρους γίνεσθαι.
</p>
                    </section>
                    <section id="body-1-1-2-32" class="div textpart section level5">
                      <blockquote class="quote lemma">Οὖρα δὲ τοῖσι πλείστοισι τουτέων ἢ λεπτὰ καὶ ὠμὰ καὶ
<br class="lb"/>ἄχροα καὶ κατὰ χρόνον σμικρὰ πεπαινόμενα κρισίμως, ἢ
<br class="lb"/>πάχος μὲν ἔχοντα, θολερὰ δὲ καὶ οὐδὲ καθιστάμενα,
<br class="lb"/>οὐδὲ ὑφιστάμενα, οὐδὲ πεπαινόμενα, ἢ σμικρὰ καὶ ὠμὰ
<br class="lb"/>καὶ κακὰ, τὰ δὲ ὑφιστάμενα καὶ κάκιστα ταῦτα πάντα.</blockquote>
                      <p class="p autofirst"><span class="milestone">50</span>Ταῦτα πάντα τὰ καθόλου διὰ τοῦ προγνωστικοῦ
<br class="lb"/>γράμματος ἐδίδαξε, ταῦτα καὶ νῦν ὡς ἐπὶ παραδειγμάτων
<br class="lb"/>διὰ τῶν κατὰ μέρος πιστοῦται· προεξηγησάμενοι δὲ κατὰ
<br class="lb"/>τὸ προγνωστικὸν οὐδὲν ἔτι δεόμεθα περὶ τῆς συμφωνίας


<a class="pb" href="#pb128" id="pb128">[p. 128]</a>


τούτων πρὸς ἐκεῖνα λέγειν, ἐναργῶς φαινομένης, ἐδείχθη
<br class="lb"/>γὰρ ἡμῖν ἐν ἐκείνοις ὠμῶν καὶ ἀπέπτων χυμῶν σημεῖα
<br class="lb"/>τὰ τοιαῦτα.
</p>
                    </section>
                    <section id="body-1-1-2-33" class="div textpart section level5">
                      <blockquote class="quote lemma">Βῆχες μὲν παρείποντο τοῖς πυρετοῖσι, γράψαι δὲ οὐκ ἔχω
<br class="lb"/>βλάβην οὐδ’ ὠφελείην γινομένην διὰ βηχὸς τότε.</blockquote>
                      <p class="p autofirst">Τῆς πλεονεξίας τῶν χυμῶν ἐκκαθαιρομένης εἰώθασιν
<br class="lb"/>αἱ βῆχες ἐπιφέρειν.
</p>
                    </section>
                    <section id="body-1-1-2-34" class="div textpart section level5">
                      <blockquote class="quote lemma">Χρόνια μὲν οὖν καὶ δυσχερέα καὶ πάνυ ἀτάκτως καὶ πεπλανημένως
<br class="lb"/>καὶ ἀκρίτως τὰ πλεῖστα τουτέων διετέλει γινόμενα
<br class="lb"/>καὶ τοῖσι πάνυ ὀλεθρίως ἔχουσι καὶ τοῖσι μή. εἰ
<br class="lb"/>γάρ τινες αὐτέων διαλείποιεν μικρὰ, ταχὺ πάλιν ὑπέστρεφον.
<br class="lb"/>ἔστι δ’ οἷσιν ἔκρινεν αὐτῶν ὀλίγοισιν, οἷσι τὰ
<br class="lb"/>βραχύτατα γίγνοιτο περὶ ὀγδοηκοστὴν ἐοῦσι καὶ τούτων


<a class="pb" href="#pb129" id="pb129">[p. 129]</a>


ἐνίοις ὑπέστρεψαν, ὥστε κατὰ χειμῶνα τοὺς πλείστους
<br class="lb"/>αὐτέων ἔτι νοσεῖν, τοῖσι δὲ πλείστοισιν ἀκρίτως
<br class="lb"/>ἐξέλειπον.</blockquote>
                      <p class="p autofirst">Εὔδηλον δ’ ὅτι τοῦ δευτέρου χειμῶνος μέμνηται νῦν
<br class="lb"/>οὗτος, οὐ τοῦ προτέρου, κατὰ τὴν προτέραν αὐτῷ λελεγμένου
<br class="lb"/>τῆς ὅλης καταστάσεως. ἅπαντα γὰρ ταῦτα τὰ νοσήματα
<br class="lb"/>περὶ ὧν ὁ λόγος αὐτῷ νῦν ἐστὶν, ἤκμασε μάλιστα
<br class="lb"/>καὶ κατὰ τὸ δεύτερον φθινόπωρον, εἶτα τινὰ μὲν αὐτῶν
<br class="lb"/>ἐπαύσατο χειμῶνος ἀρχομένου, τινὰ δὲ μέχρι πλείονος ἐπετάθη.
<br class="lb"/>
<span class="milestone">364</span>τὸ δ’ ἄτακτον αὐτῶν καὶ ὑποστροφῶδες
<br class="lb"/>ἐπὶ τῇ ψυχρότητι δηλονότι καὶ τῷ πλήθει τῶν ἐργαζομένων
<br class="lb"/>τὰ νοσήματα χυμῶν εἰκότως ἀπήντησε, διὸ καὶ συμπεσεῖν
<br class="lb"/>ὁμοίως αὐτὰ τοῖς περιγενομένοις.
</p>
                    </section>
                    <section id="body-1-1-2-35" class="div textpart section level5">
                      <blockquote class="quote lemma">Ὁμοίως δὲ ταῦτα ξυνέπιπτε τοῖσι περιγενομένοισι καὶ τοῖσι
<br class="lb"/>οὔ. πολλῆς δέ τινος γενομένης ἀκρισίης καὶ ποικίλης


<a class="pb" href="#pb130" id="pb130">[p. 130]</a>


ἐπὶ τῶν νοσημάτων καὶ μεγίστου μὲν σημείου καὶ κακίστου
<br class="lb"/>διὰ τέλεος παρεπομένου, τοῖσι πλείστοισιν ἀποσίτους εἶναι
<br class="lb"/>πάντων γευμάτων, <span class="milestone">51</span>μάλιστα δὲ τουτέων οἷσι καὶ τὰ
<br class="lb"/>ἄλλα ὀλεθρίως ἔχοι. διψώδεες δὲ οὐ λίην ἀκαίρως ἦσαν ἐπὶ
<br class="lb"/>τοῖσι πυρετοῖσι τούτοισιν.</blockquote>
                      <p class="p autofirst">Ὅτι τὸ ἐῤῥῶσθαι τὴν διάνοιαν καὶ εὖ ἔχειν πρὸς τὰς
<br class="lb"/>προσφορὰς ἀγαθὸν μέγιστον ἑτέρωθι πρὸς αὐτοῦ λέλεκται
<br class="lb"/>καὶ καθόλου καὶ νῦν καὶ διά τινος τοῦ κατὰ μέρος παραδείγματος
<br class="lb"/>ἐπιστώθη. τὸ δὲ μὴ λίαν αὐτοὺς διψώδεις εἶναι
<br class="lb"/>τῇ ποιότητι τῶν πλεοναζόντων χυμῶν εἰκότως
<br class="lb"/>ἠκολούθησε.
</p>
                    </section>
                    <section id="body-1-1-2-36" class="div textpart section level5">
                      <blockquote class="quote lemma">Γιγνομένων δὲ χρόνων μακρῶν καὶ πόνων πολλῶν καὶ κακῆς
<br class="lb"/>συντήξεως, ἐπὶ τουτέων ἀποστάσιες ἐγίγνοντο ἢ μείζους
<br class="lb"/>ὥστε ὑποφέρειν μὴ δύνασθαι ἢ μείους ὥστε μηδὲν ὠφελέειν,


<a class="pb" href="#pb131" id="pb131">[p. 131]</a>


ἀλλὰ ταχὺ παλινδρομέειν καὶ ξυνεπείγειν ἐπὶ τὸ
<br class="lb"/>κάκιον.</blockquote>
                      <p class="p autofirst">Ὅταν τὸ πλῆθος ᾖ πολὺ χυμῶν ἀπέπτων, αἱ ἀποστάσεις
<br class="lb"/>γίνονται· εἰ μὲν σμικραὶ εἶεν αἱ ἀποστάσεις, οὐδὲν
<br class="lb"/>ὠφελοῦσιν, εἰ δὲ μεγάλαι, φέρειν αὐτὰς ἡ δύναμις οὐ δύναται.
<br class="lb"/>ὅτι δὲ καὶ νῦν τὰς κατ’ ἔκρουν κενώσεις ἀποστάσεις
<br class="lb"/>ὀνομάζει διὰ τῆς ἐπιφερομένης ῥήσεως σαφῶς ἐδήλωσε.
</p>
                    </section>
                    <section id="body-1-1-2-37" class="div textpart section level5">
                      <blockquote class="quote lemma">Ἦν δὲ τουτέοισι τὰ γενόμενα δυσεντεριώδεα καὶ τεινεσμοὶ
<br class="lb"/>καὶ λειεντερίαι καὶ ῥοώδεες, ἔστι δ’ οἷσι καὶ ὕδρωπες, μετὰ
<br class="lb"/>τούτων καὶ ἄνευ τούτων ἆσαι.</blockquote>
                      <p class="p autofirst">Ἃς διὰ τῆς προγεγραμμένης ῥήσεως ἐν τῷ καθόλου
<br class="lb"/>γεγονέναι φησὶν ἀποστάσεις, ταύτας νῦν διεξέρχεται κατὰ
<br class="lb"/>μέρος. προείρηται δ’ ἡμῖν ἐν τοῖς πρόσθεν εἰκότως γενέσθαι
<br class="lb"/>τὰ τοιαῦτα νοσήματα τῶν περιττωμάτων εἰς τὴν


<a class="pb" href="#pb132" id="pb132">[p. 132]</a>


γαστέρα συῤῥεόντων, τὰς μὲν δυσεντερίας δηλονότι μετὰ
<br class="lb"/>τῶν αἱματωδῶν διαχωρημάτων καθ’ ὁντιναοῦν τρόπον
<br class="lb"/>γενομένας, τοὺς δὲ τεινεσμοὺς τάσεις ὄντας σφοδρὰς ἐπὶ
<br class="lb"/>τῆς κατὰ τὸ ἀπευθυσμένον ἑλκώσεως, τὰς δὲ λειεντερίας
<br class="lb"/>ταχείας διεξόδους ἀμεταβλήτων σιτίων οὔσας. ῥοώδεις δὲ
<br class="lb"/>λέγει τοὺς χωρὶς τούτων τῶν εἰρημένων παθημάτων διαχωροῦντας,
<br class="lb"/>ἀεί τε καὶ συνεχῶς ὑγρὰ διαχωρήματα. τοὺς δὲ
<br class="lb"/>καὶ εἰς ὑδέρους ὀξεῖς φη<span class="milestone">52</span>σι κατασκῆψαι διὰ τὴν
<br class="lb"/>πλεονεξίαν τῶν ψυχρῶν καὶ ὑγρῶν χυμῶν, ἐνίοις μὲν μετὰ
<br class="lb"/>τῶν προειρημένων συμπτωμάτων, ἐνίοις δὲ ἄνευ τούτων.
</p>
                    </section>
                    <section id="body-1-1-2-38" class="div textpart section level5">
                      <blockquote class="quote lemma">Ὅτι δὲ παραγένοιτο τούτων βιαίως, ταχὺ ξυνῄρει ἢ πάλιν,
<br class="lb"/>ἐπὶ τὸ μηδὲν ὠφελέειν.</blockquote>
                      <p class="p autofirst">Τὰ διὰ δυσπεψίαν καὶ πλῆθος τῶν ὠμῶν χυμῶν γινόμενα
<br class="lb"/>νοσήματα πρὸς τῶν ἐκκρίσεων οὐδὲν ὠφελεῖται. ἔφη


<a class="pb" href="#pb133" id="pb133">[p. 133]</a>


γὰρ τὰς μὲν πολλὰς βιαίους ταχὺ καθαιρεῖν τὴν δύναμιν,
<br class="lb"/>τὰς δὲ μὴ τοιαύτας οὐδὲν ὀνινάναι. οὐσῶν δὲ καὶ τούτων
<br class="lb"/>διττῶν, οὐδὲν ὠφελήσουσιν αἱ χωρὶς τοῦ πεφθῆναι, ἅτε καὶ
<br class="lb"/>τούτων ἔτι πολλῶν οὐδὲν ὠφελήσει τι χωρὶς τοῦ πεφθῆναι.
</p>
                    </section>
                    <section id="body-1-1-2-39" class="div textpart section level5">
                      <blockquote class="quote lemma">Ἐξανθήματα μικρὰ καὶ οὐκ ἀξίως τῆς ἐκκρίσεως τῶν νοσημάτων
<br class="lb"/>καὶ ταχὺ πάλιν ἀφανιζόμενα ἢ παρὰ τὰ ὦτα
<br class="lb"/>οἰδήματα μὴ λυόμενα καὶ οὐδὲν ἀποσημαίνοντα.</blockquote>
                      <p class="p autofirst">Κεφάλαιον ἁπάντων τῶν γενομένων παθημάτων ἢ τῶν
<br class="lb"/>χυμῶν ἦν ἀπεψία. εἰ δὲ καί που βιασαμένη τινὰς αὐτῶν
<br class="lb"/>ἡ φύσις ἐκκρίνειν ἐπεχείρησεν, οὐδὲν ἤνυσεν, ἀλλ’ ἡττηθεῖσα
<br class="lb"/>πρὸς αὐτῶν ἢ ἐπέτρεψεν αὐτίκα παλινδρομῆσαι πρὸς
<br class="lb"/>τὸ βάθος, ἢ δι’ ὀλιγότητα τῶν γενομένων ἐκκρίσεων εἰς
<br class="lb"/>ἀπόστασιν ὥρμησε.
</p>
                    </section>
                    <a class="pb" href="#pb134" id="pb134">[p. 134]</a>
                    <section id="body-1-1-2-40" class="div textpart section level5">
                      <blockquote class="quote lemma">Ἔστι δ’ οἶσιν ἐς ἄρθρα μάλιστα δὲ κατὰ τὸ ἰσχίον, ὀλίγοισι
<br class="lb"/>κρισίμως ἀπολιπόντα καὶ ταχὺ πάλιν ἐπικρατευόμενα
<br class="lb"/>ἐπὶ τὴν ἐξ ἀρχῆς ἔξιν.</blockquote>
                      <p class="p autofirst">Ὅτι μὲν οὖν ἡ κατ’ ἀπόθεσιν ἀπόστασις ἐν τοῖς χρονίοις
<br class="lb"/>μάλιστα νοσήμασι γίγνεται καὶ ὅτι μάλιστα παρ’
<br class="lb"/>αὐτοῦ μεμαθηκότες ἐκ τοῦ καθόλου καὶ νῦν ἐκ τοῦ κατὰ
<br class="lb"/>μέρος τούτου μαρτυρούμενον ἕξομεν. <span class="milestone">53</span>διὰ δὲ πολλὴν
<br class="lb"/>εἷναι τὴν περιουσίαν τῶν ὠμῶν καὶ ψυχρῶν χυμῶν καὶ
<br class="lb"/>ἀπέπτων εἰς τὸ μέγιστον τῶν ἄρθρων πολλοῖς ἀπέσκηψεν,
<br class="lb"/>ἀλλ’ οὐκ ἐκκρίνοντο, διὰ τὸ δύσπεπτον τῶν χυμῶν. εἰ δέ
<br class="lb"/>τινι τοῦτο ἔδοξε λωφῆσαι, ταχὺ πάλιν ὑπέστρεφε, τοῦτο γάρ
<br class="lb"/>ἐστι τὸ δηλούμενον, ἀπολιπόντα τὰ οἰδήματα, τῆς ἄνω φορᾶς
<br class="lb"/>γεγονυίας, ὑποστρέφοντα δὲ πάλιν ἐπὶ τὴν ἐξ ἀρχῆς ἕξιν ἀνέσκηψε.
<br class="lb"/>καὶ γὰρ καὶ τοῦτο δηλοῦται πρὸς αὐτοῦ διὰ τοῦ


<a class="pb" href="#pb135" id="pb135">[p. 135]</a>


φάναι καὶ ταχὺ πάλιν ἐπικρατούμενα ἐπὶ τὴν ἐξ ἀρχῆς
<br class="lb"/>ἕξιν.
</p>
                    </section>
                    <section id="body-1-1-2-41" class="div textpart section level5">
                      <blockquote class="quote lemma">Ἔθνησκον δὲ ἐκ πάντων μὲν, πλεῖστοι δὲ ἐκ τουτέων, παιδία,
<br class="lb"/>ὅσα ἀπὸ γάλακτος ἤδη καὶ πρεσβύτερα, ὀκταέτεα
<br class="lb"/>καὶ δεκαέτεα καὶ ὅσα πρὸ ἥβης ἦσαν. ἐγίνετο δὲ τούτοισι
<br class="lb"/>ταῦτα οὐκ ἄνευ τῶν πρώτων γεγραμμένων. τὰ δὲ
<br class="lb"/>πρῶτα πολλοῖσιν ἄνευ τουτέων.</blockquote>
                      <p class="p autofirst">Τῆς καταστάσεως ἐπικρατοῦν ἐσχηκυίας μάλιστα τὸ
<br class="lb"/>ὑγρὸν, ἐπὶ πλεῖστον γὰρ τοῦτο τοῦ κατὰ φύσιν ἐξετράπετο
<br class="lb"/>τῆς καθ’ ὑγρότητα καὶ ψυχρότητα μοχθηρίας, ἐπ’ ὀλίγον
<br class="lb"/>ὄντες ψυχροὶ καὶ ξηροί. δέδεικται γὰρ ἡμῖν ἑτοιμότερον
<br class="lb"/>πάσχειν τὰ σώματα πρὸς ἐκείνων τῶν αἰτίων, ὅσα συγγενῆ
<br class="lb"/>ταῖς δυσκρασίαις αὐτῶν ἐστίν.
</p>
                    </section>
                    <a class="pb" href="#pb136" id="pb136">[p. 136]</a>
                    <section id="body-1-1-2-42" class="div textpart section level5">
                      <blockquote class="quote lemma">Ἓν μοῦνον δὲ χρηστὸν καὶ μέγιστον τῶν γενομένων σημείων
<br class="lb"/>καὶ πλείστους ἐῤῥύσατο τῶν ὄν<span class="milestone">365</span>των ἐπὶ τοῖς
<br class="lb"/>μεγίστοισι κινδύνοισιν, οἷσιν ἐπὶ τὸ στραγγουριῶδες ἐτράπετο
<br class="lb"/>καὶ ἐς τοῦτο καὶ ἀποστάσιες ἐγίνοντο. ξυνέπιπτε
<br class="lb"/>δὲ καὶ ἐν τοῖσι πλείστοισι τὸ στραγγουριῶδες τῇσι ἡλικίῃσιν
<br class="lb"/>ταύτῃσι γίνεσθαι μάλιστα. ἐγίνετο δὲ καὶ τῶν
<br class="lb"/>ἄλλων πολλοῖσιν ὀρθοστάδην καὶ ἐπὶ τῶν νοσημάτων,
<br class="lb"/>ταχὺ δὲ καὶ μεγάλη τις ἡ μεταβολὴ τούτοισι πάντων
<br class="lb"/>ἐγίνετο· κοιλίαι τε γὰρ εἰ καὶ τύχοιεν ἐφυγραινόμεναι,
<br class="lb"/>κακοήθεα τρόπον ταχὺ ξυνίσταντο, γεύμασί τε πᾶσιν
<br class="lb"/>ἡδέως εἶχον, οἵ τε πυρετοὶ πρῃέες μετὰ ταῦτα. χρόνια
<br class="lb"/>δὲ τουτέοισι τὰ περὶ τὴν στραγγουρίαν καὶ ἐπίπονα
<br class="lb"/>ἦν.</blockquote>
                      <p class="p autofirst">Εἰρήκει καὶ πρόσθεν στραγγουριώδη καὶ ἀνεφριτικὰ
<br class="lb"/>τούτοις γενέσθαι συμπτώματα καίπερ ἔχοντά τινα κοινωνίαν,
<br class="lb"/>ἀλλ’ ἄλλα ἀντ’ ἄλλων. καὶ ἡμεῖς ἔφαμεν ἐκκαθαιρομένου


<a class="pb" href="#pb137" id="pb137">[p. 137]</a>


τοῦ σώματος ὅλου τὰ περιττώματα διὰ τῶν νεφρῶν
<br class="lb"/>τὴν στραγγουρίαν αὐτοῖς γίγνεσθαι μὲν καὶ ἄλλως, μάλιστα
<br class="lb"/>δὲ διὰ δριμύτητα τῶν συῤῥεόντων οὔρων, ἐφ’ ᾗ καὶ νῦν
<br class="lb"/>αἰτία συνέστη. μεμνῆσθαι δὲ χρὴ πάλιν ὅτι καὶ νῦν ἀποστάσεις
<br class="lb"/>ἐπὶ στραγγουρίαν ἔφη γε<span class="milestone">54</span>γονέναι καίτοι
<br class="lb"/>κατ’ ἔκρουν, οὐ κατ’ ἀπόθεσιν τῶν λυπούντων χυμῶν ἀποχωρησάντων
<br class="lb"/>ὅλου τοῦ σώματος. ὥσπερ γὰρ διὰ γαστρὸς
<br class="lb"/>πολλάκις ἐκκαθαίρεται τὸ σύμπαν σῶμα, οὕτω καὶ διὰ
<br class="lb"/>νεφρῶν καὶ κύστεως. χρόνια τούτοισι τὰ κατὰ τὴν στραγγουρίαν
<br class="lb"/>καὶ ἐπιπόνως ἐκκαθαίροντες ὅλον τὸ σῶμα διὰ τῆς στραγγουρίας.
<br class="lb"/>ταῦτα δ’ ἀναγκαῖον ἦν πάσχειν τὰ μόρια, δι’ ὧν
<br class="lb"/>ἡ ἔκκρισις ἐγίγνετο τῶν δριμέων οὔρων, δηλονότι δακνόμενα
<br class="lb"/>καὶ τῷ συνεχεῖ τῆς ἀποκρίσεως ἐνοχλούμενα, διόπερ
<br class="lb"/>καὶ ἐπιπόνως εἶχον ἐν αὐτῇ τῇ διόδῳ τῶν οὔρων. χρόνῳ
<br class="lb"/>δ’ αὐτοῖς πλείονι τὰ τοιαῦτα συμπτώματα ἐγίνετο, διὰ τὸ
<br class="lb"/>πλῆθος τῶν ἐκκαθαιρομένων περιττωμάτων.
</p>
                    </section>
                    <a class="pb" href="#pb138" id="pb138">[p. 138]</a>
                    <section id="body-1-1-2-43" class="div textpart section level5">
                      <blockquote class="quote lemma">Οὖρα δὲ τουτέοισιν εἴη πολλὰ, παχέα, ποικίλα καὶ ἐρυθρὰ,
<br class="lb"/>μιξόπυα μετ’ ὀδύνης.</blockquote>
                      <p class="p autofirst">Ταῦτα πάντα τοῦ παντὸς σώματος ἀποτιθεμένου τὴν
<br class="lb"/>περιουσίαν τῶν μοχθηρῶν χυμῶν ἐγίνετο, διὸ καὶ πάντες
<br class="lb"/>ἐσώθησαν. ποικίλης δ’ οὔσης αὐτῆς, ὡς ἔμπροσθεν ἔφαμεν,
<br class="lb"/>ἄλλο γὰρ ἄλλῳ τὸ πλεονάζον ἦν, εἰκότως κἀν τοῖς οὔροις
<br class="lb"/>γενέσθαι ποικιλίαν, οὐχ ἅπασιν ὁμοίων γιγνομένων αὐτῶν,
<br class="lb"/>ἀλλὰ τοῖς μὲν τοίως, τοῖς δὲ τοίως.
</p>
                    </section>
                    <section id="body-1-1-2-44" class="div textpart section level5">
                      <blockquote class="quote lemma">Περιεγένοντο δὲ πάντες οὗτοι καὶ οὐδένα τούτων οἶδα ἀποθανόντα.
<br class="lb"/>ὅσα δ’ ἀκινδύνως.</blockquote>
                      <p class="p autofirst">Διὰ τί μὲν περιεγένοντο προείρηται, ἐξηνέχθησαν δὲ
<br class="lb"/>διὰ τῶν οὔρων. τὸ δ’ ὅσα ἀκινδύνως ἔστιν ἔνιοι τῆς ἐχομένης


<a class="pb" href="#pb139" id="pb139">[p. 139]</a>


λέξεως προτάττουσιν, ἔνθα καὶ τὴν ἐξήγησιν αὐτοῦ
<br class="lb"/>ποιησόμεθα μετὰ τὴν δευτέραν κατάστασιν.
</p>
                    </section>
                    <section id="body-1-1-2-45" class="div textpart section level5">
                      <blockquote class="quote lemma">Πεπασμοὺς τῶν ἀπιόντων πάντας πάντοθεν ἐπικαίρους ἢ
<br class="lb"/>καλὰς καὶ κρισίμους ἀποστάσιας σκοπέεσθαι.</blockquote>
                      <p class="p autofirst"><span class="milestone">55</span>Ἔνιοι δὲ τὸ πέρας τῆς προγεγραμμένης καταστάσεως
<br class="lb"/>ἀρχὴν ἐποιήσαντο τῆς νῦν προκειμένης ἐξηγήσεως,
<br class="lb"/>ὡς ἔχειν αὐτὴν οὕτως· ὅσα δ’ ἀκινδύνως πεπασμοὺς τῶν ἀπιόντων
<br class="lb"/>πάντας πάντοθεν ἐπικαίρους ἢ καλὰς καὶ κρισίμους ἀποστάσιας
<br class="lb"/>σκοπεῖσθαι, ἵνα ἡ διάνοια τοῦ λόγου τοιαύτη τις
<br class="lb"/>εἴη. ὅσα δ’ ἀκινδύνως προέρχεται πάθη, σκεπτέον ἐπ’ αὐτῶν
<br class="lb"/>ἐστὶ τοὺς πεπασμούς. ἐγχωρεῖ γε μὴν καὶ αὐτὴν καθ’
<br class="lb"/>ἑαυτὴν ἀναγινώσκειν τὴν προκειμένην ῥῆσιν, ἵν’ ὁ λόγος
<br class="lb"/>ᾖ περὶ πάντων ἁπλῶς νοσημάτων αὐτῷ καθόλου λεγόμενος
<br class="lb"/>τῶν χωρὶς πεπασμοῦ. πέψις γάρ τίς ἐστι τῶν παρὰ φύσιν


<a class="pb" href="#pb140" id="pb140">[p. 140]</a>


ὁ πεπασμὸς τοῦ νοσήματος, αὕτη δὲ ἡ πέψις εἰς τὴν
<br class="lb"/>τοῦ πέττοντος οὐσίαν ἀγωγή τίς ἐστι τοῦ πεττομένου.
<br class="lb"/>κατὰ φύσιν μὲν οὖν ἔχοντος τοῦ σώματος, ὅταν καὶ τὸ πεττόμενον
<br class="lb"/>οἰκείαν ἔχῃ φύσιν τῷ πέττοντι, μεταβολὴ καὶ ἀλλοίωσις
<br class="lb"/>ἁπάσης τῆς πεττομένης οὐσίας ἢ τοῦ πλείστου μέρους αὐτῆς
<br class="lb"/>γίνεται, βραχυτάτου περιττεύοντος ἡμῖν ἡμιπέπτου.
<br class="lb"/>παρὰ φύσιν δὲ διακειμένων, ὅπερ ἐστὶν ἀλλοτρίων ὑπαρχόντων
<br class="lb"/>τῇ τοῦ μεταβάλλοντός τε καὶ ἀλλοιοῦντος φύσει,
<br class="lb"/>τὸ μὲν ἐξομοιούμενον ὀλίγον γίνεται, τὸ δ’ ἡμίπεπτον περίττωμα
<br class="lb"/>πολύ. καθάπερ δ’ ἐπὶ τῶν κατὰ φύσιν ἐχόντων
<br class="lb"/>σωμάτων τὰ περιττώματα τὴν πέψιν ἐνεδείκνυτο, κατὰ τὸν
<br class="lb"/>αὐτὸν τρόπον ἐπὶ τῶν νοσούντων σωμάτων ἐνδείξεται. τῶν
<br class="lb"/>μὲν οὖν τὴν γαστέρα τὰ περιττώματα κάτω διαχωρούμενα
<br class="lb"/>τὴν ἀπεψίαν τε καὶ πέψιν ἐκ τῆς ἑαυτῶν ἰδέας ἐνδείκνυται,
<br class="lb"/>τῶν δὲ κατὰ θώρακα καὶ πνεύμονα τὰ κατὰ βηχὸς
<br class="lb"/>ἀναγόμενα, τῶν δὲ κατὰ τὸν ἐγκέφαλον τὰ διὰ τῆς ῥινὸς
<br class="lb"/>ἐκκρινόμενα, τὰ δὲ κατὰ τὰς φλέβας τὰ κατὰ τῶν οὔρων
<br class="lb"/>ἀπερχόμενα. δέδεικται δὲ περὶ τούτων ἔν τε τοῖς περὶ φυσικῶν


<a class="pb" href="#pb141" id="pb141">[p. 141]</a>


δυνάμεων ὑπομνήμασι καὶ ἐν τοῖς περὶ κρίσεων
<br class="lb"/>λόγοις, οὐχ ἥκιστα δὲ κἀν τοῖς περὶ τῶν ἐν νόσοις καιρῶν,
<br class="lb"/>οἷς γέγραπται τῶν πεττομένων νοσημάτων τὰ γνωρίσματα.
<br class="lb"/>καὶ νῦν οὖν ὁ Ἱπποκράτης αὐτὸ τοῦτό γε κελεύει πράττειν
<br class="lb"/>ἐπισκοποῦντας τοὺς πεπασμοὺς τῶν νοσημάτων ἐκ τῶν ἐκκρινομένων
<br class="lb"/>περιττωμάτων. ἔνιοι δὲ κατὰ τὸ πέρας τῆς ῥήσεως
<br class="lb"/>ἀντὶ τοῦ σκοπεῖσθαι γράφουσι ποιέεσθαι, πρακτικόν
<br class="lb"/>τινα καὶ θεραπευτικὸν καὶ συμβουλευτικὸν εἶναι βουλόμενοι
<br class="lb"/>τὸν λόγον, οὐ διαγνωρισμός. εἰ μὲν γὰρ σκοπεῖσθαι τοὺς
<br class="lb"/>πεπασμοὺς κελεύει, διαγνωστικός τε καὶ προγνωστικὸς ὁ λόγος
<br class="lb"/>ἐστίν· εἰ δ’ αὖ ποιεῖσθαι, θεραπευτικός ἐστιν. εὔδηλον
<br class="lb"/>δ’ ὅτι πεπασμοὺς ἐργάζεται τὰ συμμέτρως θερμαίνοντα
<br class="lb"/>πάντα, τοῦτο μὲν ἐδέσματα, τοῦτο δὲ καταντλήματα καὶ
<br class="lb"/>καταπλάσματα, καὶ τρίψις δὲ μετρία καὶ λουτρὸν ἐκ τούτου
<br class="lb"/>τοῦ γένους εἰσίν. εἴρηται δ’ αὐτῶν πάντων ἡ κατὰ μέρος
<br class="lb"/>χρῆσις ἐν τοῖς τῆς θεραπευτικῆς μεθόδου γράμμασιν. οὐ
<br class="lb"/>μόνον δὲ πεπασμοὺς τῶν νοσημάτων σκοπεῖσθαι προσῆκεν
<br class="lb"/>ἡ ποιεῖν αὐτὸν, ἑκάτερον γὰρ ἀληθὲς, ἀλλὰ καὶ τὰς ἀποστάσεις
<br class="lb"/>τὰς κατ’ ἔκρουν, ὅπερ καὶ μάλιστα χρὴ σπουδάζειν,


<a class="pb" href="#pb142" id="pb142">[p. 142]</a>


ἤτοι τὰς κατ’ ἀπόθεσιν εἰς ἀκυρώτερα μέρη· δεύτερος γὰρ
<br class="lb"/>οὗτος σκοπὸς ἀποτυγχανομένου τοῦ κατ’ ἔκρουν. εἰ μὲν οὖν
<br class="lb"/>ἐπὶ γαστέρα ῥέποι τὰ περιττώματα, ταῦτα συνεργεῖν προσήκει,
<br class="lb"/>κλύσμασί τε χρώμενον ἐπισπᾶσθαι δυναμένοις ἐνταῦθα
<br class="lb"/>καὶ τοῖς κατὰ τὴν δίαιταν πᾶσαν εἰς τοῦτο συντελοῦσιν.
<br class="lb"/>εἰ δ’ ἐπὶ νεφροὺς, τοῖς οὐρητικοῖς, εἰ δὲ ἐπὶ κῶλον, ἐκεῖνο
<br class="lb"/>θερμαίνοντα διὰ τῶν δριμυτέρων φαρμάκων.
</p>
                    </section>
                    <section id="body-1-1-2-46" class="div textpart section level5">
                      <blockquote class="quote lemma"><span class="milestone">56</span>Πεπασμοὶ ταχύτητα κρίσεως καὶ ἀσφάλειαν ὑγιεινὴν
<br class="lb"/>σημαίνουσι.</blockquote>
                      <p class="p autofirst"><span class="milestone">366</span>Ἐπὶ τῆς προγεγραμμένης ῥήσεως ἔφην ἐνίους
<br class="lb"/>μὲν σκοπεῖσθαι τοὺς πεπασμοὺς ἀξιοῦν, ἐνίους δὲ καὶ ποιεῖσθαι
<br class="lb"/>καὶ γράφειν ἑκατέρους τὸ τέλος τῆς ῥήσεως διττῶς
<br class="lb"/>ἐξηγουμένους, τοὺς μὲν ἑτέρους σκοπεῖσθαι τοῖς ἰατροῖς,
<br class="lb"/>τοὺς δὲ ἑτέρους ποιεῖσθαι. χρησίμως δ’ ἔφην ἑκάτερον


<a class="pb" href="#pb143" id="pb143">[p. 143]</a>


ἀσκεῖσθαι τοῖς ἰατροῖς, ὥστε καὶ σκοπεῖσθαι γεγραμμένον,
<br class="lb"/>εἰ πάντως ἀκολουθεῖ αὐτῷ καὶ τὸ ποιεῖσθαι. μιμητὴν γὰρ
<br class="lb"/>ἅμα καὶ ὑπηρέτην ὁ Ἱπποκράτης ἀξιοῖ τὸν ἰατρὸν εἶναι
<br class="lb"/>τῆς φύσεως. ὅτι μέντοι βέλτιόν ἐστι γράφειν ἐπὶ τῆς προτέρας
<br class="lb"/>ῥήσεως τὸ σκοπεῖσθαι δῆλον ἐποίησε κατ’ αὐτὴν
<br class="lb"/>εἰπὼν τοὺς πεπασμοὺς σημαίνειν ταχύτητα κρίσεως καὶ
<br class="lb"/>ἀσφάλειαν ὑγιεινήν. οὐδὲ γὰρ ἂν ἔφησε σημαίνουσιν, ἀλλὰ
<br class="lb"/>ποιέουσιν, εἰ συνεβούλευσε τοῖς ἰατροῖς αὐτοῦ ἐργάζεσθαι τοὺς
<br class="lb"/>πεπασμούς. ἀλλὰ τοῦτο μὲν ἐν οἷς θεραπεύει τὰ νοσήματα
<br class="lb"/>συμβουλεύει. νῦν δὲ κατὰ τὴν τῶν ἐπιδημιῶν πραγματείαν
<br class="lb"/>εἰς διαγνώσεις αὐτοὺς καὶ προγνώσεις ἐπανατείνει, συνεμφαινομένης
<br class="lb"/>μὲν ἐν τῇ καθόλου καὶ τῆς θεραπευτικῆς
<br class="lb"/>ὁδοῦ, μὴ μέντοι λεγομένης. ὅτι δὲ συνεμφαίνεται δῆλον.
<br class="lb"/>εἰ γὰρ ἀξιοῖ τὰ καλῶς ὑπὸ τῆς φύσεως γινόμενα μιμεῖσθαι
<br class="lb"/>τὸν ἰατρὸν, εἰ πεπασμοὶ δὲ ἔργον αὐτῆς ἐστὶν, εὔδηλον ὅτι
<br class="lb"/>καὶ τάχος κρίσεως καὶ ἀσφάλειαν καὶ ὑγείαν δηλώσουσι, καὶ
<br class="lb"/>ἡμεῖς δὲ συνεργοῦντες αὐτοῖς ἐργασόμεθα πεπασμούς.
</p>
                    </section>
                    <a class="pb" href="#pb144" id="pb144">[p. 144]</a>
                    <section id="body-1-1-2-47" class="div textpart section level5">
                      <blockquote class="quote lemma">Ὠμὰ δὲ καὶ ἄπεπτα καὶ ἐς κακὰς ἀποστάσιας τρεπόμενα ἢ
<br class="lb"/>ἀκρισίας ἢ πόνους ἢ χρόνους ἢ θανάτους ἢ τῶν αὐτῶν
<br class="lb"/>ὑποστροφάς.</blockquote>
                      <p class="p autofirst">Ὥσπερ οἱ πεπασμοὶ γίνονται τῆς φύσεως κρατούσης
<br class="lb"/>τῶν νοσωδῶν αἰτίων, οὕτω καὶ μὴ κρατούσης τὰ ἐναντία.
<br class="lb"/>τῷ μὲν οὖν ἐπὶ τῶν πεπασμῶν εἰρημένῳ, ταχύτητα κρίσεως,
<br class="lb"/>ἐναντίον ἐστὶ τὸ χρονίζειν τὰ νοσήματα, τῷ δ’ ἐπ’ ἐκείνοις
<br class="lb"/>ἀσφάλειαν ἀντίκειται τό τε τῆς ἀκρισίας καὶ τὸ τοῦ
<br class="lb"/>θανάτου καὶ τὸ τῶν αὐτῶν ὑποστροφάς. τῷ δ’ ἐπ’ ἐκείνοις
<br class="lb"/>ὑγιεινὴν κοινῇ μὲν πάντα τὰ νῦν εἰρημένα καὶ κατὰ μέρος
<br class="lb"/>δὲ οἱ πόνοι. τὰ γὰρ ὑγιαίνοντα σώματα τὴν εἴτ’ ἀπονίαν
<br class="lb"/>εἴτ’ ἀνωδυνίαν εἴτ’ ἀοχλησίαν ἐθέλοις ὀνομάζειν, <span class="milestone">57</span>ἴδιον
<br class="lb"/>ἀχώριστον ἔχει. τὸ δὲ τῆς ἀκρισίας ὄνομα μέμνημαι δήπου
<br class="lb"/>λεγόμενον ὑπ’ αὐτοῦ διττῶς, ὡς ἤτοι μηδ’ ὅλως ἐσομένης
<br class="lb"/>κρίσεως ἢ μοχθηρῶς ἐσομένης, κατ’ ἄμφω τε ταῦτα τὰ σημαινόμενα
<br class="lb"/>ταῖς ἀπεψίαις τῶν νοσημάτων ἀκολουθοῦσιν αἱ


<a class="pb" href="#pb145" id="pb145">[p. 145]</a>


ἀκρισίαι. μέμνησθε δὲ, ὡς ἡ ὅλη πέψις τοῦ νοσήματος ἐν
<br class="lb"/>τῇ τῶν χυμῶν ἀλλοιώσει γίνεται. διά τε γὰρ τῶν στερεῶν
<br class="lb"/>σωμάτων ἡ φύσις διατέταται, δύναμις ἐκείνων οὖσα, καὶ τὸ
<br class="lb"/>πέττεσθαι τοῖς χυμοῖς ὑπὸ τῶν στερεῶν ὑγιαινόντων γίνεται,
<br class="lb"/>ὡς ὅταν γε καὶ αὐτὰ ταῦτα νοσεῖ, καθ’ ἕξιν μὲν ἤδη
<br class="lb"/>τὸ νόσημα τοῦτο καὶ κίνδυνον ἔσχατόν ἐστιν οἷς ἐπάγει.
<br class="lb"/>θεραπευθῆναι δ’ οὐ δύναται πρὶν αὐτὰ τὰ στερεὰ σώματα
<br class="lb"/>τὴν οἰκείαν ἀνακτήσασθαι δύναμιν, ἥτις ἐν συμμετρίᾳ κεῖται
<br class="lb"/>θερμοῦ καὶ ψυχροῦ καὶ ξηροῦ καὶ ὑγροῦ. διὸ καὶ τῆς
<br class="lb"/>ὑγείας αὐτῆς τῶν στερεῶν σωμάτων ἐν τῇ τούτων συμμετρίᾳ
<br class="lb"/>τὴν ὕπαρξιν ὑπάρχειν, ὡς μηδὲν διαφέρειν ἢ εὐκρασίαν
<br class="lb"/>ὁμοιομερῶν φάναιτ’ ἂν εἶναι τὴν ὑγείαν ἢ συμμετρίαν
<br class="lb"/>τῶν στοιχείων ἐξ ὧν γεγόναμεν. ὅπως δὲ χρὴ τὰς αὐτῶν
<br class="lb"/>τῶν στερεῶν σωμάτων νόσους ἰάσασθαι, λέλεκται διὰ τῶν
<br class="lb"/>τῆς θεραπευτικῆς μεθόδου βιβλίων. ἅπαντα δ’ ἐν πᾶσιν
<br class="lb"/>οὐκ ἐγχωρεῖ λέγειν· ἀρκεῖ γὰρ μόνον ἐνταῦθα τῶν περιπιπτόντων
<br class="lb"/>θεραπευτικῶν λογισμῶν ἐπισημαίνεσθαι τὰ κεφάλαια,
<br class="lb"/>καθάπερ ἐν τοῖς θεραπευτικοῖς τῶν διαγνωστικῶν.


<a class="pb" href="#pb146" id="pb146">[p. 146]</a>


τὸ μὲν γὰρ ἴδιον ἑκάστης πραγματείας, χρὴ τελέως διεξέρχεσθαι,
<br class="lb"/>τὸ δὲ παραπίπτον, ἐπισημαίνεσθαι διὰ κεφαλαίων.
</p>
                    </section>
                    <section id="body-1-1-2-48" class="div textpart section level5">
                      <blockquote class="quote lemma">Ὅ τι δὲ τουτέων ἔσται μάλιστα, σκεπτέον ἐξ ἄλλων.</blockquote>
                      <p class="p autofirst">Ὧν ἀναμιμνήσκει τῆς προγνωστικῆς τέχνης καὶ ὧν ἐδίδαξεν
<br class="lb"/>ἐν τῷ προγνωστικῷ συγγράμματι. τῶν γὰρ προειρημένων
<br class="lb"/>ἕκαστον ἐκ τῶν ἐν ἐκείνῳ τῷ βιβλίῳ γεγραμμένων καὶ ἡμεῖς
<br class="lb"/>ἐξηγησάμεθα διὰ τῶν τριῶν ὑπομνημάτων. καὶ κατά γε τὸ
<br class="lb"/>τέλος δέδεικται τὰ τῶν ἐπιδημιῶν ἑπόμενα τῷ προγνωστικῷ.
<br class="lb"/>καὶ πρὸς τούτοις δὲ, τοῦ γραφῆναι τὰ εἰς ἐκεῖνο τὸ
<br class="lb"/>βιβλίον ὑπομνήματα, διὰ τῶν περὶ κρίσεων, εἴρηντο προγνώσεις
<br class="lb"/>ὀλεθρίου καὶ ἐπιεικοῦς νοσήματος. αἵτινες δὲ προθεσμίαι
<br class="lb"/>τῶν κρίσεών εἰσιν ἐφ’ ἑκάστῳ καὶ τίνες μὲν ἀγαθαὶ
<br class="lb"/>κρίσεις, τίνες δὲ σφαλεραὶ, βίαιοί τε καὶ οὐ βίαιοι.


<a class="pb" href="#pb147" id="pb147">[p. 147]</a>


περί τε τῶν ἅλλων ἁπάντων καὶ ὅσης ταύτης ἔχεται τῆς
<br class="lb"/>θεωρίας.
</p>
                    </section>
                    <section id="body-1-1-2-49" class="div textpart section level5">
                      <blockquote class="quote lemma">Λέγειν τὰ προγινόμενα, γινώσκειν τὰ παρεόντα, προλέγειν
<br class="lb"/>τὰ ἐσόμενα.</blockquote>
                      <p class="p autofirst">Καὶ τῷ προγνωστικῷ συγγράμματι κατ’ ἀρχὰς εὐθὺς
<br class="lb"/>εἶπε, προγινώσκων γὰρ καὶ προλέ<span class="milestone">58</span>γων, τά τε παρεόντα
<br class="lb"/>καὶ τὰ προγενόμενα καὶ τὰ μέλλοντα ἔσεσθαι, ὡς
<br class="lb"/>περὶ τοὺς τρεῖς χρόνους καταγινομένης τῆς προγνώσεως.
<br class="lb"/>καὶ ὅπως χρὴ τοῦτο διαπράττεσθαι, διὰ τῶν εἰς ἐκεῖνο τὸ
<br class="lb"/>βιβλίον ὑπομνημάτων εἴρηται.
</p>
                    </section>
                    <section id="body-1-1-2-50" class="div textpart section level5">
                      <blockquote class="quote lemma">Μελετᾶν ταῦτα.</blockquote>
                      <a class="pb" href="#pb148" id="pb148">[p. 148]</a>
                      <p class="p autofirst">Ἐνταῦθα νῦν τὸ μελετᾶν ἀντὶ τοῦ ἀσκεῖν εἶπεν, ἐν
<br class="lb"/>ἄλλοις δὲ πολλάκις τὴν ἐπιμέλειαν ὀνομάζει μελέτην.
</p>
                    </section>
                    <section id="body-1-1-2-51" class="div textpart section level5">
                      <blockquote class="quote lemma">Ἀσκεῖν περὶ τοῦ τὰ νουσήματα δύο ὠφελέειν ἢ μὴ βλάπτειν.</blockquote>
                      <p class="p autofirst">Ἐγὼ τοῦτο μικρὸν ᾤμην τότε καὶ οὐκ ἄξιον Ἱπποκράτους.
<br class="lb"/>ἅπασι γὰρ ἀνθρώποις ὑπάρχειν πρόδηλον ἐνόμιζον,
<br class="lb"/>χρὴ τὸν ἰατρὸν στοχάζεσθαι μὲν μάλιστα τῆς ὠφελείας
<br class="lb"/>τῶν καμνόντων, εἰ δὲ μὴ, ἀλλὰ τοῦ μὴ βλάπτειν αὐτούς.
<br class="lb"/>ἐπεὶ δὲ πολλοὺς τῶν ἐνδόξων ἰατρῶν ἐθεασάμην ἐγκληθέντας
<br class="lb"/>δικαίως ἐφ’ οἷς ἔπραξαν ἢ φλεβοτομήσαντες ἢ λούσαντες
<br class="lb"/>ἢ φάρμακον διδόντες ἢ οἶνον ἢ ὕδωρ ψυχρὸν, ἐνενόησα
<br class="lb"/>τάχα μέν τι καὶ αὐτῷ τῷ Ἱπποκράτει συμβῆναι τὸ
<br class="lb"/>τοιοῦτον, ἐξ ἀνάγκης δ’ οὖν, πολλοῖς καὶ ἄλλοις τῶν κατ’
<br class="lb"/>αὐτὸν ἰατρῶν, ἐξ ἐκείνου τε, περὶ παντὸς ἐποιησάμην, εἴ
<br class="lb"/>ποτέ τι τῷ κάμνοντι μέγα προσφέροιμι βοήθημα, προδιασκέπτεσθαι


<a class="pb" href="#pb149" id="pb149">[p. 149]</a>


παρ’ ἑαυτῷ, μὴ μόνον ὅσον ὠφελήσω τοῦ σκοποῦ
<br class="lb"/>τυχὼν, ἀλλὰ καὶ ὅσον βλάψω ἀποτυχών. οὐδὲν οὖν
<br class="lb"/>οὐδεπώποτ’ ἔπραξα μὴ πειράσας αὐτὸς πρότερον, ἐὰν ἀποτύχω
<br class="lb"/>τοῦ σκοποῦ, μηδὲν βλάψαι τὸν νοσοῦντα. τινὲς δὲ
<br class="lb"/>τῶν ἰατρῶν ὁμοίως τοῖς τοὺς κύβους ἀναῤῥίπτουσιν εἰώθασιν
<br class="lb"/>ἐπὶ τῶν καμνόντων βοηθήματα προσφέρειν, ὧν ἡ
<br class="lb"/>ἀποτυχία μεγίστην ἐπιφέρει βλάβην τοῖς νοσοῦσι. τοῖς μὲν
<br class="lb"/>οὖν μανθάνουσι τὴν τέχνην οἶδ’ ὅτι δόξει καθάπερ μοί
<br class="lb"/>ποτε τὸ ὠφελέειν ἢ μὴ βλάπτειν οὐκ ἄξιον πρὸς Ἱπποκράτους
<br class="lb"/>γεγράφθαι πρώτου, τοῖς δ’ ἰατρεύουσιν ἤδη σαφῶς
<br class="lb"/>οἶδα τὴν δύναμιν αὐτοῦ φανησομένην. ἐὰν δὲ καὶ διὰ προπετῆ
<br class="lb"/>χρῆσιν ἐνίοτε βοηθήματος ἰσχυροῦ συμβῇ τὸν κάμνοντα
<br class="lb"/>διαφθαρῆναι, μάλιστα νοήσουσιν οὗ νῦν ὁ Ἱπποκράτης
<br class="lb"/>παρῄνεσε τὴν δύναμιν.
</p>
                    </section>
                    <section id="body-1-1-2-52" class="div textpart section level5">
                      <blockquote class="quote lemma"><span class="milestone">59</span><span class="milestone">367</span>Ἡ τέχνη διὰ τριῶν, τὸ νόσημα, ὁ νοσέων


<a class="pb" href="#pb150" id="pb150">[p. 150]</a>


καὶ ὁ ἰητρὸς ὑπηρέτης τῆς τέχνης. ἐναντιοῦσθαι τῷ
<br class="lb"/>νοσήματι τὸν νοσέοντα μετὰ ἰατροῦ χρή.</blockquote>
                      <p class="p autofirst">Τρία πάντ’ εἶναί φησι, περὶ ὧν καὶ δι’ ὧν θεραπεία
<br class="lb"/>περαίνεται, πρῶτον μὲν τὸ νόσημα, εἶθ’ ὁ ἰατρὸς, ἀνταγωνιζομένων
<br class="lb"/>ἀλλήλοις καὶ ὡς ἄν τις εἴποι, διαμαχομένων τε
<br class="lb"/>καὶ πολεμούντων, τοῦ τε ἰατροῦ καὶ τοῦ νοσήματος. ὁ μὲν
<br class="lb"/>γὰρ ἰατρὸς ἀνελεῖν ἐπιχειρεῖ τὸ νόσημα, τῷ δὲ μὴ νικηθῆναι
<br class="lb"/>πρόκειται. τρίτος δ’ ἐπ’ αὐτοῖς ὁ κάμνων ἐστὶν, ἐὰν
<br class="lb"/>μὲν πείθηται τῷ ἰατρῷ καὶ τὰ προσταττόμενα πράττῃ,
<br class="lb"/>συναγωνιστὴς γενόμενος αὐτῷ καὶ πολεμῶν τῷ νοσήματι,
<br class="lb"/>ἐὰν δ’ ἀποστὰς αὐτοῦ τὰ κελευόμενα πρὸς τοῦ νοσήματος
<br class="lb"/>ποιῇ, κατὰ διττὸν τρόπον ἀδικεῖ τὸν ἰατρὸν, ἕνα μὲν ὅτι
<br class="lb"/>τε μόνον εἴασεν, ἕτερον δὲ ὅτι δεύτερον ἐποίησεν, ὄντα πρότερον
<br class="lb"/>ἔνα. ἰσχυροτέρους δ’ ἀναγκαῖον εἶναι τοὺς δύο τοῦ ἑνός.
<br class="lb"/>δῆλον δὲ ὅτι τὰ κελευόμενα τῆς νόσου ὁ κάμνων πράττει,
<br class="lb"/>καταλιπὼν τὸν ἰατρὸν, ὅταν ὁ μὲν ἰατρὸς αὐτὸν κελεύῃ ἀπέχεσθαι
<br class="lb"/>ψυχροῦ πόσεως, ὁ δὲ ὑπὸ τοῦ πυρετοῦ διακαιόμενος


<a class="pb" href="#pb151" id="pb151">[p. 151]</a>


ἀναπείθηται πρὸς αὐτοῦ πίνειν. οὕτως δ’ εἰ καὶ λούοιτο
<br class="lb"/>καὶ προσφέροιτο οἶνον καί τι τοιοῦτον ἕτερον, ὧν ὁ ἰατρὸς
<br class="lb"/>ἀπαγορεύῃ μὴ ποιεῖν, αὐξήσει δηλονότι τὸ νόσημα,
<br class="lb"/>πράττων ἃ φίλον ἐκείνῳ, προδώσει δὲ τὸν ἰατρὸν, ἃ μὴ
<br class="lb"/>βούλεται ποιῶν. ἐν πολλοῖς μὲν οὖν τῶν ἀντιγράφων γέγραπται
<br class="lb"/>ὁ ἰατρὸς ὑπηρέτης τῆς τέχνης, ἔν τισι δ’ οὐ τῆς
<br class="lb"/>τέχνης, ἀλλὰ τῆς φύσεως γέγραπται. διαφέρει δ’ οὐδὲν
<br class="lb"/>πρὸς τὴν ὅλην τοῦ λόγου διάνοιαν.
</p>
                    </section>
                    <section id="body-1-1-2-53" class="div textpart section level5">
                      <blockquote class="quote lemma">Τὰ περὶ κεφαλὴν καὶ τράχηλον ἀλγήματα καὶ βάρη σὺν πυρετοῖς
<br class="lb"/>καὶ ἄνευ πυρετῶν.</blockquote>
                      <p class="p autofirst">Τοῦτο προγράμματος ἔχει δύναμιν ἐπαγγελλομένου τοῦ
<br class="lb"/>Ἱπποκράτους, πῇ τελευτᾷν εἴωθε τὰ περὶ κεφαλὴν καὶ τράχηλον
<br class="lb"/>ἀλγήματα καὶ βάρη καὶ ἅστινας ἔχει διαφορὰς ἐπαγγελλομένου


<a class="pb" href="#pb152" id="pb152">[p. 152]</a>


ἑξῆς ἐρεῖν. καὶ τοίνυν προσέχωμεν αὐτῷ τοῦτο
<br class="lb"/>ποιοῦντι διὰ τῶν εἰρημένων.
</p>
                    </section>
                    <section id="body-1-1-2-54" class="div textpart section level5">
                      <blockquote class="quote lemma">Φρενιτικοῖσι μὲν σπασμοί.</blockquote>
                      <p class="p autofirst"><span class="milestone">60</span>Σπασμοί, φησι, γίνονται τοῖς φρενιτικοῖς, τῶν
<br class="lb"/>περὶ τὴν κεφαλὴν καὶ τὸν τράχηλον ἀλγημάτων παραμενόντων
<br class="lb"/>καὶ βαρῶν.
</p>
                    </section>
                    <section id="body-1-1-2-55" class="div textpart section level5">
                      <blockquote class="quote lemma">Ἀλλὰ καὶ ἰώδη ἐμέουσι καὶ ἔνιοι ταχυθάνατοι τουτέων.</blockquote>
                      <p class="p autofirst">Ἐδείχθη δὲ ἡμῖν τὰ τοιαῦτα πάντα διαχωρήματά τε
<br class="lb"/>καὶ ἐμέσματα, τῆς ξανθῆς χολῆς κατοπτωμένης γινόμενα,
<br class="lb"/>διὸ καὶ τούτοις ἐφεξῆς ἐρεῖ ὅτι ταχυθάνατοι ἔνιοι γίνονται,
<br class="lb"/>τουτέστιν, εὐθέως ἐπὶ τοῖς ἐμεθεῖσιν ἀποθνήσκουσιν,
<br class="lb"/>ὡς ἃν ἐν τοῖς κατὰ τὸν ἐγκέφαλόν τε καὶ τὰς μήνιγγας


<a class="pb" href="#pb153" id="pb153">[p. 153]</a>


χωρίοις τῆς φρενίτιδος συνισταμένης ἐπὶ τῇ ξανθῇ χολῇ.
<br class="lb"/>θαυμαστὸν οὖν οὐδὲν ὑπερξηρανθέντων τῶν μορίων τούτων
<br class="lb"/>γίνεσθαι τοὺς σπασμούς. ἔνιοι μὲν οὖν ἅμα τῷ σπασθῆναί
<br class="lb"/>τε καὶ ἰώδη ἐμέσαι παραχρῆμα ἀποθνήσκουσιν, ἔνιοι
<br class="lb"/>δὲ διὰ ῥώμην δυνάμεως ἐπέζησαν ἡμέραν ἢ δύο ἢ τρεῖς, ἔστιν
<br class="lb"/>ὅτε πέντε.
</p>
                    </section>
                    <section id="body-1-1-2-56" class="div textpart section level5">
                      <blockquote class="quote lemma">Ἐν καύσοισι δὲ καὶ τοῖσιν ἄλλοισι πυρετοῖσιν, οἷσι μὲν
<br class="lb"/>τραχήλου πόνος καὶ κροτάφων βάρος καὶ σκοτώδεα περὶ
<br class="lb"/>τὰς ὄψιας ἢ καὶ ὑποχονδρίου ξύντασις, οὐ μετ’ ὀδύνης
<br class="lb"/>ἐγγίγνηται, τουτέοισιν αἱμοῤῥαγέει διὰ ῥινός.</blockquote>
                      <p class="p autofirst">Εἴρηταί μοι κατὰ τὴν ἐξήγησιν τοῦ προγνωστικοῦ περὶ
<br class="lb"/>τῶν οὕτω γινομένων αἱμοῤῥαγιῶν, ἐκείνην ἐξηγουμένῳ τὴν
<br class="lb"/>ῥῆσιν ἧς ἡ ἀρχὴ, οἶσι δὲ καὶ ἐν τοιουτοτρόπῳ πυρετῷ
<br class="lb"/>κεφαλὴν ἀλγέουσιν ἀντὶ μὲν τοῦ ὀρφνῶδές τι πρὸ τῶν ὀφθαλμῶν
<br class="lb"/>φαίνεσθαι ἀμβλυωγμὸς γίνεται ἢ μαρμαρυγαὶ προφαίνονται,


<a class="pb" href="#pb154" id="pb154">[p. 154]</a>


ἀντὶ μὲν τοῦ καρδιώσσειν ἐν τῷ ὑποχονδρίῳ ἢ
<br class="lb"/>ἐπὶ δεξιὰ ἢ ἐπ’ ἀριστερὰ ξυντείνεταί τι μήτε μετ’ ὀδύνης
<br class="lb"/>μήτε σὺν φλεγμονῇ, αἷμα διὰ ῥινῶν ῥυῆναι τούτοισι προσδόκιμον
<br class="lb"/>ἀντὶ τοῦ ἐμέτου. καὶ ὅτι τελεώτερον ἐκεῖ περὶ
<br class="lb"/>τούτων ἔγραψεν, εἰ παραβάλλοις ἀλλήλαις τὰς ῥήσεις, ἐναργῶς
<br class="lb"/>μαθήσῃ. τοσοῦτον οὖν μοι μόνον ἐνταῦθα προσθεῖναι
<br class="lb"/>δεήσει διὰ τοὺς περὶ τὸν Καπίτωνα γράψαντας ἐν τῇ προκειμένῃ
<br class="lb"/>ῥήσει καὶ ὑποχονδρίου ξύντασις μετ’ ὀδύνης. οὐκ
<br class="lb"/>ὀρθῶς γὰρ ἀφεῖλον τὴν ἀπόφασιν, τὴν οὐ, διά τε τὸ ἀληθὲς
<br class="lb"/>αὐτὸ καὶ ὅτι κατὰ τὸ προγνωστικὸν Ἱπποκράτους εἴρηται,
<br class="lb"/>ὅταν ἐν τῷ ὑποχονδρίῳ ἐπὶ δεξιὰ ἢ ἀριστερὰ συντείνεταί τι
<br class="lb"/>μήτε σὺν ὀδύνῃ μήτε σὺν φλεγμονῇ, αἷμα διὰ τῶν ῥινῶν ῥυῆναι
<br class="lb"/>τούτοις προσδόκιμόν ἐστι. τῆς γὰρ ἐπὶ τὴν κεφαλὴν ῥοπῆς
<br class="lb"/>τῶν χυμῶν σημεῖόν ἐστιν ἡ τοῦ ὑποχονδρίου σύντασις
<br class="lb"/>
<span class="milestone">61</span>χωρὶς ὀδύνης γινομένη. ὡς εἴ γε μετ’ ὀδύνης ᾖ, τῇ
<br class="lb"/>τῶν σπλάγχνων ἀκολουθεῖ φλεγμονῇ, ὅταν δὲ τῆς περὶ τὴν
<br class="lb"/>κεφαλὴν θερμασίας ἑλκούσης ἄνω τὸ αἷμα καὶ τοῦ ἥπατος


<a class="pb" href="#pb155" id="pb155">[p. 155]</a>


ὠθοῦντος ἡ σύστασις γίγνηται, τὴν αἱμοῤῥαγίαν προσδέχεσθαι
<br class="lb"/>χρή.
</p>
                    </section>
                    <section id="body-1-1-2-57" class="div textpart section level5">
                      <blockquote class="quote lemma">Οἷσι δὲ βάρεα μὲν ὅλης τῆς κεφαλῆς, καρδιωγμοὶ δὲ καὶ
<br class="lb"/>ἀσσώδεές εἰσιν, ἐπανεμέουσι χολώδεα καὶ φλεγματώδεα.</blockquote>
                      <p class="p autofirst">Ὅτι τοῦτον τὸν λόγον ἐν τῷ προγνωστικῷ διὰ τῆσδε
<br class="lb"/>τῆς ῥήσεως ἐδίδαξεν, ὅστις δ’ ἂν ἐν πυρετῷ μὴ θανατώδει
<br class="lb"/>φησὶ κεφαλὴν ἀλγῇ ἢ καὶ ὀρφνῶδές τι πρὸ τῶν ὀφθαλμῶν
<br class="lb"/>γίνηται ἢ καρδιωγμὸς τουτέῳ προσγένηται, χολώδης
<br class="lb"/>ἔμετος παρέσται. ἢν δὲ καὶ ῥῖγος ἐκλάβῃ καὶ τὰ κάτω
<br class="lb"/>μέρη τοῦ ὑποχονδρίου ψυχρὰ ᾖ, ταχύτερον ὁ ἔμετος
<br class="lb"/>παρέσται. ἢν δέ τι καὶ πίῃ καὶ φάγῃ ὑπὸ τοῦτον
<br class="lb"/>τὸν χρόνον, κάρτα ταχέως ἐμέεται. τούτων δὲ οἷσιν ἂν ἄρξηται
<br class="lb"/>ὁ πόνος, τῇ πρώτῃ ἡμέρᾳ τεταρταῖοι πιεζοῦνται μᾶλλον
<br class="lb"/>ἢ πεμπταῖοι, ἐς δὲ τὴν ἑβδόμην ἀπαλλάσσονται. οἱ μέντοι
<br class="lb"/>πλεῖστοι αὐτῶν ἄρχονται μὲν πονέεσθαι τεταρταῖοι,
<br class="lb"/>πιέζονται δὲ πεμπταῖοι μάλιστα, ἀπαλλάσσονται δ’ ἐνναταῖοι


<a class="pb" href="#pb156" id="pb156">[p. 156]</a>


ἢ ἑνδεκαταῖοι. οἱ δ’ ἂν ἄρξωνται πεμπταῖοι πονέεσθαι καὶ
<br class="lb"/>τὰ ἄλλα κατὰ λόγον αὐτοῖσι τῶν πρόσθεν γίγνηται, ἐς τὴν
<br class="lb"/>τεσσαρεσκαιδεκάτην ἀπαλλάσσονται. γίνεται δὲ ταῦτα τοῖσι
<br class="lb"/>μὲν ἀνδράσι καὶ τῇσι γυναιξὶν ἐν τοῖς τριταίοις μάλιστα,
<br class="lb"/>τοῖσι δὲ νεωτέροισι γίνονται μὲν καὶ ἐν τούτοισι, μᾶλλον δὲ
<br class="lb"/>τοῖς συνεχεστέροισι πυρετοῖς καὶ τοῖσι γνησίοισι τριταίοισιν.
<br class="lb"/>αὕτη περὶ τῶν αὐτῶν, ὧν νῦν διέρχεται <span class="milestone">368</span>ῥῆσις ἐν
<br class="lb"/>τῷ προγνωστικῷ γέγραπται καὶ αὐτὴν ἐξηγησάμεθα κατὰ
<br class="lb"/>τὸ γ΄ τῶν εἰς ἐκεῖνο τὸ βιβλίον ἡμῖν γεγραμμένων, ὥστ’
<br class="lb"/>οὐδὲν δεῖ πάλιν περὶ τῶν αὐτῶν ἐνταῦθα λέγειν, ὁρῶντας
<br class="lb"/>ἀκριβέστερον ἐν τῷ προγνωστικῷ γεγραμμένον ὅλον τὸν λόγον.
<br class="lb"/>εἰ δέ τι περιττότερον ἐν τούτῳ τῷ βιβλίῳ πρόσκειται,
<br class="lb"/>τοῦτο διὰ τῶν ἑξῆς ῥήσεων ἐξηγήσομαι, μεμνημένων
<br class="lb"/>ἡμῶν ὅτι τὸ μὲν κυρίως ὀνομαζόμενον ἐξηγεῖσθαι κατὰ
<br class="lb"/>τὰς ἀσαφεῖς γίνεται λέξεις· ἤδη δὲ διὰ τὸ τῶν ἐξηγητῶν
<br class="lb"/>ἔθος καταχρώμενοι καὶ τὰς ἀντιλογίας τῶν ἀσαφῶς εἰρημένων
<br class="lb"/>ἐξηγήσεις ὀνομάζομεν, ὅπερ καὶ νῦν ἡμεῖς ποιοῦμεν


<a class="pb" href="#pb157" id="pb157">[p. 157]</a>


ἑπόμενοι τῇ κρατούσῃ συνηθείᾳ. τὴν γὰρ λέξιν αὐτὴν οὖσαν
<br class="lb"/>σαφῆ καὶ μηδεμιᾶς ἐξηγήσεως δεομένην προσφερόμενοι
<br class="lb"/>τῷ ὑπ’ αὐτῆς δηλουμένῳ, σαφῶς τὰς αἰτίας ἐπιχειροῦμεν
<br class="lb"/>λέγειν.
</p>
                    </section>
                    <section id="body-1-1-2-58" class="div textpart section level5">
                      <blockquote class="quote lemma">Ὡς τὸ πολὺ δὲ παιδίοισιν ἐν τοῖσι τοιούτοισιν οἱ σπασμοὶ
<br class="lb"/>μάλιστα.</blockquote>
                      <p class="p autofirst"><span class="milestone">62</span>Τὰ παιδία διὰ τὴν ἀσθένειάν τε ἅμα καὶ μαλακότητα
<br class="lb"/>τοῦ νευρώδους γένους ἑτοιμότατα πρὸς τοὺς σπασμούς
<br class="lb"/>ἐστιν.
</p>
                    </section>
                    <section id="body-1-1-2-59" class="div textpart section level5">
                      <blockquote class="quote lemma">Γυναιξὶ δὲ καὶ ταῦτα καὶ ἀπὸ ὑστερέων πόνοι.</blockquote>
                      <p class="p autofirst">Καὶ τὰ προειρημένα πάντα γίνεται ταῖς γυναιξὶν, ὡς
<br class="lb"/>καὶ τοῖς ἄῤῥεσι, καθόσον ἄνθρωποί τέ εἰσι καὶ πάντα ἔχουσι


<a class="pb" href="#pb158" id="pb158">[p. 158]</a>


τοιαῦτα τοῖς ἄῤῥεσι μόρια. καθόσον δ’ αὐταῖς ἐξαίρετον
<br class="lb"/>ὑπάρχει μόριον ἡ μήτρα, κατὰ τοῦτο καὶ τοῖς ἐκείνων
<br class="lb"/>ἁλίσκεται νοσήμασι καὶ μάλιστ’ ἐφ’ ὧν τῷ στομάχῳ
<br class="lb"/>συμπάσχει.
</p>
                    </section>
                    <section id="body-1-1-2-60" class="div textpart section level5">
                      <blockquote class="quote lemma">Πρεσβυτέροισι δὲ καὶ ὅσοισιν ἤδη τὸ θερμὸν κρατέεται καὶ
<br class="lb"/>παραπληκτικὰ ἢ μανικὰ ἢ στερήσιες ὀφθαλμῶν.</blockquote>
                      <p class="p autofirst">Ὁ λόγος ἦν αὐτῷ περὶ τῶν βαρυνομένων τε ἅμα τὴν
<br class="lb"/>κεφαλὴν καὶ καρδιωσσόντων καὶ ἀσσωμένων, οὓς ἐπανεμεῖν
<br class="lb"/>ἔφη χολώδη καὶ φλεγματώδη καὶ μάλιστα εἰ παιδία εἶεν,
<br class="lb"/>ἐν οἷς καὶ σπασμοὺς γίνεσθαι μᾶλλον ἢ τοῖς τελείοις. ἀλλὰ
<br class="lb"/>καὶ γυναιξὶν ἔφη καὶ ταῦτα καὶ ἀπὸ ὑστερῶν πόνους συμβαίνειν.
<br class="lb"/>ἐφεξῆς οὖν φησὶ τοῖς πρεσβυτέροις παραπληξίας τε
<br class="lb"/>γίνεσθαι καὶ μανίας καὶ στερήσεις ὀφθαλμῶν, προσέθηκε
<br class="lb"/>δὲ τῷ λόγῳ τὸ οἶσιν ἤδη τὸ θερμὸν κρατέεται, τὴν αἰτίαν
<br class="lb"/>ἐνδεικνύμενος δι’ ἣν ταῦτα γίνεται. παραπληγίας μὲν καλεῖ


<a class="pb" href="#pb159" id="pb159">[p. 159]</a>


τὰς ἐξ ἀποπληξίας εἴς τι μόριον κατασκηπτούσας παραλύσεις,
<br class="lb"/>μανίας δὲ τὰς ἄνευ πυρετοῦ παραφροσύνας. εἴωθε
<br class="lb"/>δὲ ταῦτα γίνεσθαι τοῖς πρεσβυτέροις διὰ τὴν ἀσθένειαν τῆς
<br class="lb"/>φύσεως, ἀδυνατούσης ἐκκρῖναι δι’ ἐμέτων ἢ αἱμοῤῥαγίας τὸ
<br class="lb"/>περὶ τὴν κεφαλὴν ἠθροισμένον πλῆθος, ἐφ’ ᾧ καὶ στερήσεις
<br class="lb"/>ὀφθαλμῶν ἐνίοτε γίγνονται κατασκήπτοντος τούτοις.
</p>
                    </section>
                    <section id="body-1-1-2-61" class="div textpart section level5">
                      <blockquote class="quote lemma"><span class="milestone">63</span>Ἐν Θάσῳ πρὸ ἀρκτούρου ὀλίγον καὶ ἐπ’ ἀρκτούρῳ
<br class="lb"/>ὕδατα πολλὰ ἐν βορέοισι μεγάλα, περὶ δὲ ἰσημερίην καὶ
<br class="lb"/>μέχρι πληϊάδος νότια ὕδατα σμικρὰ, ὀλίγα, χειμὼν βόρειος,
<br class="lb"/>αὐχμοὶ, ψύχεα, πνεύματα, μεγάλαι χιόνες. περὶ
<br class="lb"/>δ’ ἰσημερίην χειμῶνες μέγιστοι, ἔαρ βόρειον, αὐχμοὶ,
<br class="lb"/>ὕσματα ὀλίγα, ψύχεα. περὶ δὲ ἡλίου τροπὰς θερινὰς,
<br class="lb"/>ὕδατα ὀλίγα, μεγάλα ψύχεα μέχρι κυνός. μετὰ δὲ κύνα
<br class="lb"/>μέχρις ἀρκτούρου θέρος θερμὸν, καύματα μεγάλα καὶ
<br class="lb"/>οὐκ ἐκ τῆς προσαγωγῆς, ἀλλὰ συνεχέα καὶ βίαια. ὕδωρ


<a class="pb" href="#pb160" id="pb160">[p. 160]</a>


οὐκ ἐγένετο, ἐτησίαι ἐπέπνευσαν. περὶ δὲ ἀρκτούρου
<br class="lb"/>ὕσματα νότια μέχρι ἰσημερίης ἦρος. ἐν δὲ τῇ καταστάσει
<br class="lb"/>ταύτῃ κατὰ χειμῶνα μὲν ἤρξαντο παραπληγίαι καὶ
<br class="lb"/>πολλοῖσιν ἐγίγνοντο, καί τινες αὐτῶν ἔθνησκον διὰ ταχέων,
<br class="lb"/>καὶ γὰρ ἅλις τὸ νόσημα ἐπιδήμιον ἦν, τὰ δ’ ἄλλα διετέλεον
<br class="lb"/>ἄνοσοι.</blockquote>
                      <p class="p autofirst">Ψυχρὰ καὶ ξηρὰ κατάστασίς ἐστιν ἣν διηγεῖται καί
<br class="lb"/>τι καὶ ἀνώμαλον ἔχουσα. κατὰ πάντ’ οὖν ταῦτα φθινοπώρῳ
<br class="lb"/>παραπλησία οὖσα καὶ τὰ νοσήματα τοιαῦτα ἔσχεν, οἷα μάλιστα
<br class="lb"/>πλεονάζειν εἴωθε φθινοπώρῳ. ὅτι μὲν οὖν ἀνώμαλος
<br class="lb"/>ἐγένετο, δῆλον ἐκ τῶνδε. περὶ γὰρ ἀρκτούρου εἰσβολὴν,
<br class="lb"/>μετὰ βορείων πνευμάτων, ὑετοὺς μεγάλους γενέσθαι φησὶν.
<br class="lb"/>ἀκολουθῆσαι δὲ τὸ φθινόπωρον ὅλον ἐναντίον τῇδε τῇ καταστάσει,
<br class="lb"/>ἀντὶ μὲν βορείου νότιον γενόμενον, ἀντὶ δὲ ἐπομβρίου
<br class="lb"/>βραχέα ἔχον ὕδατα. πάλιν δὲ τὸν χειμῶνα βόρειόν
<br class="lb"/>τε καὶ ξηρὸν εἶναι, εἶτα καὶ τὸ ἔαρ ὅλον ἄχρι κυνὸς ἐπιτολῆς,


<a class="pb" href="#pb161" id="pb161">[p. 161]</a>


ὥστε πρόδηλον μέν ἐστιν ἱκανῶς ἐπικρατῆσαι ἐν τῇ
<br class="lb"/>καταστάσει τὸ ξηρὸν καὶ τὸ ψυχρόν. ἐδείχθῃ δὲ καὶ ἀνώμαλα
<br class="lb"/>τὰ πρῶτα αὐτῆς μέχρι χειμῶνος, εἶτα μετὰ κύνα πάλιν
<br class="lb"/>ἐκ τῶν βορείων καὶ ψυχρῶν ἐξαίφνης γενέσθαι φησὶ
<br class="lb"/>καύματα μεγάλα καὶ βόρεια καὶ μετὰ ταῦτα πάλιν ὕδατα
<br class="lb"/>νότια. δῆλον οὖν ὅτι καὶ τὸ τέλος τῆς ὅλης καταστάσεως
<br class="lb"/>τὸ μετὰ κύνα σφοδρῶς ἀνώμαλον ἐγένετο. ἐξηγεῖται τοιγαροῦν
<br class="lb"/>ἐφεξῆς τὰ γενόμενα νοσήματα σαφῶς ἅπαντα μηδεμιᾶς
<br class="lb"/>λέξεως ἀσαφοῦς περιεχομένης, ὅτι μὴ σπανίως. ἀλλ’
<br class="lb"/>ἐπεὶ καὶ τὰς αἰτίας τῶν γενομένων νοσημάτων προεθέμεθα
<br class="lb"/>λέγειν, ἐκείνας δεήσι προστιθέναι ταῖς ῥήσεσιν αὐτοῦ, τὰς
<br class="lb"/>λέξεις δὲ αὐτὰς διὰ κεφαλαίων συντέμνειν, αἷς ἀκολουθήσουσιν
<br class="lb"/>οἱ προμεμνημένοι τῶν τε κατὰ τὸ πρῶτον βιβλίον εἰρημένων
<br class="lb"/>καὶ τῶν ἔμπροσθεν ἐν τούτῳ. παραπληγίας μὲν οὖν
<br class="lb"/>ἐν τῷ χειμῶνι γενέσθαι τῆς κεφαλῆς δηλονότι πληγείσης
<br class="lb"/>ὑπὸ τῶν ἐν αὐτῷ γενομένων ψυχρῶν πνευμάτων καὶ μάλιστα
<br class="lb"/>ὅτι τὸ φθινόπωρον ὅλον νότιον γενόμενον ἐθέρμηνέ
<br class="lb"/>τε καὶ ἠραίωσεν αὐτὴν ἅμα τῷ πληρῶσαι. ἡ γὰρ οὕτως


<a class="pb" href="#pb162" id="pb162">[p. 162]</a>


προσδιακειμένη πλεῖστα πάσχει κατὰ τὰ ψυχρὰ βόρεια
<br class="lb"/>πνεύματα, οὐ μὴν ἄλλο γέ τι νόσημα τὸν χειμῶνα
<br class="lb"/>παρελύπει, διότι ξηρὸς ἦν. εἴρηται δὲ καὶ κατὰ τοὺς ἀφορισμοὺς
<br class="lb"/>τοὺς αὐχμοὺς τῶν ἐπομβρίων ὑγιεινοτέρους εἶναι.
<br class="lb"/>κατὰ μέντοι τὰς παραπληγίας ἀπέθνησκον, αὐτοῦ τοῦ Ἱπποκράτους
<br class="lb"/>εἰπόντος. καὶ γὰρ ἅλις τὸ νόσημα ἐπιδήμιον ἦν
<br class="lb"/>ἐν ἴσῳ τῶν ξενιζόντων, διὰ τὴν παρὰ τὸ σύνηθες γενομένην
<br class="lb"/>παραπληγίαν. ἡ γάρ τοι συνήθως γινομένη κατασκήπτει
<br class="lb"/>μὲν εἰς μέρους παράλυσιν, οὐ μὴν ἀναιρεῖ γε τὸν
<br class="lb"/>ἄνθρωπον. ἀλλ’ ἡ κατὰ τὴν προκειμένην κατάστασιν ἐπιδημήσασα
<br class="lb"/>
<span class="milestone">64</span>παραπληγία θανατώδης ἦν, ἅτε κατεψυγμένης
<br class="lb"/>ἱκανῶς τῆς κεφαλῆς.
</p>
                    </section>
                    <section id="body-1-1-2-62" class="div textpart section level5">
                      <blockquote class="quote lemma">Πρωῒ δὲ τοῦ ἦρος ἤρξαντο καῦσοι καῦσοι καὶ διετέλεον ἀπ’
<br class="lb"/>ἰσημερίης ἄχρι πρὸς τὸ θέρος. ὅσοι <span class="milestone">369</span>μὲν οὖν ἦρος


<a class="pb" href="#pb163" id="pb163">[p. 163]</a>


καὶ θέρεος ἀρχομένου αὐτίκα νοσεῖν ἤρξαντο, οἱ πλεῖστοι
<br class="lb"/>διεσώζοντο, ὀλίγοι δέ τινες ἔθνησκον.</blockquote>
                      <p class="p autofirst">Δῆλόν ἐστιν ὡς οὐκ αὐτῶν ἕκαστον τῶν ἀρξαμένων
<br class="lb"/>καύσων πρωῒ τοῦ ἦρος ἄχρι θέρους ἐκταθῆναί φησιν,
<br class="lb"/>ἀλλὰ τὴν ἐπιδημίαν αὐτῶν τῆς γενέσεως ἐν ἅπαντι χρόνῳ
<br class="lb"/>συμβαίνειν, ποτὲ μὲν ἄλλῳ δηλονότι χρόνῳ, ποτὲ δ’ ἄλλῳ
<br class="lb"/>τῶν Θασίων ἁλισκομένων τῷ τοιούτῳ πυρετῷ. γέγραπται
<br class="lb"/>δ’ οὐχ ὡσαύτως ἐν ἅπασι τοῖς ἀντιγράφοις ἡ ῥῆσις, ἀλλ’
<br class="lb"/>ἔγωγε τὴν ἀρίστην γραφὴν εἱλόμην κατὰ μὲν τὴν ἑξῆς ῥῆσιν,
<br class="lb"/>ὅτι καὶ διὰ τοῦ θέρους ὅλου παρέμενεν, ἡ γένεσις τῶν
<br class="lb"/>καύσων δηλώσειε καὶ ὡς ἐν ἅπαντι μὲν καιρῷ τούτῳ μέτριοι
<br class="lb"/>καὶ οὐ θανατώδεις ἦσαν, ἐν ἀρχῇ δὲ τοῦ φθινοπώρου
<br class="lb"/>πολλοὶ τῶν ἁλισκομένων αὐτοῖς ἀπώλοντο. τὸ μὲν οὖν
<br class="lb"/>ἄχρι πολλοῦ τοὺς καύσους ἐπιεικεῖς γενέσθαι λόγον ἔχειν
<br class="lb"/>εἰκότως φαίνεται, μέτριοι γὰρ ἐγίνοντο, καθάπερ οἱ ἐν τῇ
<br class="lb"/>πρὸ ταύτης καταστάσει, καὶ οὐκ ἀκριβεῖς, ὡς ἂν οὐδ’ ὑπὸ


<a class="pb" href="#pb164" id="pb164">[p. 164]</a>


θερμῆς ἀκριβῶς καὶ ξηρᾶς καταστάσεως ἀποτελεσθέντες,
<br class="lb"/>οὔτε μὴν πάσαις ἐπισυμβάντες κράσεσιν, ἀλλὰ καὶ ταῖς τὸ
<br class="lb"/>χολῶδες ἠθροικέναι φθανούσαις. τὸ δ’ ὅλως γίνεσθαι καύσους
<br class="lb"/>τηνικαῦτα τὴν τῆς αἰτίας εὕρεσιν οὐκ ἔχει σαφῆ διὰ
<br class="lb"/>τὸ μηδ’ ὅλως μνημονεύεσθαι τὸν Ἱπποκράτην τοῦ προηγησαμένου
<br class="lb"/>θέρους, ἀλλ’ ἀπὸ τῆς ἀρχῆς τοῦ φθινοπώρου τὴν
<br class="lb"/>ἀρχὴν τῆς ἐξηγήσεως ποιήσασθαι καὶ πολὺ χαλεπωτέραν,
<br class="lb"/>ὅτι πιθανὸν ἦν τὸ θέρος ἐκεῖνο τὴν κατὰ φύσιν ἑαυτοῦ
<br class="lb"/>φυλάξαι κρᾶσιν ἢ εἰ πάντως ἂν ἐξετράπετο κατά τι, διηγήσαιτ’
<br class="lb"/>ὁ Ἱπποκράτης αὐτοῦ τὴν κατάστασιν. ἴσως οὖν θερμότερον
<br class="lb"/>ἐγένετο καὶ οὐ πάνυ πολλῷ τοῦ κατὰ φύσιν ἐξηλλαγμένον,
<br class="lb"/>ὅθεν οὐδὲ ἠξίωσεν αὐτὸ γράφειν ὡς ἤδη παρὰ
<br class="lb"/>φύσιν ἔχον. ἀλλ’ ὅμως ἐπειδὴ καὶ τὸ θέρος, εἰ κατὰ φύσιν
<br class="lb"/>ἔχον σταίη, τὸν πικρόχολον χυμὸν ἀνάγκη πλείονα γίνεσθαι,
<br class="lb"/>διὰ τοῦτο καὶ τότε πλείων ὢν οὕτως, οὐ μόνον τοῦ εἰωθότος,
<br class="lb"/>ἀλλ’ ἔτι καὶ μᾶλλον ἐν ἐκείνῳ τῷ θέρει γιγνόμενος,
<br class="lb"/>ὑπὸ τοῦ μετὰ ταῦτα ἐπιγενομένου κρύους ἔνδον ἐφυλάχθη
<br class="lb"/>μὴ διαπνευσθεὶς μηδὲ διαφορηθεὶς, ἐπὶ πλεῖον δ’


<a class="pb" href="#pb165" id="pb165">[p. 165]</a>


ἐμφωλεύσας τῷ χρόνῳ καὶ διασαπεὶς τοὺς καύσους
<br class="lb"/>ἤνεγκεν.
</p>
                    </section>
                    <section id="body-1-1-2-63" class="div textpart section level5">
                      <blockquote class="quote lemma">Ἤδη δὲ τοῦ φθινοπώρου καὶ τῶν ὑσμάτων γινομένων θανατώδεες
<br class="lb"/>ἦσαν καὶ πλείους ἀπώλλοντο.</blockquote>
                      <p class="p autofirst"><span class="milestone">65</span>Ἀναμνησθῶμεν ὡς κατὰ τὸ τέλος τῆς ὅλης διηγήσεως,
<br class="lb"/>ἣν ἐποιήσατο περὶ τῆς καταστάσεως, ἔγραφεν, ὕδατα
<br class="lb"/>νότια μέχρι ἰσημερίης ἦρος. εἰρήκει δὲ καὶ περὶ τοῦ μετὰ
<br class="lb"/>κυνὸς ἐπιτολὴν χρόνου μέχρις ἀρκτούρου κατὰ λέξιν οὕτως,
<br class="lb"/>θέρος θερμὸν, καύματα μεγάλα καὶ οὐκ ἐκ προσαγωγῆς,
<br class="lb"/>ἀλλὰ συνεχέα καὶ βίαια, ὕδωρ οὐκ ἐγένετο. πρόδηλον οὖν
<br class="lb"/>ὅτι χολοποιὸς ἡ τοιαύτη κατάστασις ἐγένετο, ὥστ’ εἰκότως
<br class="lb"/>ὑδάτων νοτίων διαδεξαμένων αὐτὴν οἱ καῦσοι
<br class="lb"/>πλείους τε καὶ θανατώδεις ἐγίγνοντο, τοῦ νότου πεφυκότος
<br class="lb"/>διαλύειν τε τὰ σώματα καὶ χεῖν τοὺς χυμοὺς καὶ μέντοι
<br class="lb"/>καὶ σήπειν ἅμα, ὅταν ἅμα πλείοσιν ὑετοῖς γένηται.
</p>
                    </section>
                    <a class="pb" href="#pb166" id="pb166">[p. 166]</a>
                    <section id="body-1-1-2-64" class="div textpart section level5">
                      <blockquote class="quote lemma">Ἦν δὲ τῶν καύσων τὰ παθήματα οἷσι μὲν καλῶς καὶ
<br class="lb"/>δαψιλέως διὰ ῥινῶν ᾑμοῤῥάγησαν καὶ διὰ τοῦτο μάλιστα
<br class="lb"/>σώζεσθαι, καὶ οὐδένα οἶδα εἰ καλῶς αἱμοῤῥαγήσειεν ἐν τῇ
<br class="lb"/>καταστάσει ταύτῃ ἀποθανόντα. ἐν Φιλίσκῳ γὰρ καὶ
<br class="lb"/>Ἐπαμίνοντι καὶ Σιλήνῳ, τεταρταίῳ καὶ πεμπταίῳ, σμικρὸν
<br class="lb"/>ἀπὸ ῥινῶν ἔσταξε καὶ ἀπέθανον.</blockquote>
                      <p class="p autofirst">Καὶ ἄλλως μὲν ἴδιόν ἐστι καύσων πυρετῶν αἱμοῤῥαγίαις
<br class="lb"/>ταῖς ἐκ ῥινῶν ὡς τὰ πολλὰ κρίνεσθαι καὶ τότε πλείους
<br class="lb"/>αἱμοῤῥῆσαί φησι. καὶ μέντοι καὶ τὰ ἐφεξῆς αὐτῷ γεγραμμένα
<br class="lb"/>πάντα τῶν κατὰ μέρος γεγραμμένων ἑκάστοισιν
<br class="lb"/>ἓν ἔχει τοῦτο κεφάλαιον. ὅσοις μὲν αἱμοῤῥαγίαι τελέως ἐγίνοντο,
<br class="lb"/>σωθῆναι τούτους, οἷς δ’ ἐλλιπῶς ἢ οὐδ’ ὅλως ἦν στάξις
<br class="lb"/>αἵματος ἐκ ῥινῶν, μόνους διαφθαρῆναι τούτους. ἐν ἄλλοις


<a class="pb" href="#pb167" id="pb167">[p. 167]</a>


δέ τισι φυσικῶν ἄλλων ἐκκρίσεων ἤτοι διὰ γαστρὸς ἢ
<br class="lb"/>δι’ οὔρων γενομένων σωθῆναι.
</p>
                    </section>
                    <section id="body-1-1-2-65" class="div textpart section level5">
                      <blockquote class="quote lemma">Οἱ μὲν οὖν πλεῖστοι τῶν νοσούντων περὶ κρίσιν ἐῤῥίγουν
<br class="lb"/>καὶ μάλιστα οἷσι μὴ αἱμοῤῥαγίαι, ἐπεῤῥίγουν δ’ οἱ αὐτοὶ
<br class="lb"/>καὶ ἐξίδρουν.</blockquote>
                      <p class="p autofirst">Ἐν τοῖς περὶ ῥίγους λόγοις ἐδείχθη διὰ τὸν πικρόχολον
<br class="lb"/>ὁρμὴν ἔχοντα φέρεσθαι διὰ τῶν αἰσθητικῶν καὶ σαρκωδῶν
<br class="lb"/>σωμάτων ἐπὶ τὴν ἔκκρισιν ἕπεσθαι τὸ ῥῖγος. ἐδείχθη
<br class="lb"/>δὲ ὅτι καὶ τῇ κινήσει ταύτῃ κατὰ λόγον ἐστὶν ἀκολουθεῖν
<br class="lb"/>ἱδρῶτας, ἐνίοτε δὲ καὶ χολώδεις ἐμέτους καὶ
<br class="lb"/>διαχωρήσεις.
</p>
                    </section>
                    <section id="body-1-1-2-66" class="div textpart section level5">
                      <blockquote class="quote lemma"><span class="milestone">66</span>Ἔστι δ’ οἶσιν ἴκτεροι ἑκταίοισιν, ἀλλὰ τούτοισιν ἡ
<br class="lb"/>κατὰ κύστιν κάθαρσις ἢ κοιλίη ἐκταραχθεῖσα ὠφέλησεν


<a class="pb" href="#pb168" id="pb168">[p. 168]</a>


ἢ δαψιλὴς αἱμοῤῥαγίη οἷον Ἡρακλείδης, ὃς κατέκειτο παρὰ
<br class="lb"/>Ἀριστοκλείδῃ, καίτοι τούτῳ καὶ ἐκ ῥινῶν ᾑμοῤῥάγησε
<br class="lb"/>καὶ ἡ κοιλία ἐπεταράχθη καὶ τὰ κατὰ κύστιν ἐκαθήρατο.
<br class="lb"/>ἐκρίθη δὲ εἰκοσταῖος, οὐχ οἵαν ὁ Φαναγορέων οἰκέτης, ᾧ
<br class="lb"/>οὐδὲν τούτων ἐγένετο, ἀπέθανεν.</blockquote>
                      <p class="p autofirst">Οἷς οὐκ ἠδυνήθη τὴν χολὴν ἡ φύσις ἐκκρῖναι, τούτοις
<br class="lb"/>ἀθροισθεῖσα κατὰ τὸ δέρμα τοὺς ἰκτέρους εἰργάσατο.
<br class="lb"/>μοχθηρὸν δὲ τὸ πρὸ τῆς ἑβδόμης αὐτοὺς γενέσθαι, καθότι
<br class="lb"/>κἀν τοῖς ἀφορισμοῖς εἴρηται. καὶ τούτων δ’ αὐτῶν ἐκεῖνοι
<br class="lb"/>μόνοι ἐσώθησαν, οἷς ἂν ἡ φύσις ἠδυνήθη δι’ ἑτέρου
<br class="lb"/>τρόπου τὴν περιουσίαν ἐκκρῖναι. τριῶν δὲ τούτων ἐμνημόνευσεν,
<br class="lb"/>ἐκκρίσεων οὔρων, γαστρὸς ἐκταράξεως καὶ αἱμοῤῥαγίας.
<br class="lb"/>ἐνίοις δὲ καὶ ταῦτα πάντα γίνεσθαί φησιν, ὥσπερ
<br class="lb"/>τῷ Ἡρακλείδῃ, καὶ κριθῆναι τοῦτον εἰκοσταῖον.
</p>
                    </section>
                    <a class="pb" href="#pb169" id="pb169">[p. 169]</a>
                    <section id="body-1-1-2-67" class="div textpart section level5">
                      <blockquote class="quote lemma">Αἱμοῤῥαγίαι δὲ τοῖσι πλείστοισι, μάλιστα δὲ τοῖσι μειρακίοισι
<br class="lb"/>καὶ ἀκμάζουσι καὶ ἔθνησκον πλεῖστοι τούτων οἶσι
<br class="lb"/>μὴ αἱμοῤῥάγει. πρεσβυτέροισι δὲ ἐς ἰκτέρους ἢ κοιλίαι
<br class="lb"/>ταραχώδεες ἢ δυσεντεριώδεες, οἷον Βίωνι τῷ παρὰ Σιλήνῳ
<br class="lb"/>κατακειμένῳ. ἐπεδήμησαν <span class="milestone">370</span>δὲ καὶ δυσεντερίαι
<br class="lb"/>κατὰ θέρος καί τισι διανοσησάντων, οἷσι καὶ αἱμοῤῥαγίαι
<br class="lb"/>ἐγένοντο, ἐς δυσεντεριώδεα ἐτελεύτησαν, οἷον τῷ
<br class="lb"/>Ἐράτωνος τῷ παιδὶ καὶ Μύλῳ, πολλῆς αἱμοῤῥαγίης γενομένης
<br class="lb"/>ἐς δυσεντεριώδεα κατάστασιν περιεγένοντο.</blockquote>
                      <p class="p autofirst">Μειρακίοισι μὲν ὅτι κατὰ λόγον ᾑμοῤῥάγει πρόδηλον,
<br class="lb"/>ἐφεξῆς δ’ αὐτῶν καὶ τοῖς ἀκμάζουσι. τοῖς δὲ τούτων πρεσβυτέροις
<br class="lb"/>ἀσθενεστέρας τε τῆς δυνάμεως οὔσης καὶ τῆς ἐμφύτου
<br class="lb"/>θερμασίας ἐλάττονος εἰς ἰκτέρους μᾶλλον ἡ ἀπόθεσις
<br class="lb"/>ἐγένετο τῆς πλεοναζούσης χολῆς. ἐγένετο δ’ ἐνίοις καὶ
<br class="lb"/>διὰ γαστρὸς ἔκκρισις ταραχώδης ἢ δυσεντεριώδης, οἷς ἐντεῦθεν


<a class="pb" href="#pb170" id="pb170">[p. 170]</a>


ἔῤῥευσε τὸ περιττὸν τῆς κοιλίας. ἐκ τούτων οὖν
<br class="lb"/>τῶν προειρημένων καὶ μέντοι καὶ τῶν ἑξῆς εἰρησομένων
<br class="lb"/>οὐκ ἄδηλον ἔσται σοι τὰς ἐν τοῖς καύσοις αἱμοῤῥαγίας γίνεσθαι
<br class="lb"/>διὰ τὴν ἐπικρατοῦσαν ξανθὴν χολὴν, ἥτις μεμιγμένη
<br class="lb"/>τῷ αἵματι, διακαίουσά τε τοῦτο καὶ σὺν <span class="milestone">67</span>αὐτῷ πολλὴν
<br class="lb"/>θερμασίαν ἀναφέρουσα πρὸς τὴν κεφαλὴν, ὅταν ῥήξῃ
<br class="lb"/>τὰς ἐν τῇ ῥινὶ φλέβας, αἱμοῤῥαγίας ἐργάζεται.
</p>
                    </section>
                    <section id="body-1-1-2-68" class="div textpart section level5">
                      <blockquote class="quote lemma">Πολὺς μὲν οὖν καὶ μάλιστα ὁ χυμὸς οὗτος ἐπεπόλασεν.
<br class="lb"/>ἐπεὶ καὶ οἷσι περὶ κρίσιν οὐχ ᾑμοῤῥάγησεν, ἀλλὰ παρὰ
<br class="lb"/>τὰ ὦτα ἐπαναστάντα ἠφανίσθη. τούτων δὲ ἀφανισθέντων
<br class="lb"/>παρὰ τὸν κενεῶνα βάρος τὸν ἀριστερὸν καὶ εἰς
<br class="lb"/>ἄκρον ἰσχίον. ἀλγημάτων δὲ μετὰ κρίσιν γενομένων καὶ
<br class="lb"/>οὔρων λεπτῶν διεξιόντων αἱμοῤῥαγέειν σμικρὰ ἤρξαντο.
<br class="lb"/>περὶ δὲ τετάρτην καὶ εἰκοστὴν ἐγίνοντο εἰς αἱμοῤῥαγίαν
<br class="lb"/>ἀποστάσεως Ἀντιφῶντι τῷ Κριτοβούλου, ἀπεπαύσατο καὶ
<br class="lb"/>ἐκρίθη τελέως περὶ τεσσαρακοστήν.</blockquote>
                      <a class="pb" href="#pb171" id="pb171">[p. 171]</a>
                      <p class="p autofirst">Διὰ κίνδυνον δηλονότι καὶ δεῖ ἀγὼν ὅσους μικροῦ τοῦ
<br class="lb"/>σωθῆναι τούτους ὑπῆρξε, μόγις ἀπὸ τῆς τετάρτης καὶ
<br class="lb"/>εἰκοστῆς καὶ τῆς τεσσαρακοστῆς δι’ αἱμοῤῥαγίας ὠφεληθεῖσε.
</p>
                    </section>
                    <section id="body-1-1-2-69" class="div textpart section level5">
                      <blockquote class="quote lemma">Γυναῖκες δ’ ἐνόσησαν μὲν πολλαὶ, ἐλάσσους δ’ ἢ ἄνδρες καὶ
<br class="lb"/>ἔθνησκον ἥσσους. ἐδυστόκεον δὲ πλεῖσται καὶ μετὰ τοὺς
<br class="lb"/>τόκους ἐπενόσεον καὶ ἔθνησκον αὖται μάλιστα, οἷον Τελεσβούλου
<br class="lb"/>θυγάτηρ ἀπέθανεν ἑκταίη ἐκ τόκου. τῇσι μὲν οὖν
<br class="lb"/>πλείστῃσιν ἐν τοῖσι πυρετοῖσι γυναικεῖα ἐπεφαίνετο. ἔστι
<br class="lb"/>δ’ οἶσιν ἐκ ῥινῶν ᾑμοῤῥάγησε καὶ παρθένοισι πολλῇσι
<br class="lb"/>τότε πρῶτον ἐγένετο. ἔστι δ’ οἷσι καὶ ἐκ ῥινῶν καὶ τὰ
<br class="lb"/>γυναικεῖά τισιν ἐπεφαίνετο, οἷον τῇ Δαιθαρσέως θυγατρὶ
<br class="lb"/>παρθένῳ τότε ἐπεφαίνετο πρῶτον καὶ ἐκ ῥινῶν λάβρον
<br class="lb"/>ἐῤῥύη καὶ οὐδεμίην οἶδα ἀποθανοῦσαν, ᾗσι τούτων τι
<br class="lb"/>καλῶς γένοιτο, ᾗσι δὲ συνεκύρησεν ἐν γαστρὶ ἐχούσῃσι
<br class="lb"/>νοσῆσαι, πᾶσαι ἀπέφθειραν, ἃς καὶ ἐγὼ οἶδα.</blockquote>
                      <a class="pb" href="#pb172" id="pb172">[p. 172]</a>
                      <p class="p autofirst">Εἰκότως ἦν τὰς γυναῖκας ἧσσον τῶν ἀνδρῶν νοσῆσαι
<br class="lb"/>καὶ διακινδυνεῦσαι, ὡς δι’ αἱμοῤῥαγίας τὰς κρίσεις ἐργασαμέναις,
<br class="lb"/>ὡς ἂν ἐχούσαις σύμφυτον βοήθημα τὴν ἔμμηνον
<br class="lb"/>κένωσιν. ἐδυστόκησαν δὲ διὰ τὴν κατάστασιν ψυχρὰν οὖσαν.
<br class="lb"/>ἀλλὰ καὶ ἐν αἷς ἐφάνη τι νόσημα, καὶ αὗται διέφθειραν τὰ
<br class="lb"/>ἔμβρυα κατὰ τὸν αὐτὸν λόγον.
</p>
                    </section>
                    <section id="body-1-1-2-70" class="div textpart section level5">
                      <blockquote class="quote lemma"><span class="milestone">68</span>Οὖρα δὲ τοῖς πλείστοισιν εὔχροα μὲν, λεπτὰ δὲ καὶ
<br class="lb"/>ὑποστάσεις ὀλίγας ἔχοντα διαχωρήμασι λεπτοῖσι καὶ χολώδεσιν,
<br class="lb"/>πολλοῖσι δὲ τῶν ἄλλων κεκριμένων ἐς δυσεντερίας
<br class="lb"/>τελευτᾷ, οἷον Ξενοφάνει καὶ Κριτίᾳ.</blockquote>
                      <p class="p autofirst">Καὶ ταῦτα μὲν εἶναι λεπτὰ οὖρα, τουτέστιν ὑδατώδη
<br class="lb"/>φησὶ καὶ μέντοι καὶ κατ’ ὀλίγα πάλιν ἔγραψεν·
</p>
                    </section>
                    <a class="pb" href="#pb173" id="pb173">[p. 173]</a>
                    <section id="body-1-1-2-71" class="div textpart section level5">
                      <blockquote class="quote lemma">Οὖρα δὲ ὑδατώδεα πολλὰ, καθαρὰ, λεπτὰ μετὰ κρίσιν καὶ
<br class="lb"/>ὑποστάσιος πολλῆς γενομένης καὶ τῶν ἄλλων καλῶς κεκριμένων.
<br class="lb"/>ἀναμνήσομαι οἶσιν ἐγένετο, Βίωνι, ὃς κατέκειτο
<br class="lb"/>παρὰ Σιληνὸν, Κρατίῃ τῇ παρὰ Ξενοφάνους, Ἀρέτωνος
<br class="lb"/>παιδὶ, Μνησιστράτου γυναικί.</blockquote>
                      <p class="p autofirst">Διελθὼν τὰ ὀνόματα τῶν οὐρησάντων τοιαῦτα ἐφεξῆς
<br class="lb"/>φησί.
</p>
                    </section>
                    <section id="body-1-1-2-72" class="div textpart section level5">
                      <blockquote class="quote lemma">Μετὰ δὲ ταῦτα δυσεντεριώδεις ἐγένοντο οὗτοι πάντες, ἠράγε
<br class="lb"/>οὖρα ὅτι οὔρησαν ὑδατώδεα σκεπτέον.</blockquote>
                      <p class="p autofirst">Εἰκὸς γὰρ ἦν καὶ διότι τοῖς οὔροις οὐκ ἐξεκαθάρθη
<br class="lb"/>τὸ χολῶδες, ἐπὶ γαστέρα ῥυὲν, τὰς δυσεντερίας ἐργάσασθαι.
<br class="lb"/>εἰκὸς δὲ καὶ διὰ πολλὰς πλεονεξίας τοῦ χυμοῦ τούτου γεγονέναι


<a class="pb" href="#pb174" id="pb174">[p. 174]</a>


καὶ εἰ μὴ χολώδη τοῖς οὔροις ἐξεκενώθησαν, ἐκ τοῦ
<br class="lb"/>περιττεύοντος ἔτι κατὰ τὸ σῶμα, τὴν δυσεντερίαν αὐτοῖς
<br class="lb"/>γενέσθαι.
</p>
                    </section>
                    <section id="body-1-1-2-73" class="div textpart section level5">
                      <blockquote class="quote lemma">Περὶ δ’ ἀρκτοῦρον ἑνδεκαταίοισι πολλοῖς ἔκρινε καὶ τουτέοισιν
<br class="lb"/>οὐ κατὰ λόγον γινόμεναι ὑποστροφαὶ ὑπέστρεφον.
<br class="lb"/>ἦσαν δὲ καὶ κωματώδεες περὶ χρόνον τοῦτον. πλείω δὲ
<br class="lb"/>παιδία, καὶ ἔθνησκον ἥκιστα οὗτοι πάντων.</blockquote>
                      <p class="p autofirst"><span class="milestone">69</span>Εὔδηλον ὅτι τῆς κατὰ τὸ δεύτερον ἔτος ἐπιτολῆς
<br class="lb"/>ἐκ τούτου μέμνηται, γεγραμμένης ἐπὶ τέλει τῆς διηγήσεως.
<br class="lb"/>αὕτη τοίνυν ἐγένετο νότιος, τοὺς ὑετοὺς ἔχουσα μέχρι
<br class="lb"/>τῆς φθινοπωρινῆς ἰσημερίας. ἐν τούτῳ δὴ τῷ χρόνῳ
<br class="lb"/>φησὶν ἑνδεκαταίους πολλοὺς ἀσφαλῶς κριθῆναι γενομένους
<br class="lb"/>ἅμα κωματώδεις, διὰ τὴν νότιον δηλονότι κατάστασιν. διὰ
<br class="lb"/>δὲ τὴν αὐτὴν καὶ αἱ κρίσεις αὐτοῖς ἐγίνοντο βεβαιότεραι


<a class="pb" href="#pb175" id="pb175">[p. 175]</a>


τῶν κατὰ τὸν ἄλλον χρόνον, ἡνίκα ἐπεκράτει τοῦ περιέχοντος
<br class="lb"/>
<span class="milestone">371</span>ἡ ψυχρὰ κρᾶσις, ἐν ᾗ χρονίας ἔφη γενέσθαι
<br class="lb"/>τὰς κρίσεις. τοῦ μέντοι μεταξὺ κυνὸς καὶ ἀρκτούρου, θερμὴν
<br class="lb"/>καὶ ξηρὰν ἔχοντος κατάστασιν, οὐκ ἐμνημόνευσεν, ἐν ᾗ
<br class="lb"/>μᾶλλον εἰκὸς ἦν ὀξέως κριθῆναι πολλοὺς, ὡς μηδὲ τὴν ἑβδόμην
<br class="lb"/>ὑπερβῆναι. μή τι οὖν τοῦτο μὲν ὡς οἰκεῖον τοῦ καιροῦ
<br class="lb"/>παρέλιπε, τὰ δ’ ἐπιδημήσαντα μόνα διέρχεται.
</p>
                    </section>
                    <section id="body-1-1-2-74" class="div textpart section level5">
                      <blockquote class="quote lemma">Περὶ δ’ ἰσημερίην καὶ μέχρι πληϊάδος καὶ ὑπὸ χειμῶνα
<br class="lb"/>παρείποντο μὲν καὶ οἱ καῦσοι, ἀτὰρ καὶ φρενιτικοὶ τηνικαῦτα
<br class="lb"/>πλεῖστοι ἐγίνοντο καὶ ἔθνησκον τούτων
<br class="lb"/>πλεῖστοι.</blockquote>
                      <p class="p autofirst">Τοὺς καύσους καὶ τὰς φρενίτιδας ὁ μὲν αὐτὸς ἐργάζεται
<br class="lb"/>χυμὸς, οὐ τὸν αὐτὸν δὲ τόπον ἔχων. ἐν μὲν γὰρ ταῖς
<br class="lb"/>εὐρυχωρίαις τῶν ἀγγείων περιεχομένης τῆς ξανθῆς χολῆς


<a class="pb" href="#pb176" id="pb176">[p. 176]</a>


ἅμα τῷ αἵματι, συμβαίνει καθ’ ὃν ἂν τρόπον ἐκπυρωθῇ,
<br class="lb"/>τοὺς καύσους γίνεσθαι, καὶ μάλιστα ὅταν ἐν ταῖς κατὰ
<br class="lb"/>γαστέρα καὶ ἧπαρ ἢ κατὰ πνεύμονα φλεψὶν ἡ ζέσις γένηται
<br class="lb"/>τῆς χολῆς. ὅταν δ’ εἰς τὰ στερεὰ μόρια τοῦ σώματος
<br class="lb"/>ἀφικνῆται καὶ δι’ αὐτῶν φέροιτο, ῥῖγος ἐργάζεται. κατὰ δὲ
<br class="lb"/>τὸν ἐγκέφαλόν τε καὶ τὰς μήνιγγας στηριχθεῖσα τὰς φρενίτιδας
<br class="lb"/>ἐργάζεται. πρὶν δὲ στηριχθῆναι, διαῤῥέουσα κατὰ
<br class="lb"/>τὰς ἐν αὐτοῖς φλέβας, οὐ φρενίτιδας, ἀλλὰ τὰς ἐν ταῖς
<br class="lb"/>ἀκμαῖς τῶν πυρετῶν ἐπιφέρει παραφροσύνας. ἡ τοίνυν ἔμπροσθεν
<br class="lb"/>ἐν ταῖς κάτω φλεψὶ τὸν καῦσον ἐργαζομένη χολὴ,
<br class="lb"/>κατὰ τὴν ἀπ’ ἀρκτούρου μέχρι τῆς ἰσημερίας νότιον κατάστασιν,
<br class="lb"/>εἰς τὴν κεφαλὴν ἀναληφθεῖσα καὶ στηριχθεῖσα κατὰ
<br class="lb"/>τὸν ἐγκέφαλόν τε καὶ τὰς μήνιγγας ἐγέννησε τὰς
<br class="lb"/>φρενίτιδας.
</p>
                    </section>
                    <section id="body-1-1-2-75" class="div textpart section level5">
                      <blockquote class="quote lemma">Ἐγένοντο δὲ καὶ κατὰ θέρος ὀλίγοι.</blockquote>
                      <a class="pb" href="#pb177" id="pb177">[p. 177]</a>
                      <p class="p autofirst">Ὀλίγους φησὶ γεγονέναι φρενιτικούς. τὸ μὲν γὰρ ἄχρι
<br class="lb"/>κυνὸς αὐτοῦ μέρος ψυχρὸν ἦν, τὸ δὲ μέχρι ἀρκτούρου θερμὸν
<br class="lb"/>καὶ ξηρὸν, ὥστ’ οὐ δυνατὸν ἦν πληρῶσαι τοῦτο μεταξὺ
<br class="lb"/>τὴν κεφαλὴν <span class="milestone">70</span>ὥσπερ οὐδ’ ὁ περὶ τὸν ἀρκτοῦρον ἄχρι
<br class="lb"/>τῆς ἰσημερίας γενομένης νότος. οὔτε γὰρ ὑγρὸν ἦν οὔτε
<br class="lb"/>νότιον οὔτε πολυχρόνιον τὸ μεταξὺ κυνός τε καὶ ἀρκτούρου.
<br class="lb"/>ἐῤῥέθη ὅτι χολῆς πολλῆς ἐνεχθείσης ἐν τοῖς κατὰ τὸν ἐγκέφαλον
<br class="lb"/>χωρίοις καὶ φρενίτιδες ἐγένοντο.
</p>
                    </section>
                    <section id="body-1-1-2-76" class="div textpart section level5">
                      <blockquote class="quote lemma">Τοῖσι μὲν οὖν καυσώδεσιν ἀρχομένοισιν ἐπεσήμαινεν, οἷσι
<br class="lb"/>τὰ ὀλέθρια συνέπιπτεν, αὐτίκα γὰρ ἀρχομένοισι πυρετὸς
<br class="lb"/>ὀξὺς, σμικρὰ ἐπεῤῥίγουν, ἄγρυπνοι, ἀδήμονες, διψώδεες,
<br class="lb"/>ἀσώδεες, σμικρὰ ἐφιδροῦντες περὶ τὸ μέτωπον καὶ κληῖδας,
<br class="lb"/>αὖθις οὐδεὶς διόλου, πολλὰ παρέλεγον, φόβοι, δυσθυμίαι,
<br class="lb"/>ἄκρεα ὑπόψυχρα, πόδες ἄκροι, μᾶλλον δὲ τὰ περὶ
<br class="lb"/>χεῖρας, οἱ παροξυσμοὶ ἐν ἀρτίῃσι. τοῖς δὲ πλείστοισι


<a class="pb" href="#pb178" id="pb178">[p. 178]</a>


τεταρταίοισιν οἱ πόνοι μέγιστοι καὶ ἱδρῶτες ἐπὶ πλεῖστον
<br class="lb"/>ὑπόψυχροι καὶ ἄκρεα οὐκέτ’ ἀναθερμαινόμενα, ἀλλὰ ἦσαν
<br class="lb"/>πελιδνὰ, ὑπόψυχρα, οὐδ’ ἐδίψων. ἔτι τούτοισιν οὖρα μέλανα,
<br class="lb"/>λεπτὰ, ὀλίγα καὶ κοιλίαι. ἐφίσταντο οὐδ’ ᾑμοῤῥάγησαν
<br class="lb"/>ἐκ ῥινῶν, οὐδὲ τοῖσιν οἷσι ταῦτα συμπίπτει, ἀλλὰ
<br class="lb"/>σμικρὰ ἔσταξεν. οὐδ’ ἐς ὑποστροφὴν οὐδενὶ τούτων ἦλθεν,
<br class="lb"/>ἀλλ’ ἑκταῖοι ἀπέθνησκον σὺν ἱδρῶτι.</blockquote>
                      <p class="p autofirst">Ὥσπερ ἅπαντα τὰ κατὰ τοῦτο τὸ σύγγραμμα τῶν καθόλου
<br class="lb"/>λεγομένων αὐτῷ δι’ ἑτέρων βιβλίων παραδείγματ’
<br class="lb"/>ἐστὶ τὴν ἐξέτασιν ἐν τοῖς καθ’ ἕκαστα λαμβάνοντι δι’ αὐτοψίας,
<br class="lb"/>κατὰ τὸν αὐτὸν τρόπον καὶ ταῦτα τὰ νῦν λεγόμενα.
<br class="lb"/>τοῖς γὰρ ὀλεθρίοις καύσοις γενέσθαι συμπτώματα
<br class="lb"/>φησὶ, κατ’ ἀρχὰς ἐπιῤῥιγοῦντες καὶ ἀγρυπνοῦντες καὶ ἀσώδεες,
<br class="lb"/>ἐφιδροῦντες μικρὰ περὶ μέτωπον καὶ κλεῖδα. τὸ μὲν
<br class="lb"/>γὰρ ὀξύν τε τὸν πυρετὸν αὐτοῖς εἶναι καὶ δίψος παρεῖναι
<br class="lb"/>τῆς τοῦ πάθους φύσεως ἴδια, καὶ ταῦτα τῆς κακοηθείας
<br class="lb"/>ἴδια, τό τε ῥιγοῦν εὐθέως ἐν ἀρχῇ. καὶ γὰρ κρίνειν εἴωθε


<a class="pb" href="#pb179" id="pb179">[p. 179]</a>


τοὺς καυσώδεις πυρετοὺς τὸ ῥῖγος, οὐ μὴν αὐτίκα γ’ ἐπιφαίνεσθαι
<br class="lb"/>χρὴ κρίσιμα. τὸ δὲ τῆς ἀγρυπνίας καὶ τῆς
<br class="lb"/>ἀδημονίας σύμπτωμα διὰ παντός ἐστι μοχθηρὸν, οὐ κατὰ
<br class="lb"/>μόνην τὴν ἀρχὴν, ὥσπερ γε καὶ τὸ ἐφιδροῦν. τὸ δὲ παραλέγειν,
<br class="lb"/>ὅπερ ἐστὶ παρὰ τὰ κατὰ φύσιν λέγειν, τουτέστι παραφρονεῖν,
<br class="lb"/>βεβλαμμένον δηλοῖ τὸν ἐγκέφαλον. οἵ γε μὴν φόβοι
<br class="lb"/>δριμείας ἱκανῶς καὶ κατωπτημένης τῆς ξανθῆς χολῆς
<br class="lb"/>εἰσι συμπτώματα. συγγενεῖς δὲ τοῖς φόβοις εἰσὶ καὶ αἱ
<br class="lb"/>δυσθυμίαι. ἡ δὲ τῶν ἄκρων περίψυξις ὀλεθριώτατον καύσοις
<br class="lb"/>ἐστὶ σύμπτωμά τε καὶ σημεῖον, ὥσπερ γε καὶ τὸ παρανοῆσαι,
<br class="lb"/>διὰ τὴν τοῦ πυρετοῦ θερμασίαν ἐκπυρουμένης τῆς
<br class="lb"/>κεφαλῆς. ἴδιον δ’ ἐστὶ καὶ οἰκεῖον ὀξέων πυρετῶν καὶ τὸ
<br class="lb"/>διακαίεσθαι τοῖς ἄκροις τοῦ σώματος μέρεσιν. ἐάν ποτ’
<br class="lb"/>οὖν καταψύχηται ταῦτα, διακαιομένων τῶν περὶ τὰ
<br class="lb"/>σπλάγχνα χωρίων, ἐν μὲν τοῖς μέσοις τοῦ σώματος ἠθροῖσθαι
<br class="lb"/>δηλοῦται τὸ αἷμα, τὰ δ’ ἄκρα λειφαιμεῖν τε καὶ καταψύχεσθαι
<br class="lb"/>καὶ νεκροῦσθαι τελέως, ἀπολιπούσης ἤδη τῆς
<br class="lb"/>φύσεως αὐτά. καὶ μὴν καὶ οἱ παροξυσμοὶ κατὰ τὰς ἀρτίας


<a class="pb" href="#pb180" id="pb180">[p. 180]</a>


ἡμέρας γιγνόμενοι κατ’ ἀρχὴν εὐθέως ἐνίοτε μὲν ἑκταίαν
<br class="lb"/>προδηλοῦσιν ἔσεσθαι κακίστην κρίσιν, <span class="milestone">71</span>ἐνίοτε δὲ
<br class="lb"/>εἰς μῆκος ἐκταθήσεται τὸ νόσημα. καὶ ὅταν γε σφοδρῶς
<br class="lb"/>κινῆται, τῆς τετάρτης μοχθηρὸν παροξυσμὸν ἐχούσης, ἀποθνήσκουσιν
<br class="lb"/>ἑκταῖοι, καθάπερ καὶ οὗτοι περὶ ὧν ὁ λόγος ἐστί.
<br class="lb"/>τεταρταίοις οὖν αὐτοῖς φησὶ τούς τε πόνους μεγίστους γίνεσθαι,
<br class="lb"/>τουτέστιν ἅπαντα τὰ ὀδυνώδη συμπτώματα, καὶ
<br class="lb"/>ἱδρῶτας ὑποψύχρους ἐπὶ πλεῖστον. τούτοις μὲν οὖν καὶ
<br class="lb"/>ὅτι καὶ ἡ ἕκτη τὸν θάνατον οἴσει μεθ’ ἱδρώτων πρόδηλον.
<br class="lb"/>τὸ δὲ καὶ τὰ ἄκρα πελιδνὰ γενέσθαι καὶ μηκέτ’ ἀναθερμαινόμενα
<br class="lb"/>νεκρώσεώς τε σημεῖόν ἐστι καὶ βέβαιον γνώρισμα
<br class="lb"/>τοῦ μὴ δύνασθαι τῆς ἕκτης ἡμέρας ἐξωτέρῳ τὴν δύναμιν
<br class="lb"/>ἐξαρκέσαι. ἐκ περιουσίας δέ τι καὶ ἄλλο σημεῖον αὐτοῖς
<br class="lb"/>ὀλέθριον προσεγένετο, τὸ μηκέτι διψῆν, καίτοι πρότερον
<br class="lb"/>ἐκαυσοῦντο. δυοῖν δὲ δήπου τούτοιν ἀναγκαῖόν ἐστι τὸ
<br class="lb"/>ἕτερον εἷναι, τὸ τοὺς διακαιομένους ἔμπροσθεν ὑπὸ δίψης
<br class="lb"/>ὕστερον ἀδίψους γενέσθαι, ἤτοι λύσιν τοῦ νοσήματος ἢ
<br class="lb"/>νέκρωσιν τῆς δυνάμεως, ὡς μηκέτ’ αἰσθάνεσθαι τῶν παρόντων


<a class="pb" href="#pb181" id="pb181">[p. 181]</a>


κακῶν. ἀλλ’ οὐκ ἐγίνετο τούτοις λύσις, ὀλεθρίων ὄντων
<br class="lb"/>συμπτωμάτων, ὥστ’ ἀναισθησίας ἦν σημεῖον αὐτοῖς τὸ
<br class="lb"/>μὴ διψῆν. ταῦτα μὲν οὖν ἅπαντα τὰ εἰρημένα συμπτώματα
<br class="lb"/>κακοήθη τε πάντα ἐστὶ δεινῶς καὶ ὀλέθρια, σὺν
<br class="lb"/>αὐτοῖς <span class="milestone">372</span>δ’ οὐχ ἥκιστα καὶ τὰ οὖρα μέλανά τε καὶ
<br class="lb"/>λεπτὰ ὀλίγα γιγνόμενα· μέλανα μὲν, ὡς ἂν ἤδη κατωπτημένου
<br class="lb"/>τοῦ χολώδους χυμοῦ, ὀλίγα δὲ διὰ τὸ ἐκπεφρύχθαι
<br class="lb"/>τὴν ἰκμάδα πᾶσαν ἐκ τοῦ αἵματος ὑπό τε τοῦ καυσώδους
<br class="lb"/>πυρετοῦ κἀκ τῶν οὐρητικῶν ὀργάνων ἤδη νενεκρωμένων.
<br class="lb"/>διὰ δὲ τὰς αὐτὰς αἰτίας καὶ κοιλίαι ἐφίστανται. καὶ μὲν
<br class="lb"/>δὴ καὶ τὰς ἐκ ῥινῶν στάξεις ὀλέθριον οὔσας σημεῖον καὶ ἄλλοις
<br class="lb"/>μὲν, ἐν καύσοις δὲ μάλιστα γενέσθαι φησὶν αὐτός.
<br class="lb"/>ὅτι ὀλεθριώτατον τοῦτο τοῖς καύσοις, δῆλον, εἴγε μάλιστα
<br class="lb"/>οἰκεῖόν ἐστιν αἱμοῤῥαγία.
</p>
                    </section>
                    <section id="body-1-1-2-77" class="div textpart section level5">
                      <blockquote class="quote lemma">Τοῖοι δὲ φρενιτικοῖσι ξυνέπιπτε μὲν καὶ τὰ ὑπογεγραμμένα


<a class="pb" href="#pb182" id="pb182">[p. 182]</a>


ἅπαντα, ἐκρίνετο δὲ τούτοισιν ὡς τὸ πολὺ ἑνδεκαταίοισιν,
<br class="lb"/>ἔστι δ’ οἶσι καὶ εἰκοσταίοισι.</blockquote>
                      <p class="p autofirst">Τοῖς ἄνευ τοῦ καυσωθῆναι φρενιτικοῖς γιγνομένοις τὰ
<br class="lb"/>εἰρημένα οὐ συνέπεσεν, ἐπεὶ τοῖς γε μετὰ τοῦ καυσωθῆναι
<br class="lb"/>περὶ τὴν ἕκτην ἡμέραν ὁ θάνατος ἐγένετο, διπλασιασθέντος
<br class="lb"/>αὐτοῦ τοῦ κακοῦ, φρενῖτις ἐγένετο. περὶ δὲ τὴν ἑνδεκάτην
<br class="lb"/>ἡμέραν ἀκολουθῆσαί φησι τὴν κρίσιν, ἐνίοις δὲ κατὰ τὴν
<br class="lb"/>εἰκοστήν.
</p>
                    </section>
                    <section id="body-1-1-2-78" class="div textpart section level5">
                      <blockquote class="quote lemma"><span class="milestone">72</span>Οἷσιν εὐθὺς οὐκ ἐξ ἀρχῆς ἡ φρενῖτις ἤρξατο περὶ
<br class="lb"/>τρίτην ἢ τετάρτην ἡμέραν, ἀλλὰ μετρίως ἔχουσιν ἐν τῷ
<br class="lb"/>πρώτῳ χρόνῳ, περὶ τὴν ἑβδόμην εἰς ὀξύτητα τὸ μέτωπον
<br class="lb"/>μετέπεσεν.</blockquote>
                      <p class="p autofirst">Οἷς μὲν περὶ τὴν γ΄ ἢ τετάρτην ἡμέραν ἤρξατο,
<br class="lb"/>διεκόπη δὲ μεταξὺ, κρίσεως ἡμιῤῥόπου γινομένης. τὸ δὲ


<a class="pb" href="#pb183" id="pb183">[p. 183]</a>


σφοδρῶς ὀξὺ τῆς φρενίτιδος οὐκ ἔσχον οἱ νοσοῦντες.
<br class="lb"/>ἐθεασάμεθα γὰρ ἤδη καὶ τοιαύτας φρενίτιδας.
</p>
                    </section>
                    <section id="body-1-1-2-79" class="div textpart section level5">
                      <blockquote class="quote lemma">Πλῆθος μὲν οὖν τῶν νοσημάτων ἐγένετο. ἐκ δὲ τῶν καμνόντων
<br class="lb"/>ἀπέθνησκον μάλιστα μειράκια, νέοι, ἀκμάζοντες,
<br class="lb"/>λεῖοι, ὑπολευκόχρωτες, ἰθύτριχες, μελανότριχες καὶ μελανόφθαλμοι,
<br class="lb"/>ἡσυχῇ καὶ ἐπὶ τὸ ῥᾴθυμον βεβιωκότες, ὑψόφωνοι,
<br class="lb"/>ἰσχνόφωνοι, τρηχύφωνοι, τραυλοὶ, ὀργίλοι, καὶ γυναῖκες
<br class="lb"/>πλεῖσται ἐκ τούτου τοῦ εἴδεος ἀπέθνησκον.</blockquote>
                      <p class="p autofirst">Ὥσπερ ἔμπροσθεν ἔφην αὐτὰ μὲν τὰ γινόμενα ἀσαφῇ
<br class="lb"/>αὐτὸν διηγεῖσθαι, προστίθεσθαι δ’ ὑφ’ ἡμῶν τὰς αἰτίας,
<br class="lb"/>οὕτω νῦν φημὶ καὶ αὐτὴν τὴν διάνοιαν τοῦ λόγου οὐκ εἶναι σαφῆ.
<br class="lb"/>πότερον γὰρ ἐπὶ φρενιτίδων μόνον ἀκούειν χρὴ τῶν εἰρημένων
<br class="lb"/>ἢ ἐπὶ πάντων τῶν νοσημάτων ὧν προείρηκεν, ἄδηλον.
<br class="lb"/>καὶ γὰρ οὖν αὐτὴν τὴν ἀρχὴν τοῦ προκειμένου λόγου


<a class="pb" href="#pb184" id="pb184">[p. 184]</a>


διαφερόντως γράφουσιν, ἔνιοι μὲν ὡδί πως, πλῆθος δὲ τῶν
<br class="lb"/>νοσημάτων ἐγένετο, περὶ τῶν φρενιτικῶν αὐτῶν μόνων οἷς
<br class="lb"/>ἐπενήνεγκται ταῦτα βουλόμενοι τὸν λόγον εἶναι. τινὲς δὲ
<br class="lb"/>ὡδί. πλῆθος μὲν οὖν ἐγένετο τῶν νοσημάτων, περὶ πάντων
<br class="lb"/>αὖ καὶ οὗτοι τῶν εἰρημένων ἀξιοῦντες εἶναι τὸν λόγον. εἰ
<br class="lb"/>μὲν ἐπὶ πάντων ἀκούοιμεν ἄνευ τοῦ διορίσασθαι κατὰ τίνα
<br class="lb"/>μὲν τά τε μειράκια καὶ νέοι καὶ ἀκμάζοντες ἀπόλλυνται,
<br class="lb"/>κατὰ τίνα δ’ οἱ λεῖοι καὶ ὑπολευκόχρωτες, κατὰ τίνα δ’ οἱ
<br class="lb"/>ἰθύτριχες καὶ μελανότριχες καὶ μελανόφθαλμοι, κατὰ ποῖα
<br class="lb"/>δὲ ἡσυχῇ καὶ ἐπὶ τὸ ῥᾴθυμον βεβιωκότες, ἢ πάλιν ἐν τίσιν
<br class="lb"/>οἱ ἰσχνόφωνοι, ἐν τίσι γ’ οἱ τραυλοὶ, ὥσπερ καὶ ὀργίλοι μὲν
<br class="lb"/>ἐν τίσι, γυναῖκες δ’ ἐν τίσι, εἰ μὴ πάντα ταῦτα διορισθείη,
<br class="lb"/>πλέον οὐδὲν ἡμῖν οὔτε εἰς πρόγνωσιν οὔτ’ εἰς θεραπείαν
<br class="lb"/>ἐκ τῶν εἰρημένων ὑπάρξει. <span class="milestone">73</span>εἰ δὲ μὴ περὶ πάντων
<br class="lb"/>τῶν νοσημάτων, ἀλλὰ περὶ ὦν τὸν λόγον ἐποιεῖτο μόνων
<br class="lb"/>τῶν φρενιτικῶν, ἀκούοιμεν εἰρῆσθαι ταῦτα, χαλεπώτατόν
<br class="lb"/>ἐστι καὶ οὕτως εὑρεῖν τὰς αἰτίας, δι’ ἃς ἀπόλοιντο οἱ πλεῖστοι


<a class="pb" href="#pb185" id="pb185">[p. 185]</a>


τῶν εἰρημένων. μετὰ καὶ αὐτὸ τὸ, τοὺς πλείστους
<br class="lb"/>ἀπόλλυσθαι, διττὸν εἶναι· τὸ μὲν ἕτερον, ἐπειδὴ πολλοὶ
<br class="lb"/>τῶν τοιούτων ἑάλωσαν τῷ φρενιτικῷ νοσήματι θανατώδη
<br class="lb"/>ἔχοντι τὴν τότε ἐπιδημίαν, διὰ τοῦτο εἰρῆσθαι πολλοὺς αὐτῶν
<br class="lb"/>διαφθαρῆναι, τὸ δ’ ἕτερον εἶναι, τῶν ἁλόντων τῇ φρενίτιδι
<br class="lb"/>τοὺς πλείστους ἀπολωλότας ἠκούσαμεν. ὥστε καὶ τὴν
<br class="lb"/>αἰτιολογίαν γίνεσθαι διττὴν, ὥστε καὶ πάντας οὗς εἶπεν
<br class="lb"/>ἐπιτηδείους ἁλῶναι τῷ φρενιτικῷ πάθει, κατὰ τὴν ὑποκειμένην
<br class="lb"/>κατάστασιν, ἐπιδεικνύντων ἡμῶν τῶν φρενιτισάντων
<br class="lb"/>τοὺς τοιούτους μάλιστα ἀποθανεῖν. ἡ μὲν οὖν ἀσάφεια τοῦ
<br class="lb"/>λόγου τοιαύτη ἐστι καὶ τοιαύτη, προηγεῖται δ’ αὖθις εὑρεῖν
<br class="lb"/>τὴν κρᾶσιν ἑκάστου τῶν εἰρημένων. οὐ γὰρ οἷόν τε
<br class="lb"/>συνῆφθαι τῇ καταστάσει τὸν λόγον ἄνευ τούτου. φαίνεται
<br class="lb"/>δ’ ἐν οἷς εἶπεν ὁ Ἱπποκράτης ἡλικιῶν μὲν θερμοτάτων
<br class="lb"/>μνημονεύων, μειράκια γὰρ, φησὶ, καὶ νέοι καὶ ἀκμάζοντες,
<br class="lb"/>φύσεών τε δυσδιαπνεύστων· καὶ γὰρ οἱ λεῖοι καὶ οἱ ὑπολευκόχρωτες,
<br class="lb"/>ἰθύτριχές τε, οἱ μελανότριχες καὶ οἱ μελανόφθαλμοι
<br class="lb"/>καὶ οἱ οἶκοι καὶ ἡσυχῇ καὶ ἐπὶ τὸ ῥᾴθυμον βεβιωκότες


<a class="pb" href="#pb186" id="pb186">[p. 186]</a>


ἐδείχθησαν ἡμῖν ἐν ἄλλοις τέ τισιν ὑπομνήμασι καὶ
<br class="lb"/>ἐν τοῖς περὶ κράσεων ἧττον διαπνεόμενοι, διότι καὶ ψυχρότεροι
<br class="lb"/>ταῖς κράσεσίν εἰσι. καὶ διὰ τὴν αὐτὴν αἰτίαν καὶ
<br class="lb"/>γυναῖκες, ἃς διὰ τὴν ἔμμηνον κάθαρσιν ἧσσον ἠδίκησεν
<br class="lb"/>ἡ κατάστασις, ὡς ἔμπροσθεν εἶπον, αἱ δ’ ἀποθανοῦσαι ἐκ
<br class="lb"/>τούτου τοῦ εἴδους ἦσαν. λοιπὸν οὖν ἐστὶν ἐπισκέψασθαι
<br class="lb"/>περὶ τῶν ἰσχνοφώνων καὶ τραχυφώνων καὶ τραυλῶν καὶ
<br class="lb"/>ὀργίλων καὶ πρῶτον γεγραμμένων τῶν ἰσχνοφώνων. εἰ μὲν
<br class="lb"/>οὖν οὕτως εἴη γεγραμμένον τοὺς ἰσχνοὺς τὴν φωνήν· ἰσχνόφωνοι
<br class="lb"/>γὰρ ἔτι καὶ νῦν λέγονταί τινες, ὥσπερ γε καὶ λεπτόφωνοι,
<br class="lb"/>ταῦτ’ οὖν ἑκατέρου ὀνόματος σημαίνοντος, διαφέρουσιν
<br class="lb"/>οὗτοι τῶν ἰσχνοφώνων, ὡς ἐν τοῖς περὶ φωνῆς εἴρηται,
<br class="lb"/>καὶ δέδεικται γίνεσθαι διὰ τὴν στενότητα τῆς τραχείας
<br class="lb"/>ἀρτηρίας τοῦ λάρυγγος. οἱ δὲ ἰσχνόφωνοι τὴν φωνὴν
<br class="lb"/>διὰ τὴν φυσικὴν μοχθηρίαν τῶν κινούντων τὸν λάρυγγα
<br class="lb"/>μυῶν, ἑκάτεροι δὲ δι’ ἀῤῥωστίαν τῆς ἐμφύτου θερμασίας
<br class="lb"/>ἀποτελοῦνται τοιοῦτοι, κατὰ τὴν πρώτην διάπλασιν. ὥσπερ


<a class="pb" href="#pb187" id="pb187">[p. 187]</a>


δ’ ἐν τοῖς τὸν λάρυγγα κινοῦσι μυσὶ φαυλότερον ἔξ ἀρχῆς
<br class="lb"/>οἱ ἰσχνόφωνοι διεπλάσθησαν, οὕτως τοῖς τῆς γλώττης οἱ
<br class="lb"/>τραυλοὶ τραχύφωνοι γίνονται διὰ τὴν τραχύτητα τῶν φωνητικῶν
<br class="lb"/>ὀργάνων. ὀνομάζω δ’ ὄργανα φωνητικὰ δι’ ὧν ἐκπεμπόμενον
<br class="lb"/>τὸ πνεῦμα φωνὴ γίνεται. ταῦτα δ’ ἐστὶν ἡ
<br class="lb"/>τραχεῖα ἀρτηρία καὶ ὁ λάρυγξ καὶ ἡ φάρυγξ, οἶον πλῆκτρον
<br class="lb"/>τοῦ φερομένου δι’ αὐτοῦ πνεύματος, ἐδείχθη γὰρ οὗτος
<br class="lb"/>ὄργανον φωνῆς, ὡς διαλέξεως γλῶττα. βραχὺ δὲ πρὸς
<br class="lb"/>γένεσιν καὶ ἡ φάρυγξ συντελεῖ, δασεῖαν αὐτὴν ἐργαζομένη.
<br class="lb"/>ταῦτ’ οὖν τὰ ὄργανα λεῖα μὲν ὄντα λείαν ἐδείχθη καὶ τὴν
<br class="lb"/>φωνὴν ἐργαζόμενα, τραχέα δὲ τραχεῖαν. ἡ δὲ τραχύτης
<br class="lb"/>αὕτη ἐδείχθη διὰ ξηρότητα γινομένη. τὰ μὲν οὖν ἄλλα
<br class="lb"/>πάντα μετὰ τὰς ἡλικίας <span class="milestone">373</span>ἄχρι δεῦρο λελεγμένα ψυχρᾶς
<br class="lb"/>ἐστι κράσεως σημεῖα. μόνη δ’ ἡ ξηρότης ἀμφοτέραις <span class="milestone">74</span>
<br class="lb"/>ταῖς κράσεσι συνέρχεται, τῇ τε ψυχρᾷ καὶ τῇ
<br class="lb"/>θερμῇ. τοῖς μὲν οὖν ἅμα τῷ ξηρῷ τῆς κράσεως ψυχροῖς
<br class="lb"/>οὖσι δυσδιαπνεύστοις εἶναι συμβήσεται, καθάπερ καὶ τοῖς
<br class="lb"/>προειρημένοις. ὅσοι δὲ θερμότεροι τούτων ὑπάρχουσιν, οὐκ


<a class="pb" href="#pb188" id="pb188">[p. 188]</a>


εὐθὺς ὑπάρχει τοῦτο, διότι τοὺς μὲν ἐξέλωμεν τοῦ λόγου,
<br class="lb"/>τοὺς δ’ ἄλλους φῶμεν, οἷς ἐφαρμόττει ὁ λόγος. ἦν δὲ προκείμενον
<br class="lb"/>ἀποθανεῖν πολλοὺς, ἐξ ὦν κατέλεξεν ἡλικιῶν τε καὶ
<br class="lb"/>φύσεων. ἔλεγον δὲ ἡλικίας εἶναι θερμὰς, ἐν αἷς ὁ πικρόχολος
<br class="lb"/>πλεονάζει χυμός· τὰς φύσεις δὲ δυσδιαφορήτους, ὥστ’
<br class="lb"/>ἄχρι μὲν τοῦδε τὴν ἀρχὴν ὦν εἰρήκαμεν, ἔτι λείπεται περὶ
<br class="lb"/>τῶν ὀξυθύμων εἰπεῖν, οὓς ἐναντιωτάτους φησὶ τοῖς θυμώδεσιν
<br class="lb"/>ὄντας. ἀνδρεῖοι μὲν γάρ εἰσιν οἱ θυμώδεις καὶ καταφρονικοὶ
<br class="lb"/>τῶν μικρῶν πραγμάτων. μικρόψυχοι δ’ εἰσὶν οἱ
<br class="lb"/>ὀξύθυμοι, διότι τὸ γενναῖον τῆς τῶν ἀνδρῶν ψυχῆς οὐκ
<br class="lb"/>ἔχουσιν, ὥστε καὶ οἱ ὀξύθυμοι ψυχρότεροί τε ταῖς κράσεσι
<br class="lb"/>καὶ δυσδιαφόρητοι γενήσονται. τὸ δ’ ἐπὶ τῇ τελευτῇ τῆς
<br class="lb"/>ῥήσεως εἰρημένον, καὶ γυναῖκες πλεῖσται ἐκ τούτου τοὺς
<br class="lb"/>εἴδους ἀπέθνησκον, οὐ δῆλόν ἐστιν εἴτε πρὸς τὸ τέλος
<br class="lb"/>ἀναφέρειν χρὴ μόνον εἴτε πρὸς αὐτὰ τὰ προειρημένα.
<br class="lb"/>τελευταῖοι δ’ αὐτῶν εἰσὶν οἱ ὀξύθυμοι καὶ αὐτῶν τῶν γυναικῶν
<br class="lb"/>τὰς συγγενεῖς τοὺς εἴδους τούτου πλείστας ἀποθνήσκειν


<a class="pb" href="#pb189" id="pb189">[p. 189]</a>


ἐπενήνεκται. δύναταί γε μὴν ἀληθὴς ὁ λόγος εἶναι
<br class="lb"/>κατ’ ἄμφω καὶ πρὸς πάντα τὰ προειρημένα τὴν ἀναφορὰν
<br class="lb"/>ποιουμένου τοῦ Ἱπποκράτους καὶ πρὸς μόνον τὸ τελευταῖον.
<br class="lb"/>εἰ δὲ τὸ πρὸς πάντα ἀναφέρειν ἀληθές ἐστιν, ἄμεινον οὕτως
<br class="lb"/>ἀκούειν. ἐν μὲν γὰρ τοῖσι παισὶ καὶ τὸ τελευταῖον
<br class="lb"/>εἰρημένον περιέχεται, κατὰ τοῦτο δ’ οὐκέτι τὰ πάντα λέλεκται.
<br class="lb"/>τὰς μέντοι γυναῖκας τὸ εἴδους ἀποθανεῖν τούτου
<br class="lb"/>λέγειν αὐτὸν, αὐτοῖς ἀνδράσι παραβάλλοντα, προείρηται
<br class="lb"/>γὰρ ἀνωτέρω, γυναῖκες δ’ ἐνόσησαν μὲν πάμπολλαι, ἐλάσσους
<br class="lb"/>δ’ ἢ ἄνδρες, καὶ ἔθνησκον ἧσσον. ἀλλ’ ὁ νῦν λόγος
<br class="lb"/>αὐτῷ τοιοῦτός τίς ἐστι. τῶν γυναικῶν ὅσαι τοῖς εἰρημένοις
<br class="lb"/>πάθεσιν ἑάλωσαν ἀπέθνησκον μᾶλλον, ὅσαι τῆς προειρημένης
<br class="lb"/>ἰδέας ἦσαν.
</p>
                    </section>
                    <section id="body-1-1-2-80" class="div textpart section level5">
                      <blockquote class="quote lemma">Ἐν δὲ τῇ καταστάσει ταύτῃ ἐπὶ σημείων μάλιστα τεσσάρων
<br class="lb"/>διεσώζοντο. οἷσι γὰρ ἢ διὰ ῥινῶν καλῶς ἡμοῤῥάγησαν
<br class="lb"/>ἢ κατὰ κύστιν οὖρα πολλὰ καὶ πολλὴν ὑπόστασιν καὶ


<a class="pb" href="#pb190" id="pb190">[p. 190]</a>


καλὴν ἔχοντα ἔλθοι, ἢ κατὰ κοιλίην ταραχώδεα χολώδεα
<br class="lb"/>ἐπικαίρως ἢ δυσεντερικοὶ γένοιντο. πολλοῖς δὲ ξυνέπιπτε
<br class="lb"/>μὴ ὑφ’ ἑνὸς κρίνεσθαι τῶν ὑπογεγραμμένων σημείων,
<br class="lb"/>ἀλλὰ διεξιέναι διὰ πάντων τοῖς πλείστοισι καὶ δοκέειν
<br class="lb"/>μὲν ἔχειν ὀχληροτέρως, διεσώζοντο δὲ πάντες οἷσι ταῦτα
<br class="lb"/>ξυμπίπτει· γυναιξὶ δὲ παρθένοισι συνέπιπτε μὲν καὶ τὰ
<br class="lb"/>ὑπογεγραμμένα σημεῖα πάντα. ᾗσι δὲ ἢ τούτων τι καλῶς
<br class="lb"/>γένοιτο ἢ τὰ γυναικεῖα δαψιλέως ἐπιφανείη, διὰ
<br class="lb"/>τούτων ἐσώζοντο, καὶ ἔκρινε καὶ οὐδεμίαν οἶδα ἀπολουμένην
<br class="lb"/>
<span class="milestone">75</span>ᾗσι τούτων τι καλῶς γένοιτο. Φίλωνος γὰρ
<br class="lb"/>τῇ θυγατρὶ ἐκ ῥινῶν λαῦρον ἐῤῥύη, ἑβδομαίη δὲ ἐοῦσα
<br class="lb"/>ἐδείπνησεν ἀκαιροτέρως, ἀπέθανεν.</blockquote>
                      <p class="p autofirst">Καὶ οὗτος ὁ λόγος σαφὴς καὶ ὁ ἐφεξῆς, ἔνθα περὶ
<br class="lb"/>τῶν γυναικῶν διαλέγεται. κεφάλαιον γάρ ἐστιν ὃ διδάσκει,
<br class="lb"/>τοὺς μὲν δι’ αἱμοῤῥαγίας, τοὺς δὲ δι’ οὔρων ἢ διαχωρημάτων,


<a class="pb" href="#pb191" id="pb191">[p. 191]</a>


ἐνίους δὲ καὶ εἰς δυσεντερίαν ἀποσκηψάντων τῶν αἰτίων
<br class="lb"/>δυνηθῆναι σωθῆναι.
</p>
                    </section>
                    <section id="body-1-1-2-81" class="div textpart section level5">
                      <blockquote class="quote lemma">Οἷσι ἐν πυρετοῖσιν ὀξέσι μᾶλλον καυσώδεσιν ἀεκούσια δάκρυα
<br class="lb"/>ἀποῤῥεῖ, τούτοισιν ἀπὸ ῥινῶν αἱμοῤῥαγίαν προσδέχεσθαι,
<br class="lb"/>ἢν καὶ τὰ ἄλλα ὀλεθρίως μὴ ἔχωσιν, ἐπεὶ τοῖσί γε
<br class="lb"/>φλαύρως ἔχουσιν οὐχ αἱμοῤῥαγίην, ἀλλὰ θάνατον σημαίνει.</blockquote>
                      <p class="p autofirst">Ἕν τι καὶ τοῦτο τῶν αἱμοῤῥαγικῶν σημείων παραλελειμμένων
<br class="lb"/>αὐτῷ διὰ τῶν ἔμπροσθεν εἴρηται νῦν, ἔστι δ’
<br class="lb"/>ἱκανῶς ὁ λόγος σαφὴς τοῖς μεμνημένοις ὧν ἔμπροσθεν εἶπε
<br class="lb"/>καὶ κατὰ τοῦτο βιβλίον ὧν τε ἐν τῷ προγνωστικῷ. καί
<br class="lb"/>μοι λέλεκται ταῦτα πάντα μετὰ τῶν οἰκείων διορισμῶν ἐν
<br class="lb"/>τοῖς κατὰ τὸ προγνωστικὸν ὑπομνήμασι καὶ ἐν τοῖς περὶ
<br class="lb"/>κρίσεων.
</p>
                    </section>
                    <a class="pb" href="#pb192" id="pb192">[p. 192]</a>
                    <section id="body-1-1-2-82" class="div textpart section level5">
                      <blockquote class="quote lemma">Τὰ περὶ τὰ ὦτα ἐν πυρετοῖσιν ἐπαιρόμενα μετ’ ὀδύνης
<br class="lb"/>ἔστιν οἷσιν ἐκλείποντος τοῦ πυρετοῦ κρισίμως οὔτε καθίσταται
<br class="lb"/>οὔτ’ ἐξεπύει, τουτέοισι διάῤῥοια χολωδέων ἢ
<br class="lb"/>δυσεντερίη ἢ παχέων οὔρων ὑπόστασις γενομένη ἔλυσε,
<br class="lb"/>οἷον Ἑρμίππῳ τῷ Κλαζομενίῳ.</blockquote>
                      <p class="p autofirst">Χρησιμώτατόν ἐστι κατὰ τῶν εἰρημένων ἀρτίως
<br class="lb"/>προμνησθέντων πρὸς τὸ μὴ διὰ παντὸς ἡγεῖσθαι τὰς παρωτίδας
<br class="lb"/>ἀνεκπυήτους μενούσας μοχθηρὸν εἶναι σημεῖον·
<br class="lb"/>ἐν γὰρ τῇ προκειμένῃ καταστάσει τοὺς μὲν πυρετούς φησι
<br class="lb"/>παύσασθαι κρισίμως ἐνίοις, ὅπερ ἐστὶν ἐν ἡμέρᾳ κρισίμῳ
<br class="lb"/>καὶ μεθ’ ἱδρῶτος ἤ τινος ἄλλου τῶν οὕτω κρινόντων, ἔτι
<br class="lb"/>διαμένειν τὰς παρωτίδας, εἶτα ἐν τῷ χρόνῳ προϊόντι καταστῆναι
<br class="lb"/>δι’ ὧν εἶπεν οὔρων καὶ διαχωρημάτων καὶ δυσεντερίας,
<br class="lb"/>ἐκκαθαρθέντων τῶν τὴν νόσον ἐργαζομένων
<br class="lb"/>αἰτίων.
</p>
                    </section>
                    <a class="pb" href="#pb193" id="pb193">[p. 193]</a>
                    <section id="body-1-1-2-83" class="div textpart section level5">
                      <blockquote class="quote lemma"><span class="milestone">76</span>Τὰ δὲ περὶ τὰς κρίσιας ἐξ ὧν καὶ διαγινώσκομεν ἢ
<br class="lb"/>ὅμοια ἢ ἀνόμοια.</blockquote>
                      <p class="p autofirst">Ὅσα περὶ κρίσεων ἢ κρισίμων ἡμερῶν αὐτῷ λέλεκται,
<br class="lb"/>πάντα κατὰ δύο πραγματείας ἠθροισμένα ἔχεις πρὸς ἡμῶν,
<br class="lb"/>τῇ τε περὶ τῶν κρισίμων καὶ κρίσεων. ἀλλὰ καὶ νῦν διὰ
<br class="lb"/>βραχίων εἰρήσεται τὸ κεφάλαιον τοῦ λόγου. τὰ περὶ κρίσιας,
<br class="lb"/>φησὶ, κατὰ τὶ μὲν ὅμοια, κατὰ τὶ δὲ ἀνόμοια γενέσθαι.
<br class="lb"/>κἄπειτα παρατίθεται πολλοὺς ἐξ ὑποστροφῆς καὶ αὐτοὺς
<br class="lb"/>κατὰ τὰς αὐτὰς προθεσμίας ἑπτακαιδεκαταίους κριθῆναι τὸ
<br class="lb"/>σύμπαν, εἶτ’ ἄλλους εἰκοσταίους ἐξ ὑποστροφῶν καὶ αὐτοὺς
<br class="lb"/>οὐχ ὁμοίως γενομένους. παραδείγματος δὲ χάριν μέμνηται
<br class="lb"/>πρῶτον ἀδελφῶν δυοῖν ἐν τῇδε τῇ ῥήσει.
</p>
                    </section>
                    <section id="body-1-1-2-84" class="div textpart section level5">
                      <blockquote class="quote lemma"><span class="milestone">374</span>Οἷον οἱ δύο ἀδελφοὶ καὶ ἤρξαντο ὁμοῦ τὴν αὐτὴν


<a class="pb" href="#pb194" id="pb194">[p. 194]</a>


ὥρην· κατέκειντο παρὰ τὸ θέατρον Ἐπιγένεος ἀδελφεοὶ,
<br class="lb"/>τουτέων τῷ πρεσβυτέρῳ ἔκρινεν ἑκταίῳ, τῷ δὲ νεωτέρῳ
<br class="lb"/>ἑβδομαίῳ. ὑπέστρεψεν ἀμφοτέροισιν ὁμοῦ τὴν αὐτὴν ὥρην
<br class="lb"/>καὶ διέλιπεν ἡμέρας πέντε. ἐκ δὲ τῆς ὑποστροφῆς
<br class="lb"/>ἐκρίθη ἀμφοτέροισιν ὁμοῦ τὸ σύμπαν ἑπτακαιδεκαταίοισιν,
<br class="lb"/>ἔκρινε δὲ τοῖσι πλείστοισι πεμπταίοις, διέλιπεν ἑβδομαίοις.
<br class="lb"/>ἐκ δὲ τῆς ὑποστροφέων ἔκρινε πεμπταίοισι, οἷσι δ’ 
<br class="lb"/>ἔκρινεν ἑβδομαίοισι, διέλιπεν. ἑβδομαίοισιν, ἐκ δὲ
<br class="lb"/>τῆς ὑποστροφῆς ἔκρινε τριταίοισιν. οἶσι δὲ ἔκρινεν
<br class="lb"/>ἑβδομαίοισι, διαλιπόντας τὴν τρίτην ἔκρινεν ἑβδομαίοισι,
<br class="lb"/>οἷσι δ’ ἔλειπεν ἑκταίοισι, διαλιπόντας ἕκτην,
<br class="lb"/>ἐλάμβανε τριταίους. οἶσι δὲ ἔλειπε πρώτη ἐλάμβανε καὶ
<br class="lb"/>ἔκρινε πρώτη, οἷον Εὐάγοντι τῷ Δαϊφάρσους. οἷσι δ’ 
<br class="lb"/>ἔκρινε ἑκταίοισι, διέλιπεν ἑβδομαίοισιν. ἐκ δὲ τῆς ὑποστροφῆς
<br class="lb"/>ἔκρινε τεταρταίοισιν, οἶον τῇ Ἀγλαΐδου θυγατρί.
<br class="lb"/>οἱ μὲν οὖν πλεῖστοι τῶν νοσησάντων ἐν τῇ καταστάσει
<br class="lb"/>ταύτῃ τούτῳ τῷ τρόπῳ διενόσησαν καὶ οὐδένα οἶδα τῶν
<br class="lb"/>περιγενομένων ὅντινα οὐχ ὑπέστρεψαν κατὰ λόγον αἱ


<a class="pb" href="#pb195" id="pb195">[p. 195]</a>


ὑποστροφαὶ γενόμεναι καὶ διεσώζοντο πάντες οὓς ἐγὼ
<br class="lb"/>οἶδα, οἶσιν αἱ ὑποστροφαὶ διὰ τοῦ εἴδεος τούτου γενοίατο.
<br class="lb"/>οὐδὲ τῶν διανοσησάντων διὰ τούτου τοῦ τρόπου, οὐδενὶ
<br class="lb"/>οἶδα ὑποστροφὴν γενομένην πάλιν. ἔθνησκον δὲ ἐν τοῖσι
<br class="lb"/>νοσήμασι τούτοισιν οἱ πλεῖστοι ἑκταῖοι, οἷον Ἐπαμινώνδας
<br class="lb"/>καὶ Σιληνὸς καὶ Φιλίσκος ὁ Ἀνταγόρεω.</blockquote>
                      <p class="p autofirst">Τὸ μὲν χρήσιμον τοῦ λόγου πρόδηλον ἐπὶ τῶν εἰρημένων
<br class="lb"/>ἐστὶ, τὸ δ’ ἄχρηστον ἄδηλον, ὥστ’ οὐ ζητεῖν αὐτὸ προσῆκεν,
<br class="lb"/>
<span class="milestone">77</span>ἀλλ’ οἱ μὲν τὰ χρήσιμα σπουδάζοντες ἑαυτοῖς
<br class="lb"/>πράγματα παρέχουσι, ζητοῦντες πῶς εἰπὼν ὁ Ἱπποκράτης
<br class="lb"/>τῷ μὲν πρεσβυτέρῳ τὴν κρίσιν ἑκταίαν γενέσθαι,
<br class="lb"/>τῷ δὲ νεωτέρῳ ἑβδομαίαν. καὶ μετὰ ταῦτα πάλιν εἰπὼν,
<br class="lb"/>ἐπέστρεψεν ἀμφοτέροις ὁμοῦ τὴν αὐτὴν ὥρην, ἐπήνεγκε,
<br class="lb"/>διέλιπον ἡμέρας πέντε. οὐ γὰρ ἀμφοτέροις δυνατόν ἐστι
<br class="lb"/>τὰς πέντε διαλιπεῖν, ἀλλὰ τῷ ἑτέρῳ μόνῳ, καίτοι γε καὶ
<br class="lb"/>δυνατόν ἐστιν αὐτὸ τοῦθ’ ὃ λέγουσιν, ἀκοῦσαι περὶ μόνου
<br class="lb"/>τοῦ ἑνὸς, τοῦ δευτέρου κατὰ τὴν διήγησιν εἰρημένου, τοῦ


<a class="pb" href="#pb196" id="pb196">[p. 196]</a>


κριθέντος ἑβδομαίου τὴν πρώτην κρίσιν. καὶ εἰ δὴ τούτῳ
<br class="lb"/>διέλιπεν ἡμέρας πέντε, πρόδηλον ὅτι τῷ κατὰ τὴν ἕκτην
<br class="lb"/>ἡμέραν κριθέντι [κατὰ τὴν δευτέραν ἡμέραν κριθέντος]
<br class="lb"/>διέλιπεν ἕξ. ἐγχωρεῖ δὲ κατ’ ἀρχὴν εὐθὺς ὑπὸ τοῦ βιβλιογράφου
<br class="lb"/>τὴν λέξιν ἁμαρτηθεῖσαν φυλαχθῆναι, καθάπερ καὶ
<br class="lb"/>ἄλλαι πολλαὶ τοῦτο πεπόνθασι, παρά τε τῷ Ἱπποκράτει
<br class="lb"/>καὶ ἄλλοις οὐκ ὀλίγοις. ὃ δὲ λέγω σφάλμα τοῦ βιβλιογράφου
<br class="lb"/>γενέσθαι, τοιόνδε ἐστίν. ἐνεδέχετο γεγράφθαι μὲν ὡδί πως
<br class="lb"/>τὴν λέξιν, διέλιπεν ἡμέρας ἓξ μὲν τῷ πρεσβυτέρῳ, τῷ
<br class="lb"/>δ’ ἑτέρῳ πέντε. τὸ γράψαι δὲ τὸν ἁμαρτάνοντα, διέλιπε
<br class="lb"/>πέντε, καὶ πιθανώτερον ἐπὶ τῷ πρεσβυτέρῳ, τὰς ἓξ διαλιπεῖν,
<br class="lb"/>τῷ δὲ νεωτέρῳ τὰς πέντε, τῆς δ’ ὑποστροφῆς ἄμα
<br class="lb"/>ἀμφοτέροις γενομένης κατὰ τὴν δωδεκάτην ἡμέραν. ἐφεξῆς
<br class="lb"/>γοῦν φησὶ, ἔκρινε δὲ τοῖσι πλείστοισιν ἑκταίοισι, διέλιπε
<br class="lb"/>πεμπταίοισιν, ὥστ’ εἰκάσαι τοὺς ἀδελφοὺς τῶν τοῖς πλείστοις
<br class="lb"/>γενομένων κρίσεων καὶ αὐτοὺς εἶναι παράδειγμα. μετά γε
<br class="lb"/>μὴν τὴν τούτων διήγησιν καὶ ἄλλας κρίσεις ἔγραψε πολυειδεῖς
<br class="lb"/>ἁπάσας τῇ ἑπτακαιδεκάτῃ περιγραφομένας ἡμέρᾳ,


<a class="pb" href="#pb197" id="pb197">[p. 197]</a>


τοιαύτην δ’ οὐδεμίαν, οἵαν ἐπὶ τῶν δύο ἀδελφῶν ἐγώ φημι
<br class="lb"/>δεῖν ἀκούειν, ὥσθ’ ὑποστρέψαι κατὰ τὴν δωδεκάτην ἡμέραν
<br class="lb"/>αὐτοὺς ἀμφοτέρους καὶ νεωτέρου διαλείποντος τὰς πέντε.
<br class="lb"/>πιθανὸν μὲν οὕτως ἐν αὐτοῖς ἐῤῥέθη, ἵνα τό τε πρὸς τοῖς
<br class="lb"/>ἄλλοις ὅμοιον αὐτοῖς διασώζηται, τὸ ἐξ ὑποστροφῆς ἑπτακαιδεκαταίους
<br class="lb"/>κριθῆναι καὶ τὸ ἴδιον, ὅτι περὶ τὴν δωδεκάτην
<br class="lb"/>ὑπέστρεψαν. καὶ καλὸν δ’, ὡς ἔφην, μὴ ζητεῖν ἔχοντα
<br class="lb"/>χρήσιμα. καὶ τοίνυν ἤδη καταλείπωμεν ἅπαντα τὰ περὶ
<br class="lb"/>κρίσεις ἐφεξῆς αὐτῷ λελεγμένα, κεφάλαια ἔχοντες κατὰ τὶ
<br class="lb"/>μὲν ὁμοίας αὐτὰς γενέσθαι, κατὰ τὶ δ’ ἀνομοίας. τῶν γάρ
<br class="lb"/>τοι πρώτων κρίσεων ἤτοι κατὰ τὴν ἕκτην ἡμέραν ἀναιρούντων
<br class="lb"/>τοὺς νοσοῦντας ἢ ἀπίστων γινομένων ὡς ὑποστρέφειν
<br class="lb"/>αὖθις ἐπὶ τὴν ὑστάτην τε καὶ τελείαν κρίσιν, ἐπὶ τῆς
<br class="lb"/>ἑπτακαιδεκάτης ἡμέρας λαμβανουσῶν, ἐν τούτῳ τὸ ὅμοιον
<br class="lb"/>καὶ τὸ ἀνόμοιον ἐγίγνετο. μετὰ δὲ ταῦτα κρίσεων ἄλλων
<br class="lb"/>μνημονεύει καὶ ὑποστροφῶν γινομένων εἰς τὴν εἰκοστὴν
<br class="lb"/>ἡμέραν, ὥστ’ ἐν ταύτῃ τελείως κριθῆναι. κατέκειντο παρὰ
<br class="lb"/>τὸ θέατρον. γράφουσί τινες οὐ θέατρον, ἀλλὰ θέρετρον, ἵν’ 


<a class="pb" href="#pb198" id="pb198">[p. 198]</a>


ἔχωσιν ἐξηγεῖσθαι χωρίον τι εἶναι παρὰ τὸ θέρεσθαι κεκλημένον
<br class="lb"/>οὕτως. διαφέρει δ’ οὐδὲν εἰς τὴν προκειμένην θεωρίαν
<br class="lb"/>ὅπως ἄν τις γράφει τὰ τοιαῦτα τῶν ὀνομάτων. καὶ
<br class="lb"/>γὰρ εἴτε Περιγένους εἴτε Δίωνος ἢ Θέωνος ἦσαν ἀδελφοὶ
<br class="lb"/>διήνεγκεν οὐδὲν, ἀλλ’ οἱ μὴ δυνάμενοι τὰ κατὰ τὴν
<br class="lb"/>ἰατρικὴν τέχνην ἐξηγεῖσθαι καλῶς, ἐπὶ τὰς τοιαύτας ἐκτρέπονται
<br class="lb"/>περιεργίας.
</p>
                    </section>
                    <section id="body-1-1-2-85" class="div textpart section level5">
                      <blockquote class="quote lemma"><span class="milestone">78</span>Οἷσι δὲ τὰ παρὰ τὰ ὦτα γενοίατο, ἔκρινε μὲν εἰκοσταίοισι.
<br class="lb"/>κατέσβη δὲ πᾶσιν οἷς οὐκ ἐξεπύησεν, ἀλλ’ ἐπὶ
<br class="lb"/>κύστιν ἐτράπετο. Κρατιστονάκτῃ τῷ παρὰ Ἡρακλίῳ ᾤκει
<br class="lb"/>καὶ Σκύμνου τοῦ γναφέως θεραπαίνῃ ἐξεπύησεν, ἀπέθανεν.
<br class="lb"/>οἷσι δὲ ἔκρινεν ἑβδόμῃ, διέλιπεν, ἐνάτῃ ὑπέστρεφεν, ἔκρινεν
<br class="lb"/>ἐκ τῆς ὑποστροφῆς. ἔκρινεν ἑβδόμῃ Φανοκρίτῳ, ὃς
<br class="lb"/>κατέκειτο παρὰ Γνάθωνι τῷ γραφεῖ.</blockquote>
                      <a class="pb" href="#pb199" id="pb199">[p. 199]</a>
                      <p class="p autofirst">Ὅ καὶ πρόσθεν εἶπον ἄξιον εἶναι μνήμης, ἀναμνήσω
<br class="lb"/>καὶ νῦν, ὅτι παραδοξότερόν τε καὶ σπανιώτερον ἐκείνου.
<br class="lb"/>τὸ γὰρ χωρὶς τοῦ διαπυῆσαι τὰς παρωτίδας ὑπὸ μόνων
<br class="lb"/>τῶν κάτω γενομένων ἐκκρίσεων θεραπευθῆναι, μὴ πάνυ σύνηθες
<br class="lb"/>γενόμενον. ἐπέτεινεν ἐν τῷ νῦν λόγῳ γράψας Κρατιστονάκτῃ
<br class="lb"/>καὶ τὴν τοῦ γραφέως θεράπαιναν ἀποθανεῖν
<br class="lb"/>
<span class="milestone">375</span>ἐκπυησάντων τῶν περὶ τὰ ὦτα. μάχεσθαι γὰρ
<br class="lb"/>δόξει τὸ, πεπασμοὶ ταχυτῆτα κρίσεως καὶ ἀσφάλειαν ὑγιεινὴν
<br class="lb"/>σημαίνουσιν. ἀλλὰ νῦν γε τὰ μὲν κατὰ τὰς φλέβας
<br class="lb"/>αἴτια τῶν πυρετῶν οὐκ ἔφθασε πεφθῆναι τῷ Κρατιστονάκτῃ
<br class="lb"/>καὶ τῇ θεραπαίνῃ τοῦ γραφέως, ἢ οὐκ ἂν ἀπέθανεν.
<br class="lb"/>αἱ μέντοι παρωτίδες ἐπέφθησαν, ὅπερ ἔφην σπάνιον εἷναι
<br class="lb"/>καὶ δεῖν αὐτοῦ μνημονεύειν, ὡς ἐνδεχόμενον μερικὴν γενέσθαι
<br class="lb"/>πέψιν ἐν μορίῳ τινὶ, καίτοι τῆς ὅλης νόσου μὴ πεφθείσης.
<br class="lb"/>τὰ δ’ ἄλλα πάντα τὰ κατὰ τὸν τρόπον τοῦτον εἰρημένα
<br class="lb"/>περὶ τῶν κρίσεων ἐξειργασάμεθα τελέως ἐν τοῖς περὶ κρίσεων
<br class="lb"/>καὶ κρισίμων ἡμερῶν γεγραμμένοις ἡμῖν ὑπομνήμασιν.
</p>
                    </section>
                    <a class="pb" href="#pb200" id="pb200">[p. 200]</a>
                    <section id="body-1-1-2-86" class="div textpart section level5">
                      <blockquote class="quote lemma">Ὑπὸ δὲ χειμῶνα περὶ ἡλίου τροπὰς χειμερινὰς καὶ μέχρι
<br class="lb"/>ἰσημερίης παρέμενον μὲν καὶ οἱ καῦσοι καὶ τὰ φρενιτικὰ
<br class="lb"/>καὶ ἔθνησκον πολλοί. αἱ μέντοι κρίσιες μετέπεσον καὶ
<br class="lb"/>ἔκρινε τὸ τοῖς πλείστοισιν ἐξ ἀρχῆς πεμπταίοισι, διελίπετο
<br class="lb"/>τεταρταίοισι, ὑπέστρεφεν. ἐκ δὲ τῆς ὑποστροφῆς
<br class="lb"/>ἔκρινε πεμπταίοισιν. τὸ δὲ σύμπαν τεσσαρεσκαιδεκαταίοισι.
<br class="lb"/>ἔκρινε δὲ παιδίοισιν οὕτω τοῖς πλείστοισιν, ἀτὰρ
<br class="lb"/>καὶ πρεσβυτέροισιν. ἔστι δ’ οἶσιν ἔκρινεν ἑνδεκάτῃ, ὑπέστρεφε
<br class="lb"/>τεσσαρεσκαιδεκάτῃ, ἔκρινε τελείως εἰκοστῇ. εἰ
<br class="lb"/>δέ τινες ἐπεῤῥίγουν περὶ τὴν εἰκοστὴν, τουτέοισιν ἔκρινεν
<br class="lb"/>τεσσαρακοστῇ ἐπεῤῥίγουν δὲ οἱ πλεῖστοι περὶ κρίσιν τὴν
<br class="lb"/>ἐξ ἀρχῆς. οἱ δὲ ἐπιῤῥιγώσαντες ἐξ ἀρχῆς περὶ κρίσιν
<br class="lb"/>καὶ ἐν τῇσιν ὑποστροφῇσιν ἅμα κρίσει.</blockquote>
                      <p class="p autofirst"><span class="milestone">79</span>Χειμῶνος νῦν μνημονεύει κατὰ τὸ δεύτερον ἔτος, οὐχὶ
<br class="lb"/>κατὰ τὸ πρότερον, ὅν ἐν τῇ καταστάσει διηγήσατο καὶ λέλεκταί μοι


<a class="pb" href="#pb201" id="pb201">[p. 201]</a>


πρόσθεν ἡ αἰτία, δι’ ἣν αἱ φρενίτιδες ὕστερον ἐπλεόνασαν, οὐκ
<br class="lb"/>οὖσαι κατ’ ἀρχὰς, ἀλλὰ καὶ τὰς τῶν κρίσεων προθεσμίας μεταπεσεῖν
<br class="lb"/>φησὶ καὶ διηγεῖται αὖ καὶ τὴν τούτων ποικιλίαν,
<br class="lb"/>κοινὸν ἐχουσῶν πρὸς τὰς ἔμπροσθεν εἰρημένας τὸ μεθ’
<br class="lb"/>ὑποστροφῶν γίνεσθαι. παιδίοις μὲν οὖν καὶ τοῖς τούτων
<br class="lb"/>ἔτι πρεσβυτέροις τεσσαρεσκαιδεκαταίας τὸ σύμπαν γενέσθαι
<br class="lb"/>φησὶ τὰς κρίσεις. καὶ γὰρ διαφορεῖται τάχιστ’ αὐτοῖς
<br class="lb"/>τὰ τῶν νόσων αἴτια καὶ πέττεται. τοῖς δ’ ἄλλοις οὐ μόνον
<br class="lb"/>εἰς τὴν εἰκοστὴν, ἀλλὰ καὶ εἰς τὴν τεσσαρακοστὴν ἀφικνεῖσθαί
<br class="lb"/>φησιν ἐξ ὑποστροφῆς τὴν ὑστάτην κρίσιν, καὶ οὐδὲν
<br class="lb"/>θαυμαστὸν ἀξιολόγους γενέσθαι διαφορὰς τῶν κρίσεων
<br class="lb"/>ἐπὶ τῇ ποικιλίᾳ τῶν νοσημάτων.
</p>
                    </section>
                    <section id="body-1-1-2-87" class="div textpart section level5">
                      <blockquote class="quote lemma">Ἐπεῤῥίγουν δ’ ἐλάχιστοι μὲν τοῦ ἦρος, θέρεος δὲ πλείους,
<br class="lb"/>φθινοπώρου δ’ ἔτι πλείους, ὑπὸ δὲ χειμῶνα πολλῷ πλεῖστοι,
<br class="lb"/>αἱ δ’ αἱμοῤῥαγίαι ὑπέλειπον.</blockquote>
                      <a class="pb" href="#pb202" id="pb202">[p. 202]</a>
                      <p class="p autofirst">Ἦρος μέμνηται νῦν τοῦ κατὰ τὴν πρώτην κατάστασιν
<br class="lb"/>ὑπ’ αὐτοῦ ῥηθέντος, οὐ κατὰ τὸ δεύτερον ἔτος. οὐ γὰρ
<br class="lb"/>ἐξέτεινεν ἐπὶ τοσούτῳ γε τὴν διήγησιν τῶν γιγνομένων νοσημάτων,
<br class="lb"/>ἀλλὰ μέχρι καὶ τοῦ δευτέρου χειμῶνος ἀφίκετο.
<br class="lb"/>διὰ τί δὲ τὸ τοῦ χρόνου προϊόντος ἀεὶ καὶ μᾶλλον ὁ τῶν
<br class="lb"/>ἐπιῤῥιγούντων ἀριθμὸς ηὐξάνετο πρόσθεν ἤδη μοι δυνάμει
<br class="lb"/>λέλεκται κατ’ ἐκεῖνον τὸν λόγον, ἡνίκα μὲν ἀνεμίμνησκον,
<br class="lb"/>ἐπιδέδεικται μοι τὸ ῥῖγος γινόμενον, διὰ τῶν στερεῶν σωμάτων
<br class="lb"/>διερχομένης τῆς ξανθῆς χολῆς, οὐκ ἐν ταῖς κοιλότησι
<br class="lb"/>τῶν ἀγγείων περιεχομένης. ἐν ἀρχῇ μὲν οὖν ἐν κινήσει
<br class="lb"/>οὖσα τοὺς καύσους ἐγέννησε, μεταλαμβανομένη δ’ ὕστερον
<br class="lb"/>εἰς τὰ σαρκώδη μόρια καὶ δι’ αὐτῶν ἐπὶ τἀκτὸς φερομένη
<br class="lb"/>τὸ ῥῖγος εἰργάσατο. κατ’ ὀλίγον δ’ ἀποπαύεσθαι τὰς
<br class="lb"/>αἱμοῤῥαγίας, μηκέτ’ ἐν ταῖς φλεψὶν οὔσης, ἀλλὰ διασκεδαννυμένης
<br class="lb"/>εἰς ὅλον τὸ σῶμα.
</p>
                    </section>
                  </section>
                  <a class="pb" href="#pb203" id="pb203">[p. 203]</a>
                  <section id="body-1-1-3" class="div textpart chapter level4">
                    <section id="body-1-1-3-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ Α.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Γ.<a class="bookmark" href="#body-1-1-3-1"> §</a></h5>
                      <blockquote class="quote lemma">Τὰ δὲ περὶ τὰ νοσήματα ἐξ ὧν διαγινώσκομεν μαθόντες
<br class="lb"/>ἐκ τῆς κοινῆς φύσεως ἁπάντων καὶ τῆς ἰδίης ἑκάστου,
<br class="lb"/>ἐκ τοῦ νοσήματος, ἐκ τοῦ νοσέοντος, ἐκ τῶν προσφερομένων,
<br class="lb"/>ἐκ τοῦ προσφέροντος. ἐπὶ τὸ ῥᾷον γὰρ καὶ χαλεπώτερον
<br class="lb"/>ἐκ τούτων, ἐκ τῆς καταστάσεως ὅλης καὶ κατὰ


<a class="pb" href="#pb204" id="pb204">[p. 204]</a>


μέρεα τῶν οὐρανίων καὶ χώρης ἑκάστης καὶ ἑαυτοῦ
<br class="lb"/>ἔθεος <span class="milestone">81</span>ἐκ τῆς διαίτης, ἐκ τῶν ἐπιτηδευμάτων, ἐκ
<br class="lb"/>τῆς ἡλικίης ἑκάστου, λόγοισι, σιγῇ, διανοήμασιν, ὕπνοισιν,
<br class="lb"/>οὐχ ὕπνοισιν, ἐνυπνίοισί τισι καὶ ὅτε, τιλμοῖσι, κνησμοῖσι,
<br class="lb"/>δακρύοισιν, ἐκ τῶν παροξυσμῶν, διαχωρήμασιν, οὔροισι,
<br class="lb"/>πτύσμασιν, ἐμέτοισιν. καὶ ὅσαι ἐξ οἵων εἰς οἷα διαδοχαὶ
<br class="lb"/>νοσημάτων καὶ ἀποστάσιες ἐπὶ τὸ ὀλέθριον καὶ κρίσιμοι.
<br class="lb"/>ἱδρὼς, ῥῖγος, ψύξις, βὴξ, πταρμοὶ, λυγμοὶ,
<br class="lb"/>πνεύματα, ἐρεύξεις, φῦσαι σιγώδεες, ψοφώδεες [ἠχώδεες],
<br class="lb"/>αἱμοῤῥαγίαι, αἱμοῤῥοΐδες, ἐκ τούτων δὲ καὶ ὅσα διὰ τούτων,
<br class="lb"/>σκεπτέον.</blockquote>
                      <p class="p autofirst">Ἔνιοι ταῦτα παραγεγράφθαι νομίσουσιν ὁμοίαν ἔχοντα
<br class="lb"/>τὴν ἑρμηνείαν καὶ τὴν διάνοιαν τοῖς ἐν τῷ περὶ χυμῶν
<br class="lb"/>γεγραμμένοις, <span class="milestone">376</span>ἃ προεξήγημαι δι’ ἑτέρων ὑπομνημάτων.
<br class="lb"/>ἔστι δὲ δηλονότι προγνωστικὰ καὶ τὰ θεωρήματα
<br class="lb"/>διδάσκοντος αὐτοῦ καθόλους σκοποὺς, ἀφ’ ὧν χρὴ τὰς προγνώσεις


<a class="pb" href="#pb205" id="pb205">[p. 205]</a>


ποιεῖσθαι. κοινὴν μὲν οὖν φύσιν ὀνομάζει τὴν
<br class="lb"/>ἁπάντων ἀνθρώπων, ἰδίαν δὲ τὴν καθ’ ἕκαστον ἡμῶν. ὅτι
<br class="lb"/>μὲν ἐξ ἀμφοτέρων δεῖ ποιεῖσθαι τὰς διαγνώσεις καὶ προγνώσεις,
<br class="lb"/>ἀσφαλεστέρα δ’ ἐστὶν ἐκ τῆς ἰδίας φύσεως γιγνομένη,
<br class="lb"/>μεμάθηκας ἐν τῷ προγνωστικῷ, κἀν τῷ περὶ ἀγμῶν τε
<br class="lb"/>καὶ περὶ ἄρθρων, ἐπί τε τῶν ἐν τῇ κεφαλῇ τραυμάτων,
<br class="lb"/>ἃ καὶ αὐτὰ προεξηγησάμεθα. κελεύων οὖν ἀεὶ παραβάλλειν
<br class="lb"/>τὸ πεπονθὸς μόριον τῷ κατὰ φύσιν περιέχοντι, προσέθηκε
<br class="lb"/>τῷ λόγῳ, ὅτι μὴ τὰ ἀλλότρια καθορᾶν. οὕτως δὲ κᾀπειδάν
<br class="lb"/>φησιν· σκέπτεσθαι δὲ χρὴ ὧδε ἐν τοῖς ὀξέσι νοσήμασιν,
<br class="lb"/>πρῶτον μὲν τὸ πρόσωπον τοῦ νοσέοντος, εἰ ὅμοιόν ἐστι
<br class="lb"/>τοῖσι τῶν ὑγιαινόντων, μάλιστα δ’ εἰ αὐτὸ ἑαυτῷ (οὕτω
<br class="lb"/>γὰρ ἂν εἴη ἄριστον) καὶ ἔστ’ ἄν γε τὸ ἴδιον ἑκάστου τῶν
<br class="lb"/>νοσούντων ἐπιστάμεθα χρῶμα καὶ μέγεθος, οὐδὲν τοῦ κοινοῦ
<br class="lb"/>δεόμεθα. διὰ δὲ τὸ μὴ προγινώσκειν ἡμᾶς ἅπαντας
<br class="lb"/>ἀνθρώπους ὅπως εἶχον φύσεως, ἀλλ’ ἐξαίφνης πολλάκις ἐπὶ
<br class="lb"/>τοὺς ἀγνώστους καλεῖσθαι, τὴν ἀρχὴν τῆς τε διαγνώσεως
<br class="lb"/>ἀπὸ τῶν παθῶν καὶ τῆς ἐσομένης προγνώσεως
<br class="lb"/>ἀπὸ τῶν κοινῶν ποιούμεθα. οἷς γὰρ μήτε ῥὶς ὀξεῖα μήτ’


<a class="pb" href="#pb206" id="pb206">[p. 206]</a>


ὀφθαλμοὶ κοῖλοι μήτε κρόταφοι ξυμπεπτωκότες εἶεν, οὐδὲν
<br class="lb"/>ἐρωτῶμεν οὐδένα περὶ τοῦ νοσοῦντος. εἰ δὲ ῥὶς μὲν ὀξεῖα,
<br class="lb"/>ὀφθαλμοὶ δὲ κοῖλοι, κρόταφοί τε ξυμπεπτωκότες φαίνονται,
<br class="lb"/>τηνικαῦτα ἐρωτῶμεν ὅπως διέκειτο κατὰ φύσιν ἔχων. οὕτω
<br class="lb"/>δὲ κᾀκ τοῦ νοσήματος αἱ προγνώσεις γίνονται τῶν μελλόντων
<br class="lb"/>ἔσεσθαι. δέδεικται γάρ σοι διὰ πλειόνων ἔν τε τοῖς περὶ
<br class="lb"/>κρίσεων καὶ τοῖς εἰς ἀφορισμοὺς ὑπομνήμασι τριταῖος μὲν
<br class="lb"/>ἀκριβὴς ταχυκρίσιμος εἶναι, τεταρταῖος δὲ, χρόνιος, ἀμφότεροι
<br class="lb"/>δ’ ἀκίνδυνοι. φρενῖτις δὲ καὶ λήθαργος, ἄμφω κινδυνώδη
<br class="lb"/>καὶ ὀξέα. σκίῤῥος δὲ σπληνὸς ὀλέθριόν τε καὶ
<br class="lb"/>χρόνιον. ἐκ δὲ τοῦ νοσοῦντος αὐτοῦ πρόγνωσις γίνεται
<br class="lb"/>τῶν ἐσομένων κατὰ διττὸν τρόπον. ἔστι δ’ αὐτῶν ὁ μὲν
<br class="lb"/>ἕτερος τοιοῦτος· ἐκ κοσμίου, φησὶ, θρασεῖα ἀπόκρισις κακόν·
<br class="lb"/>ἔμπαλιν δὲ θορυβώδης ἄνθρωπος νοσῶν οὐ μόνον εἰ
<br class="lb"/>φθέγξεται θρασέως, ἀλλ’ οὐδ’ εἰ παραφρονήσει ἐν διακαεῖ
<br class="lb"/>πυρετῷ κινδυνεύσειεν. ὁ δ’ ἕτερος τρόπος τοιόσδ’ ἐστὶν,
<br class="lb"/>εἰ πάντα τὰ προσήκοντα ποιῶν ὁ κάμνων καὶ κατακούων
<br class="lb"/>τῷ ἰατρῷ οὐδὲν ὀνίναται, χαλεπῶς νοσεῖ. τοὐναντίον δ’


<a class="pb" href="#pb207" id="pb207">[p. 207]</a>


ἅπαν, εἰ μηδὲν τῶν δεόντων πράττων νοσῶν, μετρίως διάκειται.
<br class="lb"/>οὕτως δὲ κᾀκ τῶν προσφερομένων ἡ πρόγνωσις
<br class="lb"/>ἔσται. μοχθηρῶν γὰρ ὄντων αὐτῶν, ἐπειδὰν μὴ χείρω
<br class="lb"/>γίγνοιτο <span class="milestone">82</span>μετρίως νοσεῖ, προσηκόντως δ’ ἁπάντων
<br class="lb"/>γιγνομένων, εἰ πρὸς τῷ μηδὲν ὀνίνασθαι, σφοδρύνοιτο,
<br class="lb"/>μοχθηρόν. ἐγὼ δ’ ὅτι μὴ μόνον τοὺς τρόπους τῶν νοσημάτων,
<br class="lb"/>ἀλλὰ καὶ τὰς ἰδέας ἐνίοτε διέγνων ἐκ τῶν προσφερομένων,
<br class="lb"/>ἐθεάσασθε πολλάκις. ἀλλ’, ὡς ἔφην, ἐπὶ πλέον ἐν
<br class="lb"/>ἑτέροις ὑπὲρ ἁπάντων τούτων διῆλθον. ὅταν δὲ κᾀκ τοῦ
<br class="lb"/>προσφέροντος λέγει προγινώσκεσθαι ῥᾷον ἢ χαλεπώτερον,
<br class="lb"/>ἐν ταῖς νόσοις ἀκούειν χρή. τοιόνδε τι θεώμενοι πολλάκις,
<br class="lb"/>ἤτοι διάθεσις χρονία ἢ καὶ πυρετώδη νοσήματα χρόνια,
<br class="lb"/>προστίθεμέν τι τῇ διαγνώσει, κᾀκ τοῦ γνῶναι τίς ὁ θεραπεύων
<br class="lb"/>ἦν ἰατρὸς, εἰ μὲν γὰρ ἀξιόλογος, ὀλίγας ἐλπίδας
<br class="lb"/>ἔχομεν τῆς ἰάσεως, εὔδηλον γὰρ ὅτι κακοήθης ἐστὶν ἡ νόσος,
<br class="lb"/>εἰ πάντων ὀρθῶς γιγνομένων οὐδὲν ὀνίνανται. φαύλου
<br class="lb"/>δ’ ὄντος εἰκὸς εἶναι νομίζομεν, εἰ καλῶς ἅπαντα πραχθείη,
<br class="lb"/>σωθήσεσθαι τὸν ἄνθρωπον. ἀλλὰ κᾀκ τῆς καταστάσεως


<a class="pb" href="#pb208" id="pb208">[p. 208]</a>


ἔφη, τουτέστι τῆς ἰδίας τοῦ περιέχοντος κράσεως ἔσεσθαι
<br class="lb"/>τὰς προγνώσεις. τὸ δ’ ὅλης καὶ κατὰ μέρεα τῶν οὐρανίων
<br class="lb"/>ἐστὶν, εἰ μεμνήμεθα τῶν ἐν ταῖς προγεγραμμέναις τρισὶ
<br class="lb"/>καταστάσεσιν εἰρημένων, ἐφ’ ὧν αὐτὸς ὁ Ἱπποκράτης τὰ ἐν
<br class="lb"/>τῷ περιέχοντι γιγνόμενα κατὰ θερμότητα καὶ ψυχρότητα
<br class="lb"/>διερχόμενος, ἐπὶ τῆς τελευτῆς αὐτῶν ἀπεφήνατο τὴν ἐπικρατήσασαν
<br class="lb"/>κρᾶσιν, οἷον ὅταν εἴπῃ, γενομένης δὲ τῆς ἀγωγῆς
<br class="lb"/>ὅλης ἐπὶ τὰ νότια καὶ μετ’ αὐχμῶν, καίτοι οὔτε δι’ ὅλου
<br class="lb"/>τοῦ ἔτους οὔτε νότος ἔπνευσεν οὔτ’ αὐχμὸς ἐγένετο. πάλιν
<br class="lb"/>δὲ, ὅταν εἴπῃ, γενομένου δὲ τοῦ ἔτεος ὅλου ὑγροῦ καὶ
<br class="lb"/>ψυχροῦ καὶ βορείου, κατὰ πλεονάζον ἀποφαίνεται. τὸ γὰρ
<br class="lb"/>μηδεμίαν ἡμέραν ἐν ὅλῳ τῷ ἔτει μήτε θερμὴν γενέσθαι μήτε
<br class="lb"/>ξηρὰν μήτε νότιον ἀδύνατον ἦν. οὕτως δὲ καὶ τὰς τῶν
<br class="lb"/>νοσημάτων ἰδέας πολὺ μὲν ἐνεδέχετο γενέσθαι τοίας, οὐ μὴν
<br class="lb"/>ἄνευ τοῦ παρεμπεσεῖν ἑτέρας. ἀμέλει συντελέσας τῆς πρώτης
<br class="lb"/>καταστάσεως τὴν διήγησιν, ἐπὶ τῇ ταύτης τελευτῇ κατὰ
<br class="lb"/>λέξιν οὕτως ἔγραψεν. ἐκ πάντων δὲ τῶν ὑπογεγραμμένων


<a class="pb" href="#pb209" id="pb209">[p. 209]</a>


ἐν τῇ καταστάσει ταύτῃ μόνοις τοῖσι φθινώδεσι θανατώδεα
<br class="lb"/>συνέπεσεν· ἐπεὶ τοῖσί γ’ ἄλλοις εὐφόρως πᾶσι καὶ θανατῶδες
<br class="lb"/>ἐν τοῖς ἄλλοις πυρετοῖς οὐκ ἐγένετο, οὔτε ἓν εἶδος ἐπεδήμησε
<br class="lb"/>νοσημάτων οὔτε μία κατάστασις ἓν ὅλῳ τῷ ἔτει
<br class="lb"/>διὰ παντὸς ἐγένετο. κατὰ δὲ τὸ ἐπικρατοῦν τῆς κράσεως
<br class="lb"/>ἤτοι ψυχρὰν καὶ ὑγρὰν ἤ τινα τῶν ἄλλων κράσεων ἡμεῖς
<br class="lb"/>λέγομεν. ὁ δ’ Ἱπποκράτης ἔγραψεν· ἦρος μὲν γὰρ ἄλλα
<br class="lb"/>νοσήματα, θέρους δ’ ἄλλα, καὶ φθινοπώρου μὲν ἄλλα, χειμῶνος
<br class="lb"/>δ’ ἄλλα συνέβη γενέσθαι καθ’ ἑκάστην ὧν ἔγραψε
<br class="lb"/>καταστάσεων. ἐπικρατεῖν δ’ ὅμως ἐν ὅλῳ τῷ ἔτει κατὰ
<br class="lb"/>μὲν τήνδε τὴν κατάστασιν τουτὶ τὸ νόσημα, καθ’ ἑτέραν δὲ
<br class="lb"/>τουτί. τοῦτ’ οὖν ἐστι τὸ λεγόμενον, ἐκ τῆς καταστάσεως
<br class="lb"/>ὅλης καὶ κατὰ μέρεα τῶν οὐρανίων, προσέθηκε καὶ τῷ λόγῳ,
<br class="lb"/>τῶν οὐρανίων, ἐπειδὴ ψιλῶς λεχθὲν ἄνευ τῆς προσθήκης
<br class="lb"/>τὸ τῆς καταστάσεως ὄνομα καὶ τὴν τῆς χώρας ἰδέαν δηλοῦν
<br class="lb"/>δύναται καὶ παντὸς ἄλλου πράγματος. ἀμέλει καὶ
<br class="lb"/>συνάπτων ἐρεῖ, ἐκ τῆς καταστάσεως ὅλης τε καὶ κατὰ μέρεα
<br class="lb"/>τῶν οὐρανίων, καὶ χώρας ἑκάστης καὶ τοῦ ἔθεος. ὅτι
<br class="lb"/>δὲ καὶ ἡ τῆς χώρας ἰδέα μεγάλα συντελεῖ πρὸς τὴν τῶν


<a class="pb" href="#pb210" id="pb210">[p. 210]</a>


ἐσομένων πρόγνωσιν ἐπιδέδεικται πολλάκις. ἀρκεῖ δὲ νῦν
<br class="lb"/>ἀναπέμψαι πρὸς τὸ περὶ ἀέρων καὶ ὑδάτων καὶ τόπων βιβλίον,
<br class="lb"/>ἐν ᾧ διδάσκει τίνα καθ’ ἑκάστην ὥραν πλεονάζει
<br class="lb"/>νοσήματα· τούτων γὰρ ἥ τε γένεσις τοῖς ἐπιχωρίοις σύντροφος
<br class="lb"/>ὅ τ’ ἀπ’ αὐτῶν κίνδυνος ἥττων, ὡς ἂν οἰκείων ὄντων.
<br class="lb"/>ἀλλὰ <span class="milestone">83</span>κᾀκ τοῦ ἔθους εἰς πρόγνωσιν ὠφελεῖσθαί σε διδάσκει.
<br class="lb"/>ἐν γοῦν τῷ προγνωστικῷ προστιθεὶς αὐτοὺς τοὺς
<br class="lb"/>ἐκ τῆς συνηθείας διορισμοὺς ἐνίοτε μὲν οὕτως φησίν· ἐπὶ γαστέρα
<br class="lb"/>δὲ κατακεῖσθαι ᾧ μὴ σύνηθές ἐστι καὶ ὑγιαίνοντι οὕτω κοιμᾶσθαι,
<br class="lb"/>παραφροσύνην σημαίνει ἢ ὀδύνην τῶν περὶ τὴν κοιλίην.
<br class="lb"/>ἐνίοτε δὲ οὕτως· ὀδόντας πρίειν ἐν πυρετοῖσιν, ὁκόσοισι μὴ
<br class="lb"/>σύνηθες ἐστιν ἀπὸ παίδων μανικὸν καὶ θανατῶδες. ἀλλὰ κᾀκ
<br class="lb"/>τῆς διαίτης τοῦ κάμνοντος ἣ διῃτήθη δύνατόν ἐστι στοχάσασθαι
<br class="lb"/>τεχνικῶς ὁποῖοί τέ εἰσι καὶ ὁπόσοι οἱ πλεονάζοντες
<br class="lb"/>χυμοί. τούτων δὲ γνωσθέντων ἥ τε παροῦσα τοῦ
<br class="lb"/>σώματος διάθεσις εὐγνωστοτέρα καὶ ἡ πρόγνωσις τῶν ἀποβησομένων
<br class="lb"/>ἑτοιμοτέρα γίγνεται. ἀλλὰ κᾀκ τῶν ἐπιτηδευμάτων
<br class="lb"/>ἀξιοῖ τὰς προγνώσεις ποιεῖσθαι. καλοῦσι δ’ ἐπιτηδεύματα


<a class="pb" href="#pb211" id="pb211">[p. 211]</a>


πάντα ὅσα <span class="milestone">377</span>πράττουσιν οἱ ἄνθρωποι διὰ
<br class="lb"/>χρείαν ἢ ἀνάγκην, εἴτε ναυτιλλόμενοι εἴτε γεωργοῦντες, ἢ
<br class="lb"/>οἰκοδομοῦντές τε καὶ τεκταινόμενοι, κυνηγετοῦντες ἢ φιλογυμναστοῦντες,
<br class="lb"/>ὡς λούεσθαι πολλάκις ἐν ὕδασι θερμοῖς ἢ
<br class="lb"/>ψυχροῖς. ἔνεστιν οὖν ἐφ’ ὧν ἐπιτηδεύουσι τεκμήρασθαι
<br class="lb"/>περὶ τῆς κατὰ τὴν νόσον διαθέσεως. ὁ μὲν γὰρ ἐν ἀγρῷ
<br class="lb"/>διῃτημένος ὥρᾳ θέρους ἐν ἡλίῳ ὑπαίθριος καὶ πόνοις
<br class="lb"/>καὶ λεπτῇ διαίτῃ τὸν πικρόχολον χυμὸν μᾶλλον ἢ
<br class="lb"/>τὸν φλεγματικὸν ὅσον ἐπὶ τούτῳ ἠθροικέναι δύναται.
<br class="lb"/>ὅστις δ’ ἔμπαλιν τῷδε κατὰ πόλιν, ἐν σκιᾷ λουόμενος δὶς τῆς
<br class="lb"/>ἡμέρας, ἀργῶς δ’ ἐμπιπλάμενος διατελεῖ, τὸν φλεγματικὸν
<br class="lb"/>μᾶλλον, ἐπί τε δ’ ἄλλων ἀνάλογον. ὅτι δὲ κᾀκ τῆς ἡλικίας
<br class="lb"/>εἴς τε τὴν τῶν παρόντων διάγνωσιν καὶ τὴν τῶν ἐσομένων
<br class="lb"/>πρόγνωσιν οὐ σμικρὰν ὠφέλειαν ἔχομεν ἔκ τε τῶν ἀφορισμῶν
<br class="lb"/>μαθήσῃ, καθ’ οὓς περὶ τῶν ἡλικιῶν διελέγετο, προεξηγησάμεθα
<br class="lb"/>δ’ ἤδη τὸ βιβλίον. ἀλλὰ κᾀκ τῶν λόγων ὧν ὁ
<br class="lb"/>κάμνων λέγει δυνατόν ἐστι πρὸς τὴν τῶν παρόντων διάγνωσιν


<a class="pb" href="#pb212" id="pb212">[p. 212]</a>


καὶ πρὸς τὴν τῶν μελλόντων πρόγνωσιν ὠφελεῖσθαι.
<br class="lb"/>συνῆπται δ’ ἡ σημείωσις αὕτη καὶ κοινωνεῖ τῇ κατὰ τὸ ἦθος. ἐὰν
<br class="lb"/>μὲν γὰρ κατὰ τὸ ἦθος ὃ πρόσθεν ἐτύγχανεν ἔχων ἐν τῷ ὑγιαίνειν
<br class="lb"/>ὁ κάμνων οἱ λόγοι φαίνονται γιγνόμενοι, χαλεπὸν οὐδὲν ἔσεσθαι
<br class="lb"/>προσδοκήσομεν, εἰ δ’ ἐναντίους τῶν ἐθῶν ὁ κάμνων λόγους λέγει,
<br class="lb"/>μοχθηρὸν τὸ σημεῖον. ὑπόνοια γάρ τις ἡμῖν ἐκ τούτου
<br class="lb"/>γίγνεται βεβλάφθαι τὴν διάνοιαν αὐτοῦ, τὸ δὲ τρόποισιν
<br class="lb"/>ἐφεξῆς εἰρημένων ἴδωμεν τί σημαίνει. χρῶνται γὰρ οἱ
<br class="lb"/>παλαιοὶ τῇ φωνῇ ταύτῃ κατὰ δυοῖν σημαινομένων, ἐνίοτε
<br class="lb"/>μὲν ἐπὶ τὸ τῆς ψυχῆς ἦθος αὐτὸ φέροντες, ἐνίοτε δ’ ἐπὶ
<br class="lb"/>τὰς διαφορὰς ἢ τὰς ἰδέας τοῦ προκειμένου κατὰ τὸν λόγον
<br class="lb"/>πράγματος, οἷον εἰ περὶ διαίτης ὁ λόγος. τρόπους διαίτης
<br class="lb"/>εἰπὼν ὁ συγγραφεὺς τὰς διαφορὰς αὐτὰς ἢ τὰς ἰδέας δηλοῖ,
<br class="lb"/>καθάπερ γε καὶ εἰ πυρετῶν εἴποι τρόπους εἶναι πολλοὺς
<br class="lb"/>τὰς διαφορὰς τούτων ἢ τὰ εἴδη σημαίνει. καὶ τοίνυν
<br class="lb"/>ἤτοι τὰ τῆς ψυχῆς ἤθη δηλοῖ διὰ τοῦ φάναι τρόποισιν,
<br class="lb"/>ἢ τὰς τῶν λόγων διαφορὰς, ἐπειδὴ περὶ λόγων προείρηκεν,


<a class="pb" href="#pb213" id="pb213">[p. 213]</a>


ὡς εἰ καὶ οὕτως εἶπε, λόγοισι καὶ ταῖς τῶν αὐτῶν
<br class="lb"/>ἢ διαφοραῖς. διαφορὰς γὰρ ἢ ἰδέας ἢ εἴδη κατὰ τὸ παρὸν
<br class="lb"/>οὐ διοίσει λέγειν, ἁπάντων τούτων γιγνομένων ἐν τῇ τομῇ
<br class="lb"/>τῶν γενικῶς νοουμένων. ὥσπερ δ’ οἱ λόγοι διδάσκουσί τι
<br class="lb"/>περὶ τῆς διαθέσεως τοῦ νοσοῦντος, οὕτω καὶ ἡ σιγὴ παρὰ
<br class="lb"/>φύσιν ἢ κατὰ φύσιν οὖσα τῷ κάμνοντι. τῷ μὲν γὰρ φύσει
<br class="lb"/>σιω<span class="milestone">84</span>πηλῷ κατὰ φύσιν ἐστὶ, τῷ δ’ ἐναντίῳ παρὰ
<br class="lb"/>φύσιν. ὥστε τούτῳ μὲν ἤτοι νωθρότης τίς ἐστι καταφορικὴ,
<br class="lb"/>δι’ ἣν σιωπᾷ παρὰ φύσιν, ἢ μελαγχολίας ἀρχὴ, τῷ
<br class="lb"/>δὲ σιωπηλῷ τὸ μὴ σιωπᾷν, ἀλλὰ πλείω φθέγγεσθαι τῶν
<br class="lb"/>εἰωθότων παρακρουστικόν. ἑξῆς δ’ εἰπὼν διανοήματα οὐκ
<br class="lb"/>αἰσθητὸν οὐδὲ φαινόμενον ἐδήλωσεν, ἀλλ’ ἐκ τεκμηρίων εὑρισκόμενον
<br class="lb"/>πρᾶγμα. τεκμήριον δέ ἐστιν ὃ ἀποφθέγγονταί
<br class="lb"/>τε καὶ πράττουσιν οἱ κάμνοντες. παραγενόμενος γοῦν τις
<br class="lb"/>ἡμῶν ἕωθεν, ὡς ἔθος, ἐπὶ τὴν ἐπίσκεψιν αὐτοῦ δι’ ὅλης
<br class="lb"/>ἔφη τῆς νυκτὸς ἠγρυπνηκέναι, σκοπούμενος, εἰ δόξειε τῷ
<br class="lb"/>Ἄτλαντι κάμνοντι μηκέτι βαστάζειν τὸν οὐρανὸν, ὅ τί ποτ’


<a class="pb" href="#pb214" id="pb214">[p. 214]</a>


ἂν συμβαίνῃ. τοῦτο εἰπόντος αὐτοῦ συνήκαμεν ἀρχήν τινα
<br class="lb"/>μελαγχολίας εἶναι. παραπλησίως δὲ καὶ διὰ τῶν ἔργων ὧν
<br class="lb"/>πράττουσιν οἱ κάμνοντες ἐνδείκνυται τὸ τῆς ψυχῆς ἦθος.
<br class="lb"/>ἑξῆς δὲ τούτων ὁ συγγραφεύς φησιν, ὕπνοισιν οὐχ ὕπνοισι,
<br class="lb"/>περὶ ὧν οὐδὲν ἐνταῦθα θέλω λέγειν, ἔν τε τοῖς ἀφορισμοῖς
<br class="lb"/>κἀν τῷ προγνωστικῷ καὶ τοὺς ὕπνους τε καὶ ἀγρυπνίας
<br class="lb"/>προεξηγημένος. ἀλλὰ καὶ περὶ τῶν ἐνυπνίων προεξήγημαι,
<br class="lb"/>τῶν τ’ ἄλλων καὶ ὅσα διάθεσίν τινα τοῦ σώματος ἐνδείκνυται,
<br class="lb"/>καθάπερ κἀν τῷ περὶ διαίτης ὑγιεινῶν γέγραπται.
<br class="lb"/>πυρκαϊὰς μὲν γάρ τις ὁρῶν ὄναρ ὑπὸ τῆς ξανθῆς ὀχλεῖται
<br class="lb"/>χολῆς, καπνοὺς δὲ ἢ γνόφους ἢ βαθέα σκότον ὑπὸ τῆς μελαίνης
<br class="lb"/>χολῆς, ὄμβρους δὲ ψυχρὰν ὑγρότητα πλεονάζειν
<br class="lb"/>ἐνδείκνυται, καθάπερ γε καὶ εἰ χιόνα καὶ κρύσταλλον καὶ
<br class="lb"/>χάλαζαν, φλέγμα ψυχρόν· ἐν χωρίῳ δὲ δοκῶν εἶναι δυσώδει
<br class="lb"/>σηπεδόνα χυμῶν, λόφους δ’ ἀλεκτρυόνων ἤ τινα πυῤῥὰ
<br class="lb"/>αἷμα πλεονάζειν. ζοφώδη δέ τινα ὁρᾷν ἢ ἐν ζοφώδεσι τόποις
<br class="lb"/>ἵστασθαι πνεύματα δηλοῖ. διὸ καὶ προσέθηκε τῷ


<a class="pb" href="#pb215" id="pb215">[p. 215]</a>


ἐνυπνίοις τίσι καὶ ὅτε, τὸ μὲν τίσι τὰς διαφορὰς αὐτῶν
<br class="lb"/>ἐνδεικνύμενον καὶ μὴ προσθέντος αὐτοῦ πρόδηλον ἦν, τὸ
<br class="lb"/>δ’ ὅτε τὸν καιρὸν ἐν ᾧ γίνεται τὰ ἐνύπνια, τουτέστιν εἴτε
<br class="lb"/>κατὰ τὴν εἰσβολὴν τῶν παροξυσμῶν εἴτε κατὰ τὴν
<br class="lb"/>ἀκμὴν εἴτ’ ἐν ἄλλῳ τινὶ καιρῷ. καὶ εἰ μετὰ τροφὴν καὶ
<br class="lb"/>τοιάνδε τινὰ τροφὴν εὐθέως ἢ χωρὶς τροφῆς, γίνεται γάρ
<br class="lb"/>τις ἔνδειξις ἐκ τούτων. ὁ γοῦν χιονίζεσθαι δοκῶν, εἰ ἐν
<br class="lb"/>εἰσβολῇ παροξυσμοῦ μετὰ ῥίγους ἢ φρίκης ἢ καταψύξεως
<br class="lb"/>γιγνομένου τοῦτο φαντασθῇ, τῷ καιρῷ τὸ πλέον, οὐ τῇ διαθέσει
<br class="lb"/>τοῦ σώματος ἀναφέρειν χρή. κατὰ μέντοι τὴν παρακμὴν
<br class="lb"/>τοιοῦτον ὄναρ θεασάμενος βεβαιοτέραν ἡμῖν ἔνδειξιν
<br class="lb"/>ἐργάζεται τῆς τῶν ἐπικρατούντων χυμῶν ψυχρότητος. ἔτι
<br class="lb"/>δὲ μᾶλλον, ἐὰν μὴ ἐδηδοκὼς ᾖ τῶν φλερματικῶν ἐδεσμάτων
<br class="lb"/>ὧν ἐν τῇ γαστρὶ περιεχομένων, ἐνδέχεταί τινι τοιαύτην γίνεσθαι
<br class="lb"/>φαντασίαν, καίτοι τῆς ἐν ὅλῳ τῷ σώματι διαθέσεως
<br class="lb"/>οὐκ οὔσης ὁμοίας· τὸ δὲ τιλμοῖσιν, ὅπερ ἐφεξῆς εἴρηται
<br class="lb"/>προεξήγημαι κἀν τοῖς περὶ χυμῶν ὑπομνήμασιν, ὥσπερ
<br class="lb"/>καὶ ἄλλα πολλὰ τῶν νῦν εἰρημένων, ἐπί τε τῶν κροκυδιζόντων


<a class="pb" href="#pb216" id="pb216">[p. 216]</a>


καὶ καρφολογούντων εἰρῆσθαι δυνάμενα καὶ τῶν ὁτιοῦν
<br class="lb"/>μέρος αὐτῶν τιλλόντων, ἐν ᾧ διάθεσίς τίς ἐστιν ὀδυνώδης
<br class="lb"/>ἐν βάθει. πολλάκις δὲ καὶ πύου περιεχομένου κατὰ τὸ μόριον
<br class="lb"/>ἤ τινος ἄλλου δριμέος χυμοῦ τίλλουσι τὸ μέρος, ὥσπερ
<br class="lb"/>γε καὶ λόγῳ παραφροσύνης ἔστιν ὅτε. τὸ δὲ κνησμοῖσι
<br class="lb"/>
<span class="milestone">85</span>μετὰ τοῦτο γεγραμμένον ἐνδείκνυται χυμοὺς ὀδαξέοντας
<br class="lb"/>εἶναι κατὰ τὸ δέρμα, δι’ οὓς κνῶνται. περὶ δακρύων
<br class="lb"/>ἐμάθομεν ἤδη τῶν ἑκουσίων τε καὶ ἀκουσίων, ὁποῖόν τι
<br class="lb"/>σημαίνειν ἑκάτερον πέφυκεν. ὥσπερ γε καὶ περὶ τῆς ἰδέας
<br class="lb"/>τῶν παροξυσμῶν, ἀλλὰ καὶ περὶ διαχωρημάτων καὶ οὔρων
<br class="lb"/>καὶ πτυέλων καὶ τῶν ἐμουμένων αὐταρκέστατα διὰ τοῦ
<br class="lb"/>προγνωστικοῦ δεδήλωται, μετὰ τοῦ καὶ κατὰ τοὺς ἀφορισμοὺς
<br class="lb"/>εἰρῆσθαι πολλάκις καὶ κατὰ τὸ προῤῥητικόν. ἐφεξῆς
<br class="lb"/>δὲ λέγοντος αὐτοῦ καὶ ὅσαι ἐξ οἵων εἰς οἷα διαδοχαὶ
<br class="lb"/>νοσημάτων καὶ ἀποστάσιες ἐπὶ τὸ ὀλέθριον καὶ κρίσιμον,
<br class="lb"/>ἀναμιμνήσκεσθαι χρὴ κᾀνταῦθα τῶν προδιδαχθέντων, ἐν
<br class="lb"/>οἷς προεξηγήμεθα. διαδοχαὶ γοῦν ὀλέθριοί τε καὶ κρίσιμοι


<a class="pb" href="#pb217" id="pb217">[p. 217]</a>


γίνονται νοσημάτων, κατά τε τὴν τῶν νόσων αὐτῶν διαφορὰν
<br class="lb"/>καὶ τοὺς πάσχοντας τόπους. ἡ μὲν γὰρ εἰς ἐπιεικέστερα
<br class="lb"/>νοσήματα καὶ τόπους ἀκυρωτέρους διαδοχὴ σωτήριος·
<br class="lb"/>εἰ δ’ εἰς χαλεπώτερά τε νοσήματα καὶ τόπους κυριωτέρους,
<br class="lb"/>ὀλέθριος. οὕτω δὲ καὶ ἀποστάσεις αἱ μὲν κατ’ ἔκρουν,
<br class="lb"/>ἀμείνους, αἱ δὲ κατ’ ἀπόθεσιν ἧττον ὠφέλιμοι. τούτων δ’
<br class="lb"/>αὐτῶν αἱ μὲν ποῤῥωτέρω τε τοῦ κάμνοντος τόπου καὶ εἰς
<br class="lb"/>ἄκυρα μόρια πάσχοντος ἀγαθαὶ, αἱ δ’ ἐναντίαι τούτων
<br class="lb"/>μοχθηραί. καὶ μὴν καὶ τὰ τούτων ἐφεξῆς εἰρημένα κατὰ
<br class="lb"/>τὸ σύγγραμμα πᾶν <span class="milestone">378</span>ἐπὶ πλεῖστον ἐξειργασάμεθα
<br class="lb"/>δι’ ὧν προεξήγημαι βιβλίων. ἔν τε γὰρ ἀφορισμοῖς καὶ
<br class="lb"/>προγνωστικῷ περί τε τοῦ ῥίγους καὶ τῶν ἱδρώτων καὶ βηχὸς
<br class="lb"/>καὶ πταρμοῦ καὶ λυγμοῦ, ἐν δὲ ταῖς ἄλλαις πραγματείαις
<br class="lb"/>ἃς ἐποιησάμεθα καὶ περὶ τούτων μὲν, ἀλλὰ καὶ περὶ τῶν
<br class="lb"/>ἄλλων ἁπάντων ὅσα χρήσιμα πρός τε τὰς διαγνώσεις καὶ
<br class="lb"/>προγνώσεις ἐστίν. ἐφεξῆς δὲ πάλιν ψύξεως αὐτοῦ μνημονεύσαντος
<br class="lb"/>ἐπισκεπτέον, ἆρά γε τοῦ παντὸς σώματος ψύξις, ὡς διακαίεσθαι
<br class="lb"/>τὸ βάθος ἢ τῶν ἀκρωτηρίων ἀκούειν προσῆκεν ἢ περὶ πάντων


<a class="pb" href="#pb218" id="pb218">[p. 218]</a>


τούτων λέγειν αὐτὸν ἄμεινόν ἐστιν ὑπολαβεῖν. ἄλλο μὲν γάρ
<br class="lb"/>τι σημαίνει ψύξις ἐν ἀρχῇ παροξυσμοῦ, ἄλλο δ’ ἐν παρακμῇ
<br class="lb"/>γενομένη, καθάπερ γε καὶ εἰ διὰ παντὸς τοῦ παροξυσμοῦ
<br class="lb"/>παραμένοι καὶ αὐτὴ, σημεῖόν ἐστιν οὐκ ἀγαθὸν, ὥσπερ γε
<br class="lb"/>καὶ εἰ τοιαύτης οὔσης αὐτῆς ἀεὶ διακαίοιτο τὸ βάθος, ὑπὲρ
<br class="lb"/>ὧν ἁπάντων οἷς ἐξηγησάμεθα καὶ κατὰ τὴν περὶ κρίσεων
<br class="lb"/>πραγματείαν εἴρηται. πνεύματα δ’ ὅταν εἴπῃ, τὰς περὶ
<br class="lb"/>τῆς ἀναπνοῆς διαφορὰς ἀκουστέον. ἐπειδὴ δὲ τῶν φυσῶν
<br class="lb"/>ἐφεξῆς ἐμνημόνευσε καὶ αὗται τοῦ γένους εἰσὶ τῶν πνευμάτων.
<br class="lb"/>εἴρηται δὲ περὶ τούτων ἐν τοῖς εἰς τὸ προγνωστικὸν
<br class="lb"/>καὶ τῇ περὶ δυσπνοίας πραγματείᾳ καὶ τῇ περὶ τῆς
<br class="lb"/>κατὰ ἀναπνοὴν πνευμάτων διαφορᾶς, ὥσπερ γε καὶ περὶ
<br class="lb"/>φυσῶν ἐν τῷ προγνωστικῷ. καὶ ἐρυγαὶ δὲ τοῦ γένους μέν
<br class="lb"/>εἰσι τῶν πνευμάτων καὶ κατὰ τοῦτο κοινωνοῦσί πως τῆς
<br class="lb"/>κατὰ τὴν ἀναπνοὴν, ἐν εἴδει δὲ φυσωδῶν πνευμάτων ὑπάρχουσαι
<br class="lb"/>πάλιν κατὰ τοῦτο κοινωνοῦσι ταῖς φύσαις, ὥστε καὶ
<br class="lb"/>αὗται δηλοῦσι φυσῶδες ἐν τῇ κοιλίᾳ τῇ ἄνω γεννᾶσθαι πνεῦμα.


<a class="pb" href="#pb219" id="pb219">[p. 219]</a>


καὶ τὸ κατὰ τὴν τελευτὴν τῆς ῥήσεως εἰρημένον εὔδηλον.
<br class="lb"/>αἱμοῤῥαγίαι τε γὰρ καὶ αἱμοῤῥοΐδες ὅπως αἱ μὲν ἐπ’ ὠφελείᾳ
<br class="lb"/>γίνεσθαι πεφύκασιν, αἱ δ’ ἐπὶ βλάβῃ μεμαθήκαμεν.
</p>
                    </section>
                    <section id="body-1-1-3-2" class="div textpart section level5">
                      <blockquote class="quote lemma"><span class="milestone">86</span>Πυρετοὶ οἱ μὲν συνεχέες, οἱ δὲ ἡμέρην ἔχουσι, νύκτα
<br class="lb"/>διαλείπουσι, νύκτα ἔχουσιν, ἡμέραν διαλείπουσιν.
<br class="lb"/>ἡμιτριταῖοί τε καὶ τεταρταῖοι, πεμπταῖοι, ἑβδομαῖοι καὶ
<br class="lb"/>ἐναταῖοι.</blockquote>
                      <p class="p autofirst">Καὶ τῷ τοῦ συνεχοῦς ὀνόματι καὶ τῷ τοῦ διαλείποντος
<br class="lb"/>οἱ παλαιοὶ διττῶς φαίνονται χρώμενοι. συνεχεῖς γοῦν
<br class="lb"/>ὀνομάζουσι πυρετοὺς ἐνίοτε μὲν ἅπαντας ὅσοι μὴ λήγουσιν
<br class="lb"/>εἰς ἀπυρεξίαν, ἐνίοτε δ’ οὐχ ἅπαντας τοὺς μὴ λήγοντας
<br class="lb"/>εἰς ἀπυρεξίαν, ἀλλ’ ἐκείνους μόνους ἐξαιρέτως, ὅσοι μηδεμίαν
<br class="lb"/>ἴσχουσι μεταβολὴν ἄχρι κρίσεως. οὕτω δὲ καὶ διαλείποντας,


<a class="pb" href="#pb220" id="pb220">[p. 220]</a>


ἐνίοτε μὲν ἐκείνους μόνους ὀνομάζουσι τοὺς εἰς ἀπυρεξίαν
<br class="lb"/>παυομένους, ἐνίοτε δὲ τοὺς μὴ παυομένους εἰς ἀπυρεξίαν,
<br class="lb"/>ἀξιολόγους δὲ μεταβολὰς ποιουμένους τῶν κατὰ μέρος
<br class="lb"/>παροξυσμῶν, εἰς ἀρχήν τε καὶ ἀνάβασιν, ἀκμήν τε καὶ
<br class="lb"/>παρακμήν. ἔνιοι δὲ τῶν νεωτέρων ἰατρῶν τοὺς μηδεμίαν
<br class="lb"/>ἀξιόλογον ἴσχοντας μεταβολὴν οὐ συνεχεῖς, ἀλλὰ συνόχους
<br class="lb"/>ὀνομάζουσι, συνεχεῖς δὲ μόνους ἐκείνους, ὅσοι μετ’ εἰς ἀπυρεξίαν
<br class="lb"/>λήγουσι καὶ διαλιμπάνουσι τοῖς κατὰ μέρος παροξυσμοῖς.
<br class="lb"/>τούτους οἱ παλαιοὶ ποτὲ μὲν συνεχεῖς. ὀνομάζουσι,
<br class="lb"/>ποτὲ δὲ διαλείποντας. εἰσὶ γὰρ ὄντως ἐν τῷ μέσῳ τῶν
<br class="lb"/>συνεχῶν καὶ τῶν εἰς ἀπυρεξίαν παυομένων. εἰκότως οὖν
<br class="lb"/>ὅταν μὲν τοῖς συνέχοις παραβάλλωνται, διαλείποντες καλοῦνται,
<br class="lb"/>ὅταν δὲ τοῖς εἰς ἀπυρεξίαν λήγουσι, συνεχεῖς.
<br class="lb"/>ἐν δὲ τῇ προκειμένῃ ῥήσει πυρετῶν διαφορὰν
<br class="lb"/>γράφων ὁ Ἱπποκράτης ἐνίους μὲν αὐτῶν φησιν εἶναι
<br class="lb"/>συνεχεῖς, εἰσὶ γὰρ ὄντως πολλοὶ συνεχεῖς κατὰ ἀμφότερα
<br class="lb"/>τὰ σημαινόμενα τοῦ συνεχοῦς, ἐνίους δ’ ἤτοι


<a class="pb" href="#pb221" id="pb221">[p. 221]</a>


τὴν νύκτα διαλιπεῖν ἢ τὴν ἡμέραν, ὧν τοὺς μὲν εἰς ἀπυρεξίαν
<br class="lb"/>μὴ λήγοντας ἔνιοι τῶν νεωτέρων ἰατρῶν μεθημερινοὺς
<br class="lb"/>ἢ καθημερινοὺς ὀνομάζουσι, τοὺς δὲ λήγοντας ἀμφημερινοὺς,
<br class="lb"/>τῆς τοιαύτης λεπτολογίας τῶν ὀνομάτων οὐκ
<br class="lb"/>οὔσης παρὰ τοῖς παλαιοτέροις. τοῦ γὰρ διαλείπειν διχῶς
<br class="lb"/>νοουμένου τε καὶ λεγομένου, καθότι προείρηται, τοὺς καθ’
<br class="lb"/>ἑκάστην ἡμέραν ἢ νύκτα παροξυνομένους διαλείποντας ἐροῦμεν,
<br class="lb"/>ἐάν τ’ εἰς ἀπυρεξίαν, ἐάν τ’ εἰς καλουμένην ἔνδοσιν
<br class="lb"/>ἥκωσιν, εἶθ’ ἑξῆς καταλέγει διαφορὰς πυρετῶν ἑτέρας τῶν
<br class="lb"/>προειρημένων, ἡμιτριταίων, τριταίων, τεταρταίων, πεμπταίων,
<br class="lb"/>ἑβδομαίων καὶ ἐναταίων μνημονεύων. τριταῖοι μὲν καὶ τεταρταῖοι
<br class="lb"/>σαφῶς εἰς ἀπυρεξίαν λήγουσι, τῶν δ’ ἡμιτριταίων
<br class="lb"/>ἔνιοι μὲν ἀμφοτέραις ἄγουσι ταῖς διαγωγαῖς, ἔνιοι δὲ κατὰ
<br class="lb"/>τὴν ἑτέραν μόνην τῶν μὴ ληγόντων εἰς ἀπυρεξίαν. ἐὰν δ’
<br class="lb"/>ἐννοήσαις ὅτι καθάπερ ἐπὶ τῶν καθ’ ἑκάστην ἡμέραν παροξυνομένων
<br class="lb"/>ἐνίους μὲν εἰς ἀπυρεξίαν ἔφη λήγειν, ἐνίους δ’
<br class="lb"/>εἰς ἔνδοσιν, οὕτω καὶ τῶν διὰ τρίτης ἢ διὰ τετάρτης τίς
<br class="lb"/>ἐστι διαφορὰ, γνώσῃ σαφῶς οὐ περὶ πράγματος εἶναι τὴν


<a class="pb" href="#pb222" id="pb222">[p. 222]</a>


ζήτησιν, ἀλλὰ σημαινομένου πρὸς τῆς ἡμιτριταίου φωνῆς.
<br class="lb"/>τούς γε μὴν διὰ τε<span class="milestone">87</span>τάρτης παροξυνομένους ἴσμεν εἰς
<br class="lb"/>ἀπυρεξίαν λήγοντας, ὡς τὸ πολὺ καὶ σπανιώτατά τις ὤφθη
<br class="lb"/>τῶν διὰ τετάρτης παροξυνομένων, μὴ λήγων εἰς ἀπυρεξίαν. οὐ
<br class="lb"/>μὴν ἐπί γε τῶν διὰ τρίτης ὁμοίως ἔχει, πάμπολλαι γάρ
<br class="lb"/>εἰσι διαφοραί. ἐν τούτοις μὲν οὖν, ὡς ἔφην, οὐ περὶ πράγματος,
<br class="lb"/>ἀλλὰ περὶ σημαινομένου καὶ ὀνόματός ἐστιν ἡ ζήτησις,
<br class="lb"/>οὓς τῶν προειρημένων πυρετῶν ὀνομάζειν προσήκει
<br class="lb"/>τριταίους, ἡμιτριταίους καὶ τριταιοφυεῖς. οὕτω δὲ καὶ οὔτε
<br class="lb"/>πεμπταίους ἢ ἑβδομαίους ἢ ἐναταίους λέγει τινὰς εἶναι
<br class="lb"/>πυρετοὺς, οὐ περὶ ὀνόματός ἐστι σημαινομένου ζήτησις, ἀλλὰ
<br class="lb"/>περὶ πράγματος. ἔνιοι μὲν γὰρ τῶν ἰατρῶν οὐδέποτέ φασιν
<br class="lb"/>ἑορακέναι τῆς τετάρτης ἡμέρας ἐξωτέρω προϊοῦσαν οὐδεμίαν
<br class="lb"/>περίοδον, ἔνιοι δέ φασιν, ὥσπερ καὶ Ἱπποκράτης.
<br class="lb"/>ἐγὼ δὲ καὶ αὐτὸς ἐκ μειρακίου μέχρι δεῦρο παραφυλάττων,
<br class="lb"/>ἑβδομαίαν ἢ ἐνάτην οὐδ’ ὅλως εἶδον οὔτε σαφῶς οὔτ’
<br class="lb"/>ἀμφιβόλως. πεμπταίας δὲ περιόδους ἐθεασάμεθα ἀμφιβόλους.


<a class="pb" href="#pb223" id="pb223">[p. 223]</a>


οὐ μὴν ἀκριβῶς τε καὶ σαφῶς, ὡς ἀμφημερινὰς καὶ τριταίας
<br class="lb"/>καὶ τεταρταίας. οὐ μὴν οὐδὲ λογικῆς ἀποδείξεως ἡγοῦμαι
<br class="lb"/>δεῖσθαι τὸ πρᾶγμα τὴν κρίσιν ἐκ πείρας λαμβάνον. εἰ μὲν
<br class="lb"/>γὰρ ἀκριβῶς ἑόρακέ τις πολλάκις, ἤτοι δι’ ἑβδόμης ἢ ἐνάτης
<br class="lb"/>ἡμέρας τοὺς παροξυσμοὺς γινομένους, οὐ γὰρ δὴ δὶς
<br class="lb"/>ἢ τρὶς εἴη ἂν οὗτος πεπεισμένος εἶναί τινας καὶ τοιαύτας
<br class="lb"/>περιόδους. εἰ δ’ οὐχ ἑόρακεν ἐκ νεότητος εἰς γῆρας ἐπεσκεμμένος
<br class="lb"/>ἀῤῥώστους οὕτω πυρεταίνοντας παμπόλλους, εὔδηλον
<br class="lb"/>αὐτῷ τοῦτο πάλιν, ὡς οὐ γίνονται περίοδοι τοιαῦται.
<br class="lb"/>πρὸς δ’ οὖν τὸν Ἱπποκράτην τάχα καὶ λογικὴν ἄν τις ἀπόδειξιν
<br class="lb"/>εἴποι, καθάπερ ὁ Διοκλῆς. ἐπὶ τίσι γὰρ ἐρεῖς τοῖσι
<br class="lb"/>σημείοισιν ἢ χυμοῖσι τὴν πεμπταίαν ἢ ἑβδομαίαν ἢ ἐναταίαν
<br class="lb"/>γίνεσθαι περίοδον οὐχ ἕξεις. οὐ μὴν οὐδ’ ἔγραψέ τινα ἡμῖν
<br class="lb"/>ἄῤῥωστον οὕτω νοσήσαντα, καίτοι γ’ ἐχρῆν, ὥσπερ ἄλλων
<br class="lb"/>πολλῶν καθολικῶν θεωρημάτων παραδείγματα διὰ τῶν κατὰ
<br class="lb"/>μέρος ἐδίδαξεν, οὕτω κᾀπὶ τούτων ποιῆσαι. γινώσκειν μέντοι


<a class="pb" href="#pb224" id="pb224">[p. 224]</a>


χρὴ τὴν ἀρ<span class="milestone">379</span>χὴν τῆς λέξεως ἐν πολλοῖς τῶν
<br class="lb"/>ἀντιγράφων κατὰ τὸ καλούμενον ἀσύνδετον εἶδος τῆς ἑρμηνείας
<br class="lb"/>γεγραμμένον ὡδί πως, πυρετοὶ συνεχέες, ἡμέρην ἔχουσι,
<br class="lb"/>νύκτα διαλείπουσι, νύκτα ἔχουσιν, ἡμέραν διαλείπουσιν.
<br class="lb"/>εἰπὼν δ’ ἀσύνδετον ὀνομάζεσθαι τὸ τοιοῦτον εἶδος ἐδήλωσα
<br class="lb"/>καὶ τὴν ἐξήγησιν αὐτοῦ. χρὴ γὰρ ὡς ἐν καταλόγῳ τῶν
<br class="lb"/>εἰρημένων ἀκούειν ἡμᾶς, προστιθέντας τοὺς παραλελειμμένους
<br class="lb"/>ἐν ταῖς λέξεσι συνδέσμους.
</p>
                    </section>
                    <section id="body-1-1-3-3" class="div textpart section level5">
                      <blockquote class="quote lemma">Εἰσὶ δ’ ὀξύταται μὲν καὶ μέγισται καὶ χαλεπώταται νοῦσοι
<br class="lb"/>καὶ θανατωδέσταται ἐν τῷ ξυνεχεῖ πυρετῷ.</blockquote>
                      <p class="p autofirst">Ἡ μὲν ἀκριβεστάτη τούτων ἁπάντων διδασκαλία λέλεκται
<br class="lb"/>κατὰ τὰ περὶ διαφορᾶς πυρετῶν ὑπομνήματα, καὶ
<br class="lb"/>νῦν, ὡς εἶπον ἤδη πολλάκις, οὐκ ἀπο<span class="milestone">88</span>δεικνύναι μοι


<a class="pb" href="#pb225" id="pb225">[p. 225]</a>


πρόκειται τἀληθὲς, οὐδὲ διδάσκειν ἅπαντα τὰ κατὰ μέρος,
<br class="lb"/>ὡς μηδὲν παραλιπεῖν, ἀλλὰ τὴν λέξιν ἐξηγεῖσθαι τοῦ παλαιοῦ.
<br class="lb"/>τὰ δ’ οὖν κεφάλαια τῆς ἐμπιπτούσης ἑκάστου θεωρίας
<br class="lb"/>οὐ παρήσω. λέγει τοίνυν ὀξυτάτας καὶ χαλεπωτάτας
<br class="lb"/>νόσους εἶναι κατὰ τὸν συνεχῆ πυρετόν. ὀξυτάτας μὲν λέγων
<br class="lb"/>τὰς ἐν ὀλίγῳ χρόνῳ τὰς κρίσεις λαμβανούσας, μεγίστας
<br class="lb"/>δὲ τὰς ἰσχυροτάτας, χαλεπωτάτας δὲ τὰς κίνδυνον
<br class="lb"/>ἐπιφερούσας, ὅπερ ἐξηγούμενος αὐτὸς ἐπήνεγκε, θανατωδεστάτας
<br class="lb"/>εἰπὼν αὐτάς. ὅπως δ’ ἂν ἀκούῃς εἰρῆσθαι τὸν
<br class="lb"/>συνεχῆ πυρετὸν, ἀληθής ἐστιν ὁ λόγος. ὀξύταται γὰρ νόσοι
<br class="lb"/>καὶ μέγισται καὶ χαλεπώταται κατά τε τοὺς ἰδίως λεγομένους
<br class="lb"/>συνόχους γίνονται πυρετοὺς καὶ κατὰ τοὺς ἄλλους
<br class="lb"/>οὐδὲν ἧττον, ὅσοι διὰ τῶν κατὰ μέρος προέρχονται παροξυσμῶν
<br class="lb"/>ἀρχὰς καὶ ἀναβάσεις, ἀκμὰς καὶ παρακμὰς ποιούμενοι
<br class="lb"/>σαφεῖς, ἄνευ τοῦ λήγειν εἰς ἀπυρεξίαν, ὑπὲρ ὧν ἄμεινον
<br class="lb"/>ἀκούειν νῦν, ἐπειδὴ καὶ τοὺς συνόχους ἐν τούτοις περιέχεσθαι
<br class="lb"/>συμβέβηκεν, οὐ μὴν ἐν τοῖς συνόχοις δὲ τούτους.
<br class="lb"/>ἐὰν οὖν ἀκούσῃ τις περὶ μόνων τῶν συνόχων εἰρῆσθαι τὸν


<a class="pb" href="#pb226" id="pb226">[p. 226]</a>


λόγον, ἐξαιρεῖσθαι δόξει τοὺς ἄλλους συνεχεῖς, ὡς οὐ κινδυνώδεις
<br class="lb"/>ὄντας οὔτε σφοδροὺς οὔτ’ ὀξεῖς.
</p>
                    </section>
                    <section id="body-1-1-3-4" class="div textpart section level5">
                      <blockquote class="quote lemma">Ἀσφαλέστατος δ’ ἁπάντων καὶ ῥήϊστος καὶ μακρότατος ὁ
<br class="lb"/>τεταρταῖος. οὗτος γὰρ οὐ μόνον αὐτὸς ἐφ’ ἑωυτοῦ τοιοῦτός
<br class="lb"/>ἐστιν, ἀλλὰ καὶ νοσημάτων ἑτέρων μεγάλων
<br class="lb"/>ῥύεται.</blockquote>
                      <p class="p autofirst">Ῥήϊστον εἶπε τὸν τεταρταῖον ἐν ἴσῳ τῷ εὔφορον. οἱ
<br class="lb"/>γάρ τοι συνεχεῖς τῶν πυρετῶν μηδεμίαν ἔχοντες τῶν ὀχληρῶν
<br class="lb"/>ἀνάπαυλαν ἄχρι κρίσεως, ἀλλὰ καὶ διηνεκῶς βαρύνοντες,
<br class="lb"/>εἰκότως δύσφοροι λέγονταί τε καί εἰσιν. ἐν δὲ τῷ τεταρταίῳ
<br class="lb"/>καὶ μάλισθ’ ὅταν ᾖ μέτριος, ἔνεστι καὶ προϊέναι ταῖς
<br class="lb"/>μέσαις τῶν παροξυσμῶν ἡμέραις καί τι καὶ πράττειν ἐνίοτε
<br class="lb"/>τῶν συνήθων. χρὴ δὲ γινώσκειν σε καὶ τὸ τῶν παλαιῶν
<br class="lb"/>ἔθος, ὅταν ἀκούσῃς αὐτῶν περὶ πυρετῶν διαλεγομένων.


<a class="pb" href="#pb227" id="pb227">[p. 227]</a>


ἐὰν γοῦν ἥπατος ἢ πλευρᾶς ἢ πνεύμονος ἢ ἄλλου τινὸς
<br class="lb"/>μορίου φλεγμονῇ πυρετὸς ἕπηται, πλευρῖτιν ἢ περιπνευμονίαν
<br class="lb"/>ἢ ἡπατῖτιν ὀνομάζουσι τὴν νόσον, οὐ πυρετώδη.
<br class="lb"/>τὸν δ’ ἄνευ φλεγμονῆς πυρέττοντα πυρετόν φασι νοσεῖν,
<br class="lb"/>καὶ νῦν δ’ ἄκουε περὶ ὧν διαλέγεται πυρετῶν οὕτως εἰρῆσθαι
<br class="lb"/>τὸν λόγον, ἐπεί τοι πολλάκις εἴδομεν ἐπὶ σπληνὶ μεγάλως
<br class="lb"/>πυρέττοντας ἀνθρώπους τεταρταῖον, κᾄπειτα ἐν χρόνῳ
<br class="lb"/>παρεγχύσεως ὑδερικῆς γενομένης ἀποθανόντας. ἀλλ’ αὐτός
<br class="lb"/>τε καθ’ ἑαυτὸν ὁ τεταρταῖος ἀκίνδυνός ἐστιν, ὅς γε καὶ
<br class="lb"/>ἄλλων νοσημάτων ῥύεται. παυσαμένας γοῦν ἐπιληψίας ἴσμεν
<br class="lb"/>ἐπὶ τεταρταίῳ χρονίῳ ἐνοχλήσαντι, καὶ μεμάθηκας ἤδη περὶ
<br class="lb"/>τῆς γενέσεως αὐτοῦ κατά τε τὰ περὶ διαφορᾶς πυρετῶν
<br class="lb"/>ὑπομνήματα καὶ τὰ περὶ κρίσεων.
</p>
                    </section>
                    <section id="body-1-1-3-5" class="div textpart section level5">
                      <blockquote class="quote lemma"><span class="milestone">89</span>Ἐν δὲ τῷ ἡμιτριταίῳ καλεομένῳ ξυμπίπτει μὲν καὶ
<br class="lb"/>ὀξέα νοσήματα γίγνεσθαι καί ἐστι τῶν λοιπῶν οὗτος θανατωδέστατος.


<a class="pb" href="#pb228" id="pb228">[p. 228]</a>


ἀτὰρ φθινώδεες καὶ ὅσα ἄλλα μακρὰ
<br class="lb"/>νοσήματα νοσέουσιν, ἐπὶ τούτῳ μάλιστα νοσέουσιν.</blockquote>
                      <p class="p autofirst">Οὐ δύναμαι πεῖσαι τοὺς πολλοὺς τῶν ἰατρῶν διακρῖναι
<br class="lb"/>τὴν τῶν πραγμάτων αὐτῶν ἐπίσκεψιν τῆς περὶ τῶν
<br class="lb"/>ὀνομάτων τε καὶ σημαινομένων καὶ συγγινώσκειν αὐτοῖς δίκαιον.
<br class="lb"/>ὅπου γὰρ Ἀγαθῖνος, ἵνα τοὺς ἄλλους παραλείπω,
<br class="lb"/>βιβλίον ὅλον ἔγραψε τὸ πρῶτον περὶ ἡμιτριταίου, τὸ σημαινόμενον
<br class="lb"/>ἐκ τῆς προσηγορίας ζητῶν ἐν αὐτῷ, πῶς οὐκ
<br class="lb"/>ἄν τις καὶ τούτοις συγγνώη; καίτοι γε ῥᾷστον ἦν ἰδίαν
<br class="lb"/>μὲν τῶν ὁρωμένων ποιήσασθαι διδασκαλίαν ἐν τῇ περιοδίᾳ,
<br class="lb"/>ἰδίαν δὲ τῶν ἐπ’ αὐτοῖς ὀνομάτων, ὥσπερ ἐγὼ νῦν ποιήσομαι.
<br class="lb"/>τῶν γὰρ διὰ τρίτης παροξυνομένων πυρετῶν οἱ μὲν
<br class="lb"/>εἰς ἀπυρεξίαν λήγουσιν, οἱ δὲ οὔ. καὶ πάλιν ἑκατέρου τούτων
<br class="lb"/>ἡ διαφορὰ τοιάδ’ ἐστί. τῶν εἰς ἀπυρεξίαν ληγόντων
<br class="lb"/>ἔνιοι μὲν ἐντὸς ὡρῶν δώδεκα τὸν παροξυσμὸν ἔχουσι περιγραφόμενον,
<br class="lb"/>ἔνιοι δ’ ἐπὶ πλέον ἐκτεινόμενον. τῶν δὲ μὴ
<br class="lb"/>ληγόντων εἰς ἀπυρεξίαν ἔνιοι μὲν φρικώδεις ὄντες, ὅταν


<a class="pb" href="#pb229" id="pb229">[p. 229]</a>


ἀπὸ τῆς πρώτης εἰσβολῆς ἐπὶ τὴν καλουμένην ἀνάβασιν
<br class="lb"/>ἔρχωνται, κᾂν δοκῶσιν ἤδη μετρίως προεληλυθέναι, πάλιν
<br class="lb"/>ἑτέραν φρίκην μετὰ συστολῆς ποιοῦνται καὶ μετὰ ταύτην
<br class="lb"/>αὖθις ἑτέραν ἀνάβασιν, εἶτα ἐπ’ ἐκείνης ἄλλην συστολήν τε
<br class="lb"/>καὶ φρίκην. δὶς γὰρ καὶ τρὶς οὗτοι ὑποστρέφουσι. κατὰ
<br class="lb"/>δὲ τὴν δευτέραν ἡμέραν ἕτερον ἴσχουσι παροξυσμὸν ἐλάττονα
<br class="lb"/>τοῦ προτέρου, χωρὶς τῶν προτέρων ἐπαναλήψεως καὶ
<br class="lb"/>τοῦτο ἐφεξῆς αὐτοῖς ἀεὶ κυκλεῖται, δυοῖν παροξυσμοῖν οἵοιν
<br class="lb"/>εἴρηκα γιγνομένοιν ἐν ἡμέραις δύο. καὶ μὴν καὶ ἄλλοι τινὲς
<br class="lb"/>διὰ τρίτην παροξυνόμενοι χωρὶς τῶν εἰρημένων φρικωδῶν
<br class="lb"/>εἰσβολῶν τε καὶ ἐπαναλήψεων ἕνα παροξυσμὸν ἴσχουσι
<br class="lb"/>διὰ τρίτης, οὐ παροξυνόμενοι τῇ δευτέρᾳ. μίαν οὗτοι καὶ
<br class="lb"/>συνεχῆ καὶ ὁμαλὴν τὴν ἐπὶ τὴν ἀκμὴν ἀπὸ τῆς εἰσβολῆς
<br class="lb"/>ἀνάβασιν ἔχουσιν. αὕτη μέν σοι τῶν διὰ τρίτης παροξυνομένων
<br class="lb"/>πυρετῶν ἡ διαφορὰ, φαινομένη συνεχῶς ἐπὶ τῶν
<br class="lb"/>καμνόντων. ἐδείχθη δ’ ὑφ’ ἡμῶν ὁ μὲν φρικώδης πυρετὸς


<a class="pb" href="#pb230" id="pb230">[p. 230]</a>


ἐπὶ χολώδει καὶ φλεγματώδει χυμῷ συνιστάμενος. ὁ δὲ χωρὶς
<br class="lb"/>φρίκης ἐπὶ τῷ χολώδει μὲν, ἀλλὰ δυσκινητοτέρῳ τε καὶ
<br class="lb"/>δυσπεπτοτέρῳ, φέρουσι δ’ αὐτὸν καὶ φλεγμοναὶ κυρίων μορίων.
<br class="lb"/>τῶν δὲ μετὰ ῥίγους μὲν εἰσβαλλόντων, εἰς ἀπυρεξίαν
<br class="lb"/>δὲ ληγόντων ἅμα χολώδεσιν ἐμέτοις ἢ διαχωρήσεσιν ἢ ἱδρῶσιν
<br class="lb"/>ἡ ξανθὴ χολὴ κινουμένη δι’ ὅλου τοῦ σώματος αἰτία.
<br class="lb"/>τούτων μὲν οὖν οὕτως ἐχόντων, ὡς εἴρηται, τὸ μὲν ἤτοι τὴν
<br class="lb"/>αἰτίαν ἑκάστου ζητεῖν ἢ τὴν θεραπείαν, ἰατρικόν τε καὶ
<br class="lb"/>χρήσιμόν ἐστι <span class="milestone">380</span>πρᾶγμα· τὸ δὲ τί καλέσει <span class="milestone">90</span>
<br class="lb"/>τὶς ἕκαστον τῶν εἰρημένων ὀρθῶς οὐκέτι τῆς ἰατρικῆς
<br class="lb"/>ἴδιον, ἀναγκαίως γε μὴν γινόμενον, ὅταν βούληταί τις ἑτέρους
<br class="lb"/>διδάσκειν, ἀναγινώσκειν. τὰς γὰρ ἐπὶ τῶν καμνόντων
<br class="lb"/>γιγνομένας ἡμῖν διαγνώσεις τε τῶν παθῶν καὶ προγνώσεις
<br class="lb"/>τῶν ἐσομένων καὶ θεραπείας, ὁρῶμεν οὐδὲν δεομένας τῆς ἐν
<br class="lb"/>τοῖς ὀνόμασιν ἀκριβείας. οὐδὲ γὰρ ἀπὸ τούτων οἱ ἰδιῶται
<br class="lb"/>κρίνουσι τοὺς ἰατροὺς, ἀλλ’ ὅταν ἐπὶ φλεβοτομίᾳ τὸν
<br class="lb"/>κάμνοντα ῥᾳστωνήσαντα θεάσωνται καὶ τροφὴν ἐν καιρῷ


<a class="pb" href="#pb231" id="pb231">[p. 231]</a>


λαμβάνοντα· καὶ γὰρ καὶ τοῦτο κρίνειν ἰδιώτης δύναται
<br class="lb"/>θεασάμενος. εἶτα οὐκ εὐθέως ἐπὶ τῇ τροφῇ τὴν ἀρχὴν τοῦ
<br class="lb"/>παροξυσμοῦ γενομένην, ἀλλὰ μετὰ χρόνον πλείονα, τὸν ἰατρὸν
<br class="lb"/>ἐπαινεῖ, κᾂν εἰ ψυχροῦ δεῖ τότε δόντα καὶ λούσαντα τὸν ἄῤῥωστον
<br class="lb"/>ἀπύρετον ἴδῃ πεποιηκότα, παραχρῆμα θαυμάζει,
<br class="lb"/>καθάπερ γε κᾂν εἰ προείπῃ τι τῶν ἐσομένων. ἀπὸ τούτων
<br class="lb"/>μὲν οὖν ὁ ἰατρὸς ἀκριβῶς τε καὶ ἀληθῶς εὐδοκιμεῖ, σοφιστὴς
<br class="lb"/>δὲ κατατρίβει τὸν χρόνον ἑαυτοῦ τε καὶ τῶν μαθητῶν,
<br class="lb"/>ὑπὲρ ὀνομάτων τε καὶ σημαινομένων ἐρίζων. ἐπεὶ δὲ
<br class="lb"/>τὸ προκείμενον ἡμῖν νῦν ἐστιν, οὐκ αὐτὰ τὰ πράγματα διδάξαι
<br class="lb"/>τῆς τέχνης, ἐν ἑτέροις γὰρ τοῦτο ἐπράξαμεν αὐτάρκως,
<br class="lb"/>ἀλλὰ τὴν Ἱπποκράτους γνώμην ἐπισκέψασθαι διὰ συντόμων
<br class="lb"/>καὶ τοῦτο δυνατὸν ὧδε ποιῆσαι. λέλεκται μὲν γὰρ
<br class="lb"/>αὐτῷ καὶ πρόσθεν· ἦν δ’ αὐτοῖσι τὰ παθήματα φρικώδεες
<br class="lb"/>πυρετοὶ, συνεχέες, ὀξέες, τὸ μὲν ὅλον οὐ διαλείποντες. ὁ δὲ τρόπος
<br class="lb"/>ἡμιτριταῖος, μίαν κουφότεροι, τῇ δ’ ἑτέρῃ ἐπιπαροξυνόμενοι.
<br class="lb"/>καὶ νῦν δὴ πάλιν ἡ ῥῆσις αὕτη φησὶν, ἐν δὲ τῷ ἡμιτριταίῳ,


<a class="pb" href="#pb232" id="pb232">[p. 232]</a>


συμπίπτει μὲν καὶ ὀξέα νοσήματα καὶ ἐστι τῶν ἄλλων οὗτος
<br class="lb"/>θανατωδέστατος. ὅτι μὲν οὖν θανατώδης ἐστὶν ὁ ἡμιτριταῖος
<br class="lb"/>ἄντικρυς εἴρηκεν αὐτὸς ὁ Ἱπποκράτης. ὅτι δὲ
<br class="lb"/>τῶν εἰς ἀπυρεξίαν ληγόντων οὐδείς ἐστι θανατώδης ἄντικρυς
<br class="lb"/>ἐν ἀφορισμοῖς ἐδήλωσεν εἰπών. πυρετοὶ ὁκόσοι μὴ διαλείποντες,
<br class="lb"/>διὰ τρίτης ἰσχυρότεροι γίνονται, ἐπικίνδυνοι.
<br class="lb"/>ὅτῳ δ’ ἂν τρόπῳ διαλείπουσι, σημαίνει ὅτι ἀκίνδυνοι. πῶς
<br class="lb"/>οὖν ἐκ τῶν εἰς ἀπυρεξίαν ληγόντων εἴπῃ τὸν ἡμιτριταῖον,
<br class="lb"/>ἑπόμενος Ἱπποκράτει ; καὶ μὴν οἱ λέγοντες, ἐάν τις ὥραις
<br class="lb"/>τέτρασι καὶ εἴκοσι ἀπύρετος γίγνηται, τὸν μέσον ἔχειν αὐτὸν
<br class="lb"/>ἡμιτριταῖον, ἐκ τῶν διαλειπόντων ποιοῦσι τοῦτον τὸν
<br class="lb"/>πυρετὸν τοιοῦτον. οὕτως δὲ καὶ τὸν μέσον καὶ τὸν μικρὸν
<br class="lb"/>ὡρῶν ἀριθμῷ διαφέρειν τοῦ μεγάλου φάσκοντες, εἰς
<br class="lb"/>ἀπυρεξίαν περιάγειν ἀμφοτέρους βουλόμενοι, τῆς Ἱπποκράτους
<br class="lb"/>ἀποχωρήσουσι γνώμης, ἐν τοῖς διαλείπουσι πυρετοῖς
<br class="lb"/>τὸν ἡμιτριταῖον ἄγοντες. ἀκίνδυνος γὰρ οὗτος ἔσται, καίτοι
<br class="lb"/>θανατώδης ὑπ’ αὐτοῦ λεγόμενος. ἄμεινον οὖν ἐστὶ τῶν


<a class="pb" href="#pb233" id="pb233">[p. 233]</a>


μὲν ὀνομάτων, ὡς εἴρηται, καταφρονεῖν, ἀσκοῦντα θεραπείας
<br class="lb"/>τε καὶ διαγνώσεις καὶ προγνώσεις ἑκάστου τῶν πυρετῶν.
<br class="lb"/>ἐπεὶ δὲ σαφεστέρα τε καὶ συντομωτέρα διὰ τῶν ὀνομάτων
<br class="lb"/>ἡ διδασκαλία γίνεται, προδιηγησάμενοι λόγῳ τῶν διὰ τρίτης
<br class="lb"/>παροξυνομένων πυρετῶν, ἐφεξῆς τὸν ἐντὸς τῶν δώδεκα
<br class="lb"/>ὡρῶν παυόμενον, ἀκριβῆ τριταῖον ὀνομάσομεν ἕνεκα συντόμου
<br class="lb"/>διδασκαλίας. ὅστις δ’ ἂν ἔχῃ πολυχρονιώτερον τούτου
<br class="lb"/>τὸν παροξυσμὸν, ὅμως μὲν ἔτι μακροτέραν αὐτοῦ τὴν ἄνεσιν,
<br class="lb"/>ἐκεῖνον ἁπλῶς τριταῖον ὀνομάσομεν. ὅστις δ’ ἂν ἐπὶ
<br class="lb"/>πλεῖ<span class="milestone">91</span>στον μὲν ἐκτεταμένον τὸν παροξυσμὸν, ὀλίγον
<br class="lb"/>δὲ τὸ διάλειμμα, τοῦτον πάλιν ὀνομάσομεν ἐκτεταμένον τριταῖον.
<br class="lb"/>ὅστις δ’ ἂν μὴ παυσάμενος εἰς ἀπυρεξίαν φρικώδεις
<br class="lb"/>μὲν τῇ προτέρᾳ τῶν ἡμερῶν ἐπαναλήψεις ποιῆται, κατὰ
<br class="lb"/>δὲ τὴν δευτέραν ἁπλοῦν ἕνα παροξυσμὸν, τοῦτον ἡμιτριταῖον
<br class="lb"/>ὀνομάσομεν· εἰ δ’ ἁπλῶς διὰ τρίτης παροξύνοιτο, τριταιοφυῆ.
<br class="lb"/>πάντ’ ἔχεις ἐν. τούτῳ τῷ λόγῳ διωρισμένα, τά τ’


<a class="pb" href="#pb234" id="pb234">[p. 234]</a>


ἄχρηστα καὶ χρήσιμα. τούτων οὖν ἐστι διὰ παντὸς μεμνῆσθαι
<br class="lb"/>καὶ πρόχειρον ἔχειν τὴν γνῶσιν αὐτῶν. οὕτως γὰρ
<br class="lb"/>καταγνώσεις τῆς τῶν νεωτέρων ἰατρῶν φλυαρίας, ἣν περὶ
<br class="lb"/>τῶν εἰρημένων ὀνομάτων ἐποιήσαντο, περὶ τῶν πραγμάτων
<br class="lb"/>οἰόμενοι διαλέγεσθαι. ἀλλ’ ὅτι μὲν οὐδένα τῶν νῦν εἰς
<br class="lb"/>ἀπυρεξίαν ἀφικνουμένων πυρετῶν ὁ Ἱπποκράτης ἡμιτριταῖον
<br class="lb"/>ὀνομάζει δέδεικται. πότερον δ’ ἐκεῖνον μόνον ὃν ἐγὼ ἰδίως
<br class="lb"/>καλεῖν εἴωθα τὸν τὰς φρικώδεις ἐπαναλήψεις ποιούμενον ἢ
<br class="lb"/>καὶ τὸν ἄνευ τούτων γινόμενον, ἄξιόν ἐστι σκέψεως. εἰ γὰρ
<br class="lb"/>καὶ τοῖς φθινώδεσι καὶ ἄλλως χρονίως νοσοῦσιν ὁ πυρετὸς
<br class="lb"/>οὗτος εἴωθε συμπίπτειν, ἴσως, εἰ καὶ χωρὶς φρίκης γίγνοιτο,
<br class="lb"/>καλέσομεν αὐτὸν ἡμιτριταῖον, ἐὰν τῇ δευτέρᾳ τῶν ἡμερῶν
<br class="lb"/>ἐπιπαροξύνηται. ἀλλ’ ὅπερ ἔφην, ὑπὲρ ὀνόματος οὕσης τῆς
<br class="lb"/>ζητήσεως οὐδὲν ἄτοπόν ἐστι, κᾂν μὴ γνῶμεν ἀκριβῶς ἐπὶ
<br class="lb"/>τίνος πυρετοῦ μάλιστα τὴν ἡμιτριταίου ἐπιφέρει φωνὴν ὁ
<br class="lb"/>Ἱπποκράτης. ὁπόταν γὰρ αὐτοῦ τὴν περὶ τοὺς πυρετοὺς
<br class="lb"/>τέχνην ἐκμαθόντες ἕξομεν ὧν δεόμεθα πρὸς τὰ τῆς τέχνης
<br class="lb"/>ἔργα, χωρὶς τῶν ἐπ’ αὐτῆς ὀνομάτων. τάχα δ’ ἂν εἶναι


<a class="pb" href="#pb235" id="pb235">[p. 235]</a>


δόξειεν οἰκεῖον ἑξῆς σκέψασθαι διὰ τί προσέθηκεν ὁ Ἱπποκράτης
<br class="lb"/>τὸ καλεόμενον καὶ οὐχ ἁπλῶς εἶπεν, ἐν δὲ τῷ ἡμιτριταίῳ
<br class="lb"/>ξυμπίπτει μὲν καὶ ὀξέα νοσήματα. δοκεῖ δέ μοι
<br class="lb"/>μέμφεσθαι τὴν προσηγορίαν ὡς ἄκυρον. ἐπὶ γὰρ τῶν ἐνδεεστέρως
<br class="lb"/>ἐχόντων κατὰ τὰ τέλεια, τὴν τοῦ ἡμίσεος προσθήκην
<br class="lb"/>ποιούμεθα φάσκοντες ἡμιθνῆτα καὶ ἡμίθνητον καὶ
<br class="lb"/>ἡμίθεον καὶ ἡμίφωνον, ἡμίονόν τε καὶ τὸ ἡμίοπτον, ὅσα
<br class="lb"/>τ’ ἄλλα τοιαῦτα λέγοντες. ὁ δ’ ἡμιτριταῖος οὐ μόνον οὐκ
<br class="lb"/>ἔστιν ἥμισυς τῷ πλήθει τῶν συμπτωμάτων ἢ τῇ δυνάμει,
<br class="lb"/>καὶ τούτων τῆς ὅλης διαθέσεως, ἀλλὰ καὶ πολὺ χείρων τοῦ
<br class="lb"/>τριταίου, ὡς ἄμεινον εἶναι δοκεῖν ἐκεῖνον τούτου λέγειν ἥμισυν,
<br class="lb"/>οὐκ ἐκείνου τοῦτον. οὐκοῦν οὐκ οἶδα τί δόξαν αὐτοῖς οὕτως
<br class="lb"/>μᾶλλον ὠνόμασαν οἱ πρώτως θέμενοι τὴν προσηγορίαν
<br class="lb"/>ἢ ἄλλως. ἐνδέχεται γὰρ αὐτοὺς διότι τοῦ τριταίου πυρετοῦ τὸ διὰ
<br class="lb"/>τρίτης τε παροξύνειν καὶ τὸ εἰς ἀπυρεξίαν λήγειν ἔχοντος, ὁ
<br class="lb"/>ἡμιτριταῖος ἓν μὲν ἔχει τούτων, ἓν δ’ οὐκ ἔχει ταύτην θέσθαι
<br class="lb"/>τὴν προσηγορίαν. τὸ μὲν γὰρ διὰ τρίτην παροξύνειν ἔχει,


<a class="pb" href="#pb236" id="pb236">[p. 236]</a>


τὸ δ’ εἰς ἀπυρεξίαν λήγειν οὐκ ἔχει. ἐνδέχεται γὰρ καὶ
<br class="lb"/>διότι καὶ μετὰ ῥίγους εἰσβάλλειν οὐκ ἔχει, καὶ πρὸς τούτοις
<br class="lb"/>γ’ ἔτι τὸ μετ’ ἐκκρίσεως παύεσθαι, καὶ μέντοι καὶ ὅτι
<br class="lb"/>τὴν δευτέραν ἡμέραν οὐκ ἔχει καθαράν. ἐνδέχεται δὲ καὶ
<br class="lb"/>ἄλλο τι τοιοῦτον εἰπεῖν, τοῖς μὲν ἄχρηστον σοφίαν ἀσκοῦσι,
<br class="lb"/>τὰ δ’ ὄντως χρήσιμα τῆς τέχνης παραλείπουσι.
</p>
                    </section>
                    <section id="body-1-1-3-6" class="div textpart section level5">
                      <blockquote class="quote lemma"><span class="milestone">92</span>Νυκτερινὸς οὐ λίην θανατώδης, μακρὸς δὲ ἡμερινὸς
<br class="lb"/>μακρότερος. ἔστι δ’ οἷσι ῥέπει καὶ ἐπὶ τὸ
<br class="lb"/>φθινῶδες.</blockquote>
                      <p class="p autofirst">Τῶν μὲν ἐν ἀρχῇ πυρετῶν τὸν κατάλογον ἔγραψεν
<br class="lb"/>ἁπλῶς, τούτων δ’ ἑξῆς τὰ ἤθη διδάσκει. προειρηκὼς οὖν
<br class="lb"/>ἐν τῷ <span class="milestone">381</span>καταλόγῳ, πυρετοὶ οἱ μὲν συνεχέες, οἱ δὲ
<br class="lb"/>ἡμέρην ἔχουσι, νύκτα διαλείπουσι, νύκτα ἔχουσιν, ἡμέρην
<br class="lb"/>διαλείπουσιν. εἶτα περὶ τῶν συνεχῶν διελθὼν ὁποῖοί τινές
<br class="lb"/>εἰσι καὶ προσθεὶς αὐτοῖς ἐφεξῆς τὴν περὶ τοῦ τεταρταίου


<a class="pb" href="#pb237" id="pb237">[p. 237]</a>


τε καὶ ἡμιτριταίου διδασκαλίαν, ἐπὶ τοὺς τῇ μὲν ἡμέρᾳ
<br class="lb"/>παροξυνομένους, τῇ δὲ νυκτὶ διαλείποντας, ἢ τῇ μὲν νυκτὶ
<br class="lb"/>παροξυνομένους, τῇ δ’ ἡμέρᾳ διαλείποντας ἀφίκετο, καλέσας
<br class="lb"/>αὐτῶν τὸν μὲν ἕτερον νυκτερινὸν, τὸν δ’ ἕτερον ἡμερινόν·
<br class="lb"/>νυκτερινὸν μὲν τὸν ἐν νυκτὶ παροξυνόμενον, ἡμερινὸν δὲ
<br class="lb"/>τὸν ἐν ἡμέρᾳ. δι’ ὧν δ’ ἐπαινεῖν ἔδοξε τὸν νυκτερινὸν,
<br class="lb"/>οὐδὲν ἧττον ἔψεξε διὰ τῶν αὐτῶν, οὐχ ἁπλῶς εἰπὼν, νυκτερινὸς
<br class="lb"/>οὐ θανατώδης, ἀλλὰ τὸ οὐ λίην προσθείς. εἰ γὰρ λίην
<br class="lb"/>θανατώδης, εὔδηλον ὅτι θανατώδης μετρίως, τὸν δ’ ἡμερινὸν
<br class="lb"/>οὐ μόνον μακρότερον εἶπεν εἶναι τοῦ νυκτερινοῦ, ἀλλὰ
<br class="lb"/>καὶ· ἔτι πρὸς τὸ φθινῶδες ἐνίοτε ῥέπειν, ὥστε καὶ κατὰ
<br class="lb"/>τοῦτο μοχθηρότερον εἶναι. τοῦτο μὲν γὰρ ἐν ᾧ χρόνῳ
<br class="lb"/>διαφορεῖσθαι καὶ ἀραιοῦσθαι μᾶλλον εἴωθε, εἰ συστέλλεται
<br class="lb"/>καὶ πυκνοῦται τὸ σῶμα, παροξυνόμενος εἰκότως κακοηθέστερος
<br class="lb"/>εἶναι δοκεῖ· τοῦτο δὲ καὶ τὸν καιρὸν τῆς προνοίας
<br class="lb"/>ἔχων ἀήθη. καθ’ ὃν γὰρ χρόνον ἐχρῆν κοιμᾶσθαι, κατὰ
<br class="lb"/>τοῦτον ἀναγκαῖόν ἐστι τῆς ἰατρικῆς προνοίας τυγχάνειν


<a class="pb" href="#pb238" id="pb238">[p. 238]</a>


τὸν κάμνοντα καὶ διὰ τοῦτο καταφθείρονται τῷ χρόνῳ καὶ
<br class="lb"/>φθίνουσι δυοῖν θάτερον. εἰ μὲν δὴ κοιμῶνται τῆς ἡμέρας,
<br class="lb"/>ἐνδεῶς ἀπολαβόντες ὕπνου, εἰ δ’ οὐ κοιμῶνται, νυκτερίδος
<br class="lb"/>βίον, οὐκ ἀνθρώπων, βιοῦντες.
</p>
                    </section>
                    <section id="body-1-1-3-7" class="div textpart section level5">
                      <blockquote class="quote lemma">Ἑβδομαῖος μακρὸς οὐ θανατώδης. ἐναταῖος ἔτι μακρότερος
<br class="lb"/>οὐ θανατώδης.</blockquote>
                      <p class="p autofirst">Οὔθ’ Ἱπποκράτει καλὸν ἀπιστεῖν, ἐμφαίνει γὰρ ὡς
<br class="lb"/>ἑορακὼς ταῦτ’ ἔγραψε, οὔτε ψεύδεσθαι προσήκει λέγοντα
<br class="lb"/>καὶ αὐτὸν ἑορακέναι. παραφυλάττειν οὖν ἡμᾶς φιλοπόνως
<br class="lb"/>προσήκει καὶ τῇ πείρᾳ κρίνειν τὸ ἀληθὲς, ἀλλ’ ὅπως μὴ
<br class="lb"/>πάθητε τοῖς πολλοῖς ὁμοίως, οἳ θεασάμενοι κατά τινα τύχην
<br class="lb"/>δι’ ἑβδόμης ἡμέρας πυρέξαντα τὸ δεύτερόν τε καὶ τρίτον
<br class="lb"/>ἀπὸ τῆς ἀρχῆς ὑπέλαβον ἑβδόμῃ εἶναί τινα περίοδον.
<br class="lb"/>ἐνδέχεται γάρ ποτε τοῦτο <span class="milestone">93</span>καὶ κατὰ συντυχίαν ἁπαντῆσαι,


<a class="pb" href="#pb239" id="pb239">[p. 239]</a>


καὶ μέντοι καὶ κατὰ τὸ τῆς διαίτης ὁμοειδές. ὅσοις
<br class="lb"/>γὰρ τῶν νοσούντων οὐκ ἀκριβῶς ἡ νοσώδης ἐπαύσατο διάθεσις,
<br class="lb"/>ἀλλ’ ἔμεινεν αὐτοῖς τι σπέρμα, τούτοις ἀμελέστερον
<br class="lb"/>διαιτηθεῖσι συμβαίνει πολλάκις μὲν ἕκτῃ μετὰ τὴν πρώτην
<br class="lb"/>ἡμέραν πυρέξαι, πολλάκις δ’ ἑβδόμῃ, πολλάκις δ’ ὀγδόῃ,
<br class="lb"/>πολλάκις δ’ ἄλλῃ τινὶ καὶ τοῦ πυρετοῦ παυσαμένου, δόξασιν
<br class="lb"/>ἀκριβῶς ἀπηλλάχθαι, πάντα ὁμοίως διαιτηθεῖσιν, ἐπὶ τῷ
<br class="lb"/>καταλειφθέντι τῆς νόσου σπέρματι δι’ ἴσων ἡμερῶν εἰς τὴν
<br class="lb"/>αὐτὴν ἀφικομένων διάθεσιν, ὡσαύτως πυρέξαι. καὶ δυνατὸν
<br class="lb"/>γίγνεσθαι τοῦτο πολλάκις, ὅταν ἴσον μὲν ᾖ τὸ καταλειπόμενον
<br class="lb"/>τῆς διαθέσεως, ὁμοίως δὲ καὶ οἱ κάμνοντες διαιτῶνται.
<br class="lb"/>τοῦτ’ οὖν ὄντως περίοδός ἐστι νοσώδης, ὅταν ἀκριβῶς
<br class="lb"/>διαιτηθέντων αὐτῶν κατὰ τὴν αὐτὴν ἀφικνῆται προθεσμίαν
<br class="lb"/>ὁ πυρετὸς, ὥσπερ ἐπὶ τοῦ τεταρταίου φαίνεται
<br class="lb"/>γιγνόμενος.
</p>
                    </section>
                    <section id="body-1-1-3-8" class="div textpart section level5">
                      <blockquote class="quote lemma">Τριταῖος ἀκριβὴς ταχυκρίσιμος καὶ οὐ θανατώδης.</blockquote>
                      <a class="pb" href="#pb240" id="pb240">[p. 240]</a>
                      <p class="p autofirst">Εἴρηται μικρῷ πρόσθεν ὡς τύπῳ φάναι, τὸν ὀλιγοχρόνιον
<br class="lb"/>ἔχοντα παροξυσμὸν ἀκριβῆ τριταῖον εἶναι. τὰ δ’
<br class="lb"/>ὡς τὸ πολὺ τούτῳ συνυπάρχοντα πάντα εἴρηται κατά τε
<br class="lb"/>τὰ περὶ διαφορᾶς πυρετῶν καὶ τὰ περὶ κρίσεως
<br class="lb"/>ὑπομνήματα.
</p>
                    </section>
                    <section id="body-1-1-3-9" class="div textpart section level5">
                      <blockquote class="quote lemma">Ὁ δέ γε πεμπταῖος πάντων κάκιστος καὶ γὰρ πρὸ φθίσιος
<br class="lb"/>καὶ ἤδη φθίνουσιν ἐπιγενόμενος κτείνει.</blockquote>
                      <p class="p autofirst">Οἱ φθίνοντες ἑκτικὸν πυρέττουσι πυρετὸν οὐδέποτε
<br class="lb"/>παυόμενον, οὗ τὴν φύσιν ἅπασαν, ὥσπερ καὶ τῶν ἄλλων,
<br class="lb"/>ἔμαθες ἐν τοῖς περὶ διαφορᾶς πυρετῶν. ἤδη δέ τισιν,
<br class="lb"/>αὐτῷ ἐπιπεπλεγμένον τινὰ τῶν περιοδικῶν, ἤτοι τῶν διὰ
<br class="lb"/>τρίτης ἢ καὶ τῶν καθ’ ἑκάστην ἡμέραν παροξυνομένων, ὡς
<br class="lb"/>δ’ Ἱπποκράτης φησὶ, καὶ τὸν διὰ πέμπτης, ὑπὲρ οὗ καὶ αὐτοῦ


<a class="pb" href="#pb241" id="pb241">[p. 241]</a>


νόμιζέ σοι τὰ αὐτὰ λελέχθαι πρὸς ἡμῶν, ἃ καὶ περὶ τῶν
<br class="lb"/>ἑβδομαίων τε καὶ ἐναταίων ὀλίγον ἔμπροσθεν ἤκουσας.
</p>
                    </section>
                    <section id="body-1-1-3-10" class="div textpart section level5">
                      <blockquote class="quote lemma">Εἰσὶ δὲ πρόποι καὶ καταστάσιες καὶ παροξυσμοὶ τουτέων
<br class="lb"/>ἑκάστου τῶν πυρετῶν, ὁμοίως ξυνεχέων καὶ διαλειπόντων.
<br class="lb"/>αὐτίκα γὰρ ξυνεχής ἐστιν οἷσιν ἀρχόμενος ἀνθεῖ καὶ
<br class="lb"/>ἀκμά<span class="milestone">94</span>ζει μάλιστα καὶ ἀνάγει ἐπὶ τὸ χαλεπώτερον.
<br class="lb"/>περὶ δὲ κρίσιν καὶ ἅμα κρίσει ἀπολεπτύνεται. ἔστι δ’
<br class="lb"/>οἷσιν ἄρχεται μαλακῶς καὶ ὑποβρύχιος, ἐπαναδιδοῖ δὲ καὶ
<br class="lb"/>παροξύνεται καθ’ ἡμέρην ἑκάστην, περὶ δὲ κρίσιν καὶ
<br class="lb"/>ἅμα κρίσει ἅλις ἐξέλαμψεν. ἔστι δ’ οἷσιν ἀρχόμενος
<br class="lb"/>πρηέως ἐπιδιδοῖ καὶ παροξύνεται καὶ μέχρι τινὸς ἀκμάσας,
<br class="lb"/>πάλιν ὑφίησι μέχρι κρίσεως καὶ περὶ κρίσιν. ξυμπίπτει
<br class="lb"/>δὲ ταῦτα καὶ γίνεται ἐπὶ παντὸς πυρετοῦ καὶ ἐπὶ
<br class="lb"/>παντὸς νοσήματος.</blockquote>
                      <a class="pb" href="#pb242" id="pb242">[p. 242]</a>
                      <p class="p autofirst">Τρόπους πυρετῶν ἐνίοτε μὲν τὰ ἔθη καλοῦσιν, ἐνίοτε
<br class="lb"/>δὲ τὰς διαφορὰς καὶ τὰς οὐσίας. τὰ εἴδη δὲ νῦν αὐτῶν
<br class="lb"/>δῆλόν ἐστιν ἑκάστου τῶν προειρημένων πυρετῶν γράψαι.
<br class="lb"/>τὸ γοῦν συνεχῆ φησιν ἄρχεσθαι μὲν ἐνίοις σφοδρότατον,
<br class="lb"/>κατὰ βραχὺ δὲ ἀπολεπτύνεσθαι μέχρι κρίσεως, ἐνίοτε δὲ
<br class="lb"/>μετρίως ἀρξάμενον αὐξάνεσθαι κατὰ βραχὺ μέχρι κρίσεως,
<br class="lb"/>ἐν ᾗ φησιν ἐκλάμπειν αὐτόν. οὗτοι μὲν οὖν ἐναντία ἀλλήλοις
<br class="lb"/>ἔχουσι τὴν κρίσιν. ἄλλον δὲ τρόπον ἐπ’ αὐτοῖς τρίτον
<br class="lb"/>εἶναι φησι σύνθετον ἐξ ἀμφοῖν, ὅταν ἄρχεται μὲν
<br class="lb"/>πρᾴως, αὐξηθεὶς δὲ κατὰ βραχὺ καὶ τὸ τέλεον ἀπολαβὼν
<br class="lb"/>μέγεθος ὑφίησιν ἄχρι λύσεως παντελοῦς. τούτους τοὺς τρεῖς
<br class="lb"/>τρόπους οἴονταί τινες αὐτὸν λέγειν ἐπὶ τῶν συνεχῶν πυρετῶν,
<br class="lb"/>οὐκ ἀκούοντες ὧν ἐπὶ τῷ τέλει τῆς ῥήσεως ἔγραψε.
<br class="lb"/>συμπίπτει δὲ ταῦτα γίνεσθαι ἐπὶ παντὸς πυρετοῦ καὶ νοσήματος,
<br class="lb"/>ὥστ’ οὐκέτι τῶν συνεχῶν μόνον, ἀλλὰ καὶ πάντων
<br class="lb"/>τῶν ἄλλων πυρετῶν, ὅσοι τε συνεχεῖς καὶ πολυχρόνιοι,
<br class="lb"/>καὶ μέντοι καὶ παντὸς ἄλλου νοσήματος, ὀξέος δὲ δηλονότι


<a class="pb" href="#pb243" id="pb243">[p. 243]</a>


καὶ χρονίου, τοὺς αὐτοὺς τρόπους φησὶ γίνεσθαι τρεῖς,
<br class="lb"/>καὶ τὰ συμπτώματα δὲ κατὰ τὸν αὐτὸν λόγον κρίνεται τὰ
<br class="lb"/>πάντα. φέρε γὰρ ἐπ’ ἀλγήματος ἡμᾶς σκοπεῖσθαι τοῦτο,
<br class="lb"/>πολλάκις μὲν εἰσβάλ<span class="milestone">382</span>λον σφοδρότατον, ἀπομαραίνεται
<br class="lb"/>κατὰ βραχὺ μέχρι παντελοῦς λύσεως, ἐνίοτε δ’ ἀρξάμενον
<br class="lb"/>πρᾷον, ἐπὶ τὸ σφοδρότατον αὐξηθὲν κατὰ βραχὺ ταχεῖαν
<br class="lb"/>ἔχει τὴν λύσιν. αὖθις δέ ποτε μετὰ τὴν τελείαν
<br class="lb"/>ἀκμὴν ἀνάλογον τῆς αὐξήσεως ἐν ἴσῳ χρόνῳ τὴν παρακμὴν
<br class="lb"/>ἔλαβεν.
</p>
                    </section>
                    <section id="body-1-1-3-11" class="div textpart section level5">
                      <blockquote class="quote lemma">Δεῖ δὲ τὰ διαιτήματα σκοπεύμενον ἐκ τούτων
<br class="lb"/>προσφέρειν.</blockquote>
                      <p class="p autofirst">Προγνωστικὸν εἶναι δὲ βούλεται τῆς κινήσεως τῶν
<br class="lb"/>νοσημάτων, ὅπως ἁρμόττουσαν αὐτοῖς τὴν δίαιταν προσφέρῃς.
<br class="lb"/>δεῖ γὰρ ὡς πρὸς τὴν ἐσομένην αὐτοῖς ἀκμὴν τοῦ νοσήματος
<br class="lb"/>ἀποβλέποντας ἡμᾶς τὴν δίαιταν ποιεῖσθαι, κατὰ


<a class="pb" href="#pb244" id="pb244">[p. 244]</a>


δὲ τὸ περὶ διαίτης ὀξέων καὶ τοὺς ἀφορισμοὺς, ὅπως χρὴ
<br class="lb"/>προγινώσκειν τοὺς προειρημένους τρόπους τῶν νοσημάτων,
<br class="lb"/>ἔκ τε τῶν εἰς τὸ προγνωστικὸν ὑπομνημάτων καὶ ἐκ τῶν
<br class="lb"/>περὶ κρίσεων μαθήσῃ διὰ κεφαλαίων αὐτὰ κατὰ τοῦτο τὸ
<br class="lb"/>βιβλίον ἔγραψα, διὰ τῆς πρώτης ἐν τῷδε τῷ ὑπομνήματι
<br class="lb"/>γεγραμμένης ῥήσεως.
</p>
                    </section>
                    <section id="body-1-1-3-12" class="div textpart section level5">
                      <blockquote class="quote lemma"><span class="milestone">95</span>Πολλὰ δὲ καὶ ἄλλα ἐπίκαιρα σημεῖα τούτοις ἐστὶν ἠδελφισμένα,
<br class="lb"/>περὶ ὧν τὰ μέν που γέγραπται, τὰ δὲ γεγράψεται,
<br class="lb"/>πρὸς ὃ διαλογιζόμενον δοκιμάζειν καὶ σκοπεῖσθαι
<br class="lb"/>τίνι τουτέων ὀξὺ καὶ θανατῶδες ἢ περιεστηκὸς καὶ
<br class="lb"/>τίνι προσαρτέον ἢ οὒ, καὶ πότε καὶ πόσον καὶ τίνι τὸ
<br class="lb"/>προσφερόμενον ἔσται.</blockquote>
                      <p class="p autofirst">Καίτοι πολλὰ προειρηκὼς, ἀφ’ ὧν χρὴ τὰς προγνώσεις
<br class="lb"/>ποιεῖσθαι, ὅμως φησὶν εἶναι καὶ ἄλλα, τὰ μὲν ἤδη γεγραμμένα
<br class="lb"/>κατὰ τὸ προγνωστικὸν δηλονότι, τὰ δὲ καὶ
<br class="lb"/>γραφησόμενα.
</p>
                    </section>
                    <a class="pb" href="#pb245" id="pb245">[p. 245]</a>
                    <section id="body-1-1-3-13" class="div textpart section level5">
                      <blockquote class="quote lemma">Τὰ δὲ παροξυνόμενα ἐν ἀρτίῃσι κρίνεται ἐν ἀρτίῃσι. ὧν
<br class="lb"/>δ’ οἱ παροξυσμοὶ ἐν περιττῇσι, κρίνονται ἐν
<br class="lb"/>περιττῇσιν.</blockquote>
                      <p class="p autofirst">Εἴρηται πολλάκις ἡμῖν ἐν τοῖς παροξυσμοῖς γίνεσθαι
<br class="lb"/>τὰς κρίσεις, διά τε τὸ κινεῖσθαι σφοδρῶς ἐν αὐτοῖς τοὺς
<br class="lb"/>χυμοὺς καὶ ὥσπερ ζέοντας ἐκρήγνυσθαι δι’ αἱμοῤῥαγίας ἢ
<br class="lb"/>δι’ ἱδρώτων ἢ ἐμέτων ἢ διαχωρημάτων ἢ αἱμοῤῥοΐδων ἢ
<br class="lb"/>καταμηνίων ταῖς γυναιξί. διά τε τὸ κατ’ αὐτὸν τὸν καιρὸν
<br class="lb"/>τὴν φύσιν ἐπείγεσθαι πρὸς τὴν ἔκκρισιν αὐτῶν, ἅμα μὲν ὅτι
<br class="lb"/>βαρυνομένη καὶ κακοπαθοῦσα παροξύνεται πρὸς τὴν ἔκκρισιν,
<br class="lb"/>ἅμα δὲ ὅτι κεχυμένων μᾶλλον αὐτῶν ἥ τε διάκρισις ἑτοιμοτέρα
<br class="lb"/>τῶν μοχθηρῶν ἥ τε κρίσις γίγνεται ῥᾷον.
</p>
                    </section>
                    <section id="body-1-1-3-14" class="div textpart section level5">
                      <blockquote class="quote lemma">Ἔστι δ’ ἡ πρώτη κρίσιμος τῶν περιόδων ἐν ταῖς ἀρτίῃσι


<a class="pb" href="#pb246" id="pb246">[p. 246]</a>


κρινόντων δ΄. ς΄. η΄. ι΄. ιδ΄. κη΄. λ΄. μη΄. ξ΄. π΄ καὶ ρ΄.
<br class="lb"/>ἐκ τῶν δὲ ἐν τῇσι περιττῇσι κρινόντων περιόδων 
<br class="lb"/>πρώτη γ΄. ε΄. ζ΄. θ΄. ια΄. ιζ΄· κα΄. κζ΄ καὶ λα΄.</blockquote>
                      <p class="p autofirst">Οὐ κυρίως μοι δοκεῖ χρῆσθαι νῦν τῇ προγηγορίᾳ τῆς
<br class="lb"/>περιόδου. τὰς γὰρ ἡμέρας αὐτὰς ἐν αἷς αἱ κρίσεις γίνονται
<br class="lb"/>πάσας ἐφεξῆς ἔγραψεν, ἔν τε τῷ προγνωστικῷ τὰς κατὰ
<br class="lb"/>τετράδα γινομένας περιόδους ἀκριβῶς διῆλθεν, ὥστε <span class="milestone">96</span>
<br class="lb"/>ταῦτ’ ἔοικεν ἐπιζητεῖν τὴν θεωρίαν τῶν κρισίμων ἡμερῶν.
<br class="lb"/>πρώτην μὲν οὖν φησὶ κρίσιμον ἡμέραν εἶναι τῶν ἀρτίων
<br class="lb"/>τὴν τετάρτην, ἐφεξῆς δ’ αὐτῇ τὴν ς΄. εἶτα τοῖς πλείστοις
<br class="lb"/>μὲν τῶν ἀντιγράφων τῆ η΄ καὶ ι΄ γέγραπται. κατά τινα δὲ τῇ ιδ΄
<br class="lb"/>μετὰ τὴν ς΄. κ΄. καὶ μετὰ ταύτην ἐν τισὶ μὲν δ΄ καὶ κ΄. ἐν τισὶ δ΄
<br class="lb"/>αὐτῶν γέγραπται δ΄. καὶ λ΄. καὶ μετὰ ταύτην μ΄. μεθ’ ἢν ἡ
<br class="lb"/>ξ΄ καὶ π΄ καὶ ἑκατοστή. τῶν δ’ ἐν ταῖς περιτταῖς κρινομένων


<a class="pb" href="#pb247" id="pb247">[p. 247]</a>


νοσημάτων πρώτην φησὶν εἶναι περίοδον. ἄμεινον
<br class="lb"/>δ’ ἦν, ὡς ἔφαμεν, εἰπεῖν οὐ περὶ ἀρχῆς τρίτην, εἶτα πέμπτην,
<br class="lb"/>εἶθ’ ἑβδόμην, εἶτα ἐνάτην, εἶτα ἑνδεκάτην, εἶτα ἑπτακαιδεκάτην,
<br class="lb"/>εἶτα πρώτην καὶ εἰκοστὴν καὶ μετὰ ταύτην
<br class="lb"/>ζ΄ καὶ κ΄. ἐφ’ ᾗ α΄ καὶ λ΄. ἐδείχθησαν δὲ ἡμῖν ἐν τῇ περὶ
<br class="lb"/>τῶν κρισίμων ἡμερῶν πραγματείᾳ πασῶν τῶν κρινουσῶν
<br class="lb"/>ἰσχυρόταται μὲν αἱ κατὰ τὴν τετραδικήν τε καὶ ἑβδοματικὴν
<br class="lb"/>περίοδον γινόμεναι, μετριώτεραι δ’ αὐτῶν αἱ παρεμπίπτουσαι,
<br class="lb"/>περὶ ὧν τῆς εὐλόγου γενέσεως ἕνεκεν εἴπωμεν.
<br class="lb"/>αἱ μὲν οὖν περιτταὶ πᾶσαι καλῶς εἴρηνται· τῶν δ’ ἀρτίων
<br class="lb"/>οὐκ ὀρθῶς εἰρήκασιν κη΄ καὶ ι΄. οὐδαμῶς γάρ εἰσιν αὗται
<br class="lb"/>κρίσιμοι.
</p>
                    </section>
                    <section id="body-1-1-3-15" class="div textpart section level5">
                      <blockquote class="quote lemma">Εἰδέναι δὲ χρὴ ὅτι, ἢν ἄλλως κριθῇ, ἔξω τῶν προγεγραμμένων,
<br class="lb"/>ἐσομένας ὑποστροφὰς σημαίνοιτο καὶ γένοιτο ἂν
<br class="lb"/>ὀλέθρια.</blockquote>
                      <a class="pb" href="#pb248" id="pb248">[p. 248]</a>
                      <p class="p autofirst">Ὅτι μὴ καλῶς καὶ βεβαίως κρίνουσιν αἱ εἰρημέναι νῦν
<br class="lb"/>ἡμέραι καὶ τὰ κριθέντα δὲ νοσήματα πάντως μέν ἐστι βέβαια.
<br class="lb"/>γένοιτο δ’ ἄν ποτε καὶ ὀλέθρια, δέδεικται δι’ ἐκείνων
<br class="lb"/>τῶν ὑπομνημάτων.
</p>
                    </section>
                    <section id="body-1-1-3-16" class="div textpart section level5">
                      <blockquote class="quote lemma">Δεῖ δὲ προσέχειν τὸν νοῦν καὶ εἰδέναι ἐν τοῖσι χρόνοισι
<br class="lb"/>τούτοισι κρίσιας ἐσομένας ἐπὶ σωτηρίην ἢ ὄλεθρον ἢ
<br class="lb"/>ῥοπὰς ἐπὶ τὸ ἄμεινον ἢ χεῖρον.</blockquote>
                      <p class="p autofirst">Ἐν ταύτῃ τῇ ῥήσει τὸ σημαινόμενον ἐκ τοῦ τῆς κρίσεως
<br class="lb"/>ὀνόματος ἐδίδαξεν, ὃ διὰ συντόμων ἄν τις εἴπῃ ὀξύῤῥοπον
<br class="lb"/>εἶναι μεταβολὴν νοσήματος. ὅτι δὲ τετραχῶς ἡ μεταβολὴ
<br class="lb"/>γίνεται σαφῶς αὐτὸς εἶπεν. ἐπὶ γὰρ σωτηρίαν ἢ ὄλεθρον
<br class="lb"/>ἢ ῥοπὴν ἐπὶ τὸ ἄμεινον ἢ χεῖρον, ἀξιόλογον δηλονότι.
<br class="lb"/>παρέλιπε δ’ αὐτὸς εἰπεῖν τὸ ἀξιόλογον, ὡς ἐν τῷ κοινῷ
<br class="lb"/>σημαινομένῳ τοῦ τῆς κρίσεως ὀνόματος περιεχόμενον.
</p>
                    </section>
                    <a class="pb" href="#pb249" id="pb249">[p. 249]</a>
                    <section id="body-1-1-3-17" class="div textpart section level5">
                      <blockquote class="quote lemma"><span class="milestone">97</span>Πλανῆτες δὲ πυρετοὶ καὶ τεταρταῖοι καὶ πεμπταῖοι
<br class="lb"/>καὶ ἑβδομαῖοι καὶ ἐναταῖοι, ἐν ᾗσι περιόδοισι κρίνονται
<br class="lb"/>σκεπτέον.</blockquote>
                      <p class="p autofirst">Οὐδὲ περὶ τούτων ἐπιζητεῖ κατὰ προγνωστικόν. καὶ
<br class="lb"/>γὰρ οἱ πλανῆτες τοὺς κατὰ μέρος παροξυσμοὺς ἀτάκτους
<br class="lb"/>ἔχουσιν, ἀλλὰ διά τε τῶν κατὰ τὰς κρισίμους ἡμέρας φαινομένων
<br class="lb"/>σημείων ἡ κρίσις αὐτῶν προγινώσκεται <span class="milestone">383</span>. περὶ δὲ
<br class="lb"/>τῶν εἰς ἀπυρεξίαν ληγόντων περιόδων, οἷαίπερ αἱ τῶν τριταίων
<br class="lb"/>εἰσὶ καὶ τῶν τεταρταίων, ἐδείχθη τοῖς πολλοῖς τῶν
<br class="lb"/>ἰατρῶν θεώρημα ἀγνοούμενον, οὗ διὰ παντὸς ἐπειράθημεν
<br class="lb"/>ἐπὶ τῶν ἀῤῥώστων. οὐ γὰρ ταῖς ἀπὸ τῆς ἀρχῆς ἡμέραις
<br class="lb"/>προσέχειν χρὴ τὸν νοῦν, οὐδὲ ταύτας ἀριθμεῖν ἁπλῶς
<br class="lb"/>ἐφεξῆς, ἀλλὰ τοὺς παροξυσμοὺς, ὥσπερ ἐπὶ τριταίου ἀκριβοῦς
<br class="lb"/>αὐτὸς εἶπε κατὰ τοὺς ἀφορισμούς· τριταῖος ἀκριβὴς
<br class="lb"/>ἐν ἑπτὰ περιόδοισι κρίνεται τὸ μακρότατον. ὡς γὰρ οὗτος


<a class="pb" href="#pb250" id="pb250">[p. 250]</a>


ἐν ἑπτὰ περιόδοις κρίνεται, κατὰ τὸν αὐτὸν λόγον ἄλλος μὲν ἐν
<br class="lb"/>ἐννέα περιόδοις, ἄλλος δ’ ἐν ἕνδεκα καὶ οὕτως ἐφεξῆς κατὰ τὸν
<br class="lb"/>ἀριθμὸν τῶν κρινουσῶν ἡμερῶν. καὶ περὶ τῶν τεταρταίων ὁ αὐτὸς
<br class="lb"/>λόγος. ἐν γοῦν τῷ προγνωστικῷ φησί· γίνεται δὲ καὶ τῶν τεταρταίων
<br class="lb"/>ἡ κατάστασις ἐκ τούτου τοῦ κόσμου. ἐμοῦ δὲ καὶ ταύτην
<br class="lb"/>τὴν θεωρίαν προειπόντος ἐπ’ Εὐδήμου τοῦ φιλοσόφου,
<br class="lb"/>τρεῖς τεταρταίους ἔχοντος, ἕνα μὲν ἐξ αὐτῶν πρῶτον παύεσθαι
<br class="lb"/>τὸν ἐν ταῖσδε ταῖς ἡμέραις παροξυνόμενον καὶ μετὰ
<br class="lb"/>τοσάσδε περιόδους. ἐπεὶ δ’ οὗτος ἐπαύσατο, δεύτερον ἄλλον
<br class="lb"/>ἐν τῇδε τῇ ἡμέρᾳ, κᾄπειτα καὶ τὸν τρίτον ὁμοίως προειπόντος,
<br class="lb"/>ἐκ μαντικῆς ἔφασαν λέγεσθαι ταῦτα καὶ οὐκ ἐξ
<br class="lb"/>ἰατρικῆς θεωρίας, καίτοι τοὺς μάντεις οὐδέποτ’ ἀληθῶς
<br class="lb"/>ὁρῶντας ἐπ’ ἀῥῥώστου προειπόντας ἐν Ῥώμῃ. τῶν γὰρ ἐν
<br class="lb"/>ταῖς ἄλλαις πόλεσιν οὐ πεπείραμαι, σὺν θεῷ δ’ εἰπεῖν,
<br class="lb"/>ἡμεῖς οὐδέποτε ἀπετύχομεν ἐν οὐδεμιᾷ προῤῥήσει. καὶ σὺ
<br class="lb"/>τοίνυν, ἐὰν ἀσκήσῃς σαυτὸν ἐν τοῖς εἰρημένοις περὶ κρίσεως,
<br class="lb"/>Ἱπποκράτους τε καὶ τῆς τέχνης ἄξιος ἔσῃ. ταῦτα
<br class="lb"/>μὲν εἰρήσθω μοι κατὰ τὸ πάρεργον, ἐπὶ δὲ τὴν προκειμένην


<a class="pb" href="#pb251" id="pb251">[p. 251]</a>


ἐξήγησιν αὖθις ἴωμεν. ὥσπερ γὰρ ἅπαντα τὸν περὶ
<br class="lb"/>τῶν κρισίμων ἡμερῶν λόγον ἀκριβῶς διωρίσατο κατὰ τὸ
<br class="lb"/>προγνωστικὸν, οὕτω καὶ τὸν τῶν περιόδων. οὐδαμόθεν
<br class="lb"/>γοῦν ἐμνημόνευσε πεμπταίας ἢ ἑβδομαίας ἢ ἐναταίας οὐ
<br class="lb"/>μόνον κατὰ τὸ προγνωστικόν τι εἰπὼν, ἀλλ’ οὐδὲ κατὰ τοὺς
<br class="lb"/>ἀφορισμοὺς, καίτοι κατὰ τὸ προγνωστικὸν εἰπών· γίνεται
<br class="lb"/>δὲ καὶ τῶν τεταρταίων ἡ κατάστασις ἐκ τούτου τοῦ
<br class="lb"/>κόσμου. κατὰ δὲ τοὺς ἀφορισμοὺς τριταῖον ἀκριβῆ κρίνεσθαι
<br class="lb"/>περιόδοις ἐν ἑπτὰ, δυνατὸν ἦν αὐτῷ καὶ περὶ πεμπταίου
<br class="lb"/>καὶ ἑβδομαίου καὶ ἐναταίου τὴν αὐτὴν ἀπόφασιν
<br class="lb"/>ποιήσασθαι, τὴν λέξιν ὡδί πως γράψαντι· γίγνεται δὲ καὶ
<br class="lb"/>τῶν τεταρταίων ἡ κατάστασις κατὰ τὸν αὐτὸν τρόπον καὶ
<br class="lb"/>πεμπταίων καὶ ἑβδομαίων καὶ ἐναταίων ἐκ τουτέου κόσμου.</p>
                      <p class="p"><span class="milestone">98</span>Πρὸ τῆς τῶν κατὰ μέρος ἀῤῥώστων ἐξηγήσεως
<br class="lb"/>ἄμεινον εἶναί μοι δοκεῖ σαφηνείας τε καὶ συντομίας ἕνεκα
<br class="lb"/>κοινόν τινα περὶ πάντων αὐτῶν λόγον εἰπεῖν. ἐδείχθη μοι
<br class="lb"/>καὶ κατ’ ἄλλας μὲν πραγματείας, ἀλλὰ κἀν τῇ τῆς θεραπευτικῆς
<br class="lb"/>μεθόδου ὡς διττὴ ἡ τῶν ζητουμένων εὕρεσίς ἐστι,


<a class="pb" href="#pb252" id="pb252">[p. 252]</a>


μία μὲν ἡ διὰ τοῦ λόγου πρὸς τὴν γνῶσιν ἀφικουμένη τοῦ
<br class="lb"/>καθόλου τε καὶ κοινοῦ παντὸς τῶν κατὰ μέρος εἴδους,
<br class="lb"/>ἄλλη δὲ διὰ τῶν κατὰ μέρος ἐπὶ τὸ κοινόν τε καὶ καθόλου
<br class="lb"/>παραγινομένη. καὶ τὰ μὲν συμπληροῦντα εἶναι καθόλου,
<br class="lb"/>τὰς δὲ πράξεις τῶν τεχνιτῶν ἐπὶ τῶν ἀτόμων εἰδῶν γίγνεσθαι.
<br class="lb"/>δεῖσθαι δὲ τῆς ἐπ’ αὐτῶν γυμνασίας καὶ καθόλου
<br class="lb"/>πρότερον εὑρόντα καὶ μέντοι καὶ πρὸς βεβαίωσιν αὐτῶν τῶν
<br class="lb"/>ηὑρημένων καθόλου χρήσιμα γίγνεσθαι τὰ κατὰ μέρος.
<br class="lb"/>ἔστι δὲ καὶ πρὸς τὴν τῶν μανθανόντων γνῶσιν οἷον παραδείγματα
<br class="lb"/>ταῦτα τῶν ἐπιτεταγμένων αὐτοῖς καθόλου θεωρημάτων.
<br class="lb"/>διὰ τοῦτο κᾀγὼ κατὰ τὰς πραγματείας, ἃς ἐποιησάμην,
<br class="lb"/>οὐ τὰ καθόλου μόνον, ἀλλὰ καὶ τὰ κατὰ μέρος διῆλθον
<br class="lb"/>ἐκ τῶν Ἱπποκράτους βιβλίων καὶ μάλιστα τῶν ἐπιδημίων παραγράψας
<br class="lb"/>ῥήσεις, ἐν αἷς διηγήσατο ἅπαντα ἀπ’ ἀρχῆς μέχρι τέλους
<br class="lb"/>τὰ συμβαίνοντα τοῖς ἀῤῥώστοις. ἐν μὲν οὖν ταῖς
<br class="lb"/>δυσπνοίαις ἅπαντας τοὺς δυσπνοήσαντας ἐν ταῖς τῶν ἐπιδημιῶν
<br class="lb"/>συγγραφαῖς διῆλθον, ἐν δὲ τοῖς τῶν κρισίμων ἡμερῶν
<br class="lb"/>τοὺς κριθέντας, ἐπί τε τῶν ἄλλων ὡσαύτως. ὅθεν


<a class="pb" href="#pb253" id="pb253">[p. 253]</a>


οὐδ’ ἐξηγήσεως ἦν περιττοτέρας χρεία τοῖς βουλομένοις ἐπὶ
<br class="lb"/>τὰ τῆς τέχνης ἔργα σπεύδειν. ἀλλ’ ἐπειδὴ παρέγκεινταί
<br class="lb"/>τινες ἀσαφεῖς λέξεις, δι’ ἐκείνας ἔδοξεν ἄμεινον εἶναι καὶ
<br class="lb"/>τὰ τοιαῦτα ὑπομνήματα ποιήσασθαι δῆλα. εἰ μὲν οὖν ἁπάντων
<br class="lb"/>τῶν συμπτωμάτων ὅσα γεγονέναι φησὶν ἑκάστῳ τῶν νοσημάτων
<br class="lb"/>εἴτ’ οὖν τὴν ὅλην φύσιν ἢ τὰς αἰτίας τῆς γενέσεως
<br class="lb"/>εἴποιμι, τὰς γενομένας μοι πραγματείας ἐνταῦθα μεταφέρειν
<br class="lb"/>ἀναγκασθήσομαι πάσας, κινδυνεύσω τε καθ’ ἕκαστον
<br class="lb"/>ἄῤῥωστον ἓν γράψαι βιβλίον· εἰ δὲ τῶν ἐν τῷ προγνωστικῷ
<br class="lb"/>γεγραμμένων ἐν τῷ καθόλου τὰ παραδείγματα
<br class="lb"/>μόνα νῦν ἐπισημαινοίμην, ἀναπέμπων τὸ σύμπαν τῆς διδασκαλίας
<br class="lb"/>εἰς τὰς γεγραμμένας μοι πραγματείας, ἐλπίζω σύντομον
<br class="lb"/>ἔσεσθαι τὸν λόγον.
</p>
                    </section>
                    <section id="body-1-1-3-18" class="div textpart section level5">
                      <blockquote class="quote lemma"><span class="milestone">99</span>Φιλίσκος ᾤκει παρὰ τὸ τεῖχος καὶ κατεκλίθη. ἐν
<br class="lb"/>τῇ πρώτῃ πυρετὸς ὀξὺς, ἵδρωσεν ἐς νύκτα ἐπιπόνως.
<br class="lb"/>δευτέρῃ πάντα παρωξύνθη. ὀψὲ δ’ ἀπὸ κλυσματίου καλῶς
<br class="lb"/>διῆλθε, νύκτα δι’ ἡσυχίης. τρίτῃ πρωῒ καὶ μέχρι


<a class="pb" href="#pb254" id="pb254">[p. 254]</a>


μέσου ἡμέρης ἔδοξε γενέσθαι ἀπύρετος. πρὸς δείλην δὲ
<br class="lb"/>πυρετὸς ὀξὺς μεθ’ ἱδρῶτος, διψώδης, γλῶσσα δὴ ἐπεξηραίνετο,
<br class="lb"/>μέλαν οὔρησε, νύκτα δύσφορος, οὐκ ἐκοιμήθη,
<br class="lb"/>πάντα παρέκρουσε. τετάρτῃ πάντα παρωξύνθη, οὖρα μέλανα,
<br class="lb"/>νύκτα εὐφορωτέρην, οὖρα εὐχρούστερα. πέμπτῃ περὶ μέσον
<br class="lb"/>ἡμέρης, μικρὸν ἀπὸ ῥινῶν ἔσταξεν, ἄκρητον. οὖρα δὲ ποικίλα
<br class="lb"/>ἔχοντα ἐναιωρήματα στρογγύλα, γονοειδέα, διεσπαρμένα,
<br class="lb"/>οὐχ ἵδρυτο. προσθεμένῳ δὲ βάλανον, φυσώδεα σμικρὰ διῆλθε,
<br class="lb"/>νύκτα ἐπιπόνως, ὕπνοι σμικροὶ, λόγοι, λῆρος, ἄκρεα πάντοθεν
<br class="lb"/>ψυχρὰ καὶ οὐκέτ’ ἀναθερμαινόμενα, οὔρησε δὲ μέλανα,
<br class="lb"/>ἐκοιμήθη σμικρὰ, πρὸς ἡμέρην ἄφωνος, ἵδρωσε
<br class="lb"/>ψυχρὰ, ἄκρεα πελιδνὰ, περὶ δὲ μέσον ἡμέρης ἑκταῖος
<br class="lb"/>ἀπέθανεν. τουτέῳ τὸ πνεῦμα διὰ τέλεος ὥσπερ ἀνακαλουμένῳ
<br class="lb"/>ἀραιὸν καὶ μέγα. σπλὴν ἐπήρθη περιφερεῖ
<br class="lb"/>κυρτώματι, ἱδρῶτες ψυχροὶ διὰ τέλεος, οἱ παροξυσμοὶ ἐν
<br class="lb"/>ἀρτίῃσιν.</blockquote>
                      <a class="pb" href="#pb255" id="pb255">[p. 255]</a>
                      <p class="p autofirst">Ἐπὶ τούτου τοῦ ἀῤῥώστου κατὰ τὴν τρίτην ἡμέραν ὁ
<br class="lb"/>μέλλων ἔσεσθαι θάνατος ἦν φανερὸς ἤδη τῷ μεμνημένῳ
<br class="lb"/>τῶν καθόλου θεωρημάτων. ἐν γὰρ τῇ πρώτῃ τῶν ἡμερῶν
<br class="lb"/>ὀξέος πυρετοῦ γενομένου καὶ μετὰ τοῦτο ἱδρῶτος ἐπιφανέντος
<br class="lb"/>οὐκ ἔλυσε τὸν πυρετὸν, ἀλλὰ καὶ τὴν νύκτα χαλεπὴν
<br class="lb"/>ἤνεγκεν. ἡ δευτέρα πάλιν ἅπαντα παρώξυνεν, εἶθ’ <span class="milestone">384</span>
<br class="lb"/>ἡ τρίτη μελάνων οὔρων ἔσχεν ἔκκρισιν. ἦν μὲν οὖν καὶ τὸ
<br class="lb"/>κατὰ τὴν πρώτην ἡμέραν γενόμενον εὐθέως μοχθηρόν. τὰ
<br class="lb"/>γὰρ κρίσιμα μὴ κρίνοντα, τὰ μὲν θανατώδεα, τὰ δὲ δύσκριτα,
<br class="lb"/>θανατώδη μὲν, ἄν τι τῶν ἐπ’ αὐτοῖς θανατωδῶν γένηται
<br class="lb"/>συμπτωμάτων ἢ σημείων, δύσκριτα δὲ, ἐὰν ἄνευ τούτων
<br class="lb"/>διαμένῃ τὰ σημεῖα τῆς τῶν χυμῶν ἀπεψίας. ἀλλ’ ἐπί
<br class="lb"/>γε τοῦ Φιλίσκου θανατῶδες ἐγένετο σημεῖον, ἐπὶ, τῷ μὴ
<br class="lb"/>λύσαντι τὸν πυρετὸν ἱδρῶτι, κατὰ τὴν τρίτην ἡμέραν, τὰ
<br class="lb"/>μέλανα τῶν οὔρων, μετὰ τοῦ καὶ διψώδη γενέσθαι καὶ τὴν
<br class="lb"/>γλῶσσαν ἐπιξηρανθῆναι καὶ δυσφορῆσαι δι’ ὅλης νυκτὸς,
<br class="lb"/>ἀγρυπνῆσαί τε καὶ παρακροῦσαι. καὶ τούτων οὕτως
<br class="lb"/>γενομένων ἐν τῇ τετάρτῃ τῶν ἡμερῶν πάντα τε παροξυνθῆναί


<a class="pb" href="#pb256" id="pb256">[p. 256]</a>


φησι καὶ οὖρα πάλιν γενέσθαι μέλανα. μέμνησο τοιγαροῦν
<br class="lb"/>ὅτι τῆς τετάρτης ὁμοίως τῇ τρίτῃ χαλεπὰ συμπτώματα
<br class="lb"/>καὶ σημεῖα ἐχούσης ἐν ὀξεῖ νοσήματι τὴν κρίσιν ἐχρῆν
<br class="lb"/>ἐσομένην προσδοκᾷν διὰ ταχέων, εἰ μὲν ἐν ἀρτίαις παρωξύνετο,
<br class="lb"/>μᾶλλον ἐν ταῖς ἀρτίαις, εἰ δ’ ἐν ταῖς περιτταῖς, ἐν
<br class="lb"/>ἐκείναις. ἔνθα δ’ ἡ κρίσις, ἐνταῦθα δηλονότι καὶ ὁ θάνατος,
<br class="lb"/>ἐπί γε τῶν ὀλεθρίων νοσημάτων. καὶ τοίνυν ἀπέθανεν
<br class="lb"/>ἑκταῖος ὁ Φιλίσκος, διότι καὶ οἱ παροξυσμοὶ κατὰ τὰς ἀρτίας
<br class="lb"/>
<span class="milestone">100</span>ἦσαν αὐτῷ. τοῦτο γὰρ αὐτὸς ὁ Ἱπποκράτης ἐνεδείξατο
<br class="lb"/>κατὰ τὸ τέλος τῆς ὅλης ἐξηγήσεως γράψας ὡδί· τούτῳ τὸ
<br class="lb"/>πνεῦμα διὰ τέλεος ὥσπερ ἀνακαλουμένῳ ἀραιὸν, μέγα, σπλὴν
<br class="lb"/>ἐπήρθη περιφερεῖ κυρτώματι, ἱδρῶτες ψυχροὶ διὰ τέλεος,
<br class="lb"/>οἱ παροξυσμοὶ ἐν ἀρτίῃσιν. ἄλλος δ’ ἄν τις ἄῤῥωστος ἴσος
<br class="lb"/>ἐπὶ τοῖς αὐτοῖς συμπτώμασί τε καὶ σημείοις οὐ κατὰ τὴν
<br class="lb"/>ἕκτην, ἀλλὰ κατὰ τὴν ὀγδόην ἡμέραν ἀπέθανε τῆς τε δυνάμεως
<br class="lb"/>ἰσχυροτέρας οὔσης ἢ ὡς ἔτυχεν ὁ Φιλίσκος ἔχειν, τῶν
<br class="lb"/>τε συμπτωμάτων καὶ τῶν σημείων ἧττον ὀλεθρίων. ἐπὶ γὰρ


<a class="pb" href="#pb257" id="pb257">[p. 257]</a>


τούτῳ κατά τε τὴν τρίτην ἡμερῶν καὶ τὴν τετάρτην οὖρα
<br class="lb"/>μέλανα γενόμενα σαφῶς ἐδήλωσε τὸ μέγεθος τῆς κακοηθείας
<br class="lb"/>τοῦ νοσήματος, ἱδρῶτές τε ψυχροὶ γενόμενοι καὶ ἡ τοῦ
<br class="lb"/>αἵματος δὲ στάξις ἐν τῇ ε΄ τῶν ἡμερῶν ἐπεκύρωσε
<br class="lb"/>τὸν προσδοκώμενον ὄλεθρον σύντομον. ἔτι δὲ μᾶλλον ὅτι
<br class="lb"/>προσέγραψε τῇ στάξει τὸ ἄκρητον ὧδέ πως εἰπὼν, τῇ
<br class="lb"/>πέμπτῃ περὶ μέσον ἡμέρας μικρὸν ἐπέσταξεν ἀπὸ ῥινῶν
<br class="lb"/>ἄκρητον. ὅταν μὲν οὖν ἤτοι διαχώρησιν ἢ ἔμετον ἄκρητον
<br class="lb"/>εἴποι, τὸ ἄμικτον λέγει, διαχωρούσης ἢ ἐμουμένης ἤτοι
<br class="lb"/>τῆς ξανθῆς ἀμίκτου χολῆς ἢ τῆς μελαίνης ἢ τῆς ἰώδους·
<br class="lb"/>περὶ δὲ τῆς στάξεως ἐὰν ἀκούσωμεν ἄμικτον αἷμα τὸ ἐρυθρὸν,
<br class="lb"/>αὕτη γὰρ ἴδιος αὐτοῦ χροιὰ, ψεῦδός τι νοήσομεν.
<br class="lb"/>οὐδέποτε γὰρ ἐρυθροῦ στάξις ἀπὸ ῥινῶν ὀλεθρίῳ νοσήματι
<br class="lb"/>πέφηνεν, ἀλλ’ ἀεὶ μέλανος· εἰκὸς οὖν ἐστὶν αὐτὸ δὴ
<br class="lb"/>τοῦτο τὸ μέλαν ἄκρητον εἰπεῖν, βουληθέντος αὐτοῦ τὸ πάνυ
<br class="lb"/>τοιοῦτον. ἐν μὲν δὴ τῇ τρίτῃ τῶν ἡμερῶν ἐφαίνετο σαφῶς
<br class="lb"/>ἤδη τὸ τοῦ νοσήματος ὀλέθριον, οὐ μὴν ὁπότε τεθνήξεται
<br class="lb"/>δῆλον ἦν. ἐν δὲ τῇ τετάρτῃ τῶν ἡμερῶν τῶν μελάνων
<br class="lb"/>οὔρων διαμεινάντων καὶ τῶν παροξυσμῶν ἐν ταῖς ἀρτίαις


<a class="pb" href="#pb258" id="pb258">[p. 258]</a>


γιγνομένων, εἰ μὲν τῇ ἡλικίᾳ καὶ τῇ ῥώμῃ τῶν δυνάμεων
<br class="lb"/>ἀντεῖχεν, εἰκὸς ἦν ἄχρι τῆς ὀγδόης ἐξαρκέσαι τὸν ἄῤῥωστον·
<br class="lb"/>εἰ δὲ μὴ, κατὰ τὴν πέμπτην τεθνήξεσθαι. τῆς πέμπτης
<br class="lb"/>δ’ ἐπὶ τοῖς εἰρημένοις αἵματός τε στάξιν ἀκράτου ἐχούσης
<br class="lb"/>καὶ δηλονότι τοὺς ψυχροὺς ἱδρῶτας, οὓς διὰ παντὸς
<br class="lb"/>τοῦ νοσήματος ἔφη γενέσθαι, προσεδόκησεν ἄν τις εὐλόγως
<br class="lb"/>μὴ δυνηθήσεσθαι τὸν κατὰ τὴν ἕκτην ἡμέραν ἐσόμενον παροξυσμὸν
<br class="lb"/>ὑπομεῖναι τὸν κάμνοντα. ταῦτά τε οὖν ἀκόλουθα
<br class="lb"/>φαίνεται τοῖς καθόλου περὶ κρισίμων ἡμερῶν καὶ οὔρων καὶ
<br class="lb"/>ἱδρώτων εἰρημένοις, ἐπί τε τῶν κρισίμων συγγραμμάτων
<br class="lb"/>καὶ πρὸς αὐτοῖς τῶν περὶ δυσπνοίας τε καὶ παραφροσύνης.
<br class="lb"/>εἰρηκὼς γὰρ ἐν προγνωστικῷ, πνεῦμα δὲ πυκνὸν μὲν ἐὸν
<br class="lb"/>πόνον σημαίνει ἢ φλεγμονὴν ἐν τοῖς ὑπὲρ τῶν φρενῶν χωρίοις,
<br class="lb"/>μέγα δὲ ἀναπνεόμενον καὶ διὰ πολλοῦ χρόνου παραφροσύνην
<br class="lb"/>δηλοῖ· εἶτα νῦν ὅτι μὲν παρεφρόνησεν ὁ Φιλίσκος
<br class="lb"/>εἰρηκὼς, οὐδὲν δ’ ἐν ὅλῃ τῇ διηγήσει περὶ δυσπνοίας
<br class="lb"/>γεγραφὼς, εἰκότως ἐπὶ τῇ τελευτῇ τοῦ λόγου προσέθηκεν,
<br class="lb"/>τούτῳ τὸ πνεῦμα διὰ τέλεος ὥσπερ ἀνακαλουμένου, ἀραιὸν,


<a class="pb" href="#pb259" id="pb259">[p. 259]</a>


μέγα. πρόδηλον δ’ ὅτι ταὐτὸν ἐστιν ἀραιόν τε φάναι καὶ
<br class="lb"/>διὰ πολλοῦ χρόνου. τὸ δ’ ὥσπερ ἀνακαλουμένῳ οἷον ἀναμιμνησκομένῳ
<br class="lb"/>σημαίνει. δέδεικται γὰρ ἐν τοῖς περὶ δυσπνοίας
<br class="lb"/>ἀραιὸν καὶ μέγα γίνεσθαι τὸ πνεῦμα διὰ τὴν βλάβην
<br class="lb"/>τῆς διανοίας, ὥσπερ ἐπιλανθανομένου τῶν ἐνεργιῶν τοῦ
<br class="lb"/>κάμνοντος, ὡς μήθ’ ὅτε καταπαῦσαι προσῆκεν αὐταῖς ἐπίστασθαι
<br class="lb"/>μήθ’ ὅτε ἄρξασθαι.
</p>
                    </section>
                    <section id="body-1-1-3-19" class="div textpart section level5">
                      <blockquote class="quote lemma"><span class="milestone">101</span>Σιληνὸς ᾤκει ἐπὶ τοῦ Πλαταμῶνος πλησίον τῶν
<br class="lb"/>Εὐαλκίδεος, ἐκ κόπων καὶ πότων καὶ γυμνασίων ἀκαίρων
<br class="lb"/>πῦρ ἔλαβεν. ἤρξατο δὲ πονέειν καὶ ὀσφὺν καὶ κεφαλὴν
<br class="lb"/>εἶχε βάρος καὶ τραχήλου ἦν ξύντασις. ἀπὸ δὲ κοιλίης
<br class="lb"/>τῇ πρώτῃ χολώδεα, ἄκρητα, ἔπαφρα, κατακορέα, πολλὰ
<br class="lb"/>διῆλθεν, οὖρα μέλανα, μέλαιναν ὑπόστασιν ἔχοντα, διψώδης
<br class="lb"/>γλῶσσα ἐπίξηρος, νυκτὸς οὐδὲν ἐκοιμήθη. δευτέρῃ
<br class="lb"/>πυρετὸς ὀξὺς, διαχωρήματα πλείω, λεπτότερα, ἔπαφρα,


<a class="pb" href="#pb260" id="pb260">[p. 260]</a>


οὖρα μέλανα, νύκτα δυσφόρως, μικρὰ παρέκρουσε. τρίτῃ
<br class="lb"/>πάντα παρωξύνθη, ὑποχονδρίου ξύντασις ἐξ ἀμφοτέρων
<br class="lb"/>παραμήκης, πρὸς ὀμφαλὸν ὑπολάπαρος, διαχωρήματα
<br class="lb"/>λεπτὰ, ὑπομέλανα, οὖρα θολερὰ, μέλανα, νυκτὸς οὐδὲν
<br class="lb"/>ἐκοιμήθη, λόγοι πολλοὶ, γέλως, ᾠδὴ, κατέχειν οὐκ ἠδύνατο.
<br class="lb"/>τετάρτῃ διὰ τῶν αὐτῶν. πέμπτῃ διαχωρήματα ἄκρητα,
<br class="lb"/>χολώδεα, λεῖα, λίαν λιπαρὰ, οὖρα λεπτὰ, διαφανέα, μικρὰ,
<br class="lb"/>κατενόει. ἕκτῃ περὶ κεφαλὴν μικρὰ ἐφίδρωσεν, ἄκρεα
<br class="lb"/>ψυχρὰ, πελιδνὰ, πολὺς βληστρισμὸς, ἀπὸ κοιλίης οὐδὲν
<br class="lb"/>διῆλθεν, οὖρα ἐπέστη, πυρετὸς ὀξὺς, ἑβδόμῃ ἄφωνος,
<br class="lb"/>ἄκρεα οὐκέτι ἀνεθερμαίνετο, οὔρησεν οὐδέν. ὀγδόῃ
<br class="lb"/>ἵδρωσε διόλου ψυχρὸν, ἐξανθήματα μεθ’ ἱδρῶτος ἐρυθρὰ,
<br class="lb"/>στρογγύλα, σμικρὰ, οἷον ἴονθοι παρέμενον, οὐκ ἀφίσταντο.
<br class="lb"/>ἀπὸ δὲ κοιλίας ἐρεθισμῷ σμικρῷ, κόπρανα
<br class="lb"/>λεπτὰ, οἷα ἄπεπτα. πολλὰ διῄει μετὰ πόνου, οὔρει μετ’
<br class="lb"/>ὀδύνης δακνώδεα, ἄκρεα σμικρὰ ἀνεθερμαίνετο. ὕπνοι


<a class="pb" href="#pb261" id="pb261">[p. 261]</a>


λεπτοὶ, κωματώ<span class="milestone">385</span>δεες, ἄφωνος, οὖρα λεπτὰ, διαφανέα.
<br class="lb"/>ἐνάτῃ διὰ τῶν αὐτῶν, δεκάτῃ ποτὰ οὐκ ἐδέχετο,
<br class="lb"/>κωματώδης, οἱ δ’ ὕπνοι λεπτοὶ, ἀπὸ δὲ κοιλίης ὅμοια,
<br class="lb"/>οὔρησεν ἀθρόον ὑπόπαχυ κείμενον, ὑπόστασις κριμνώδης
<br class="lb"/>λευκὴ, ἄκρεα πάλιν ψυχρά. ἑνδεκάτῃ ἀπέθανεν. ἐξ
<br class="lb"/>ἀρχῆς τουτέῳ καὶ διὰ τέλεος πνεῦμα μέγα, ἀραιὸν, ὑποχονδρίου
<br class="lb"/>παλμὸς συνεχὴς, ἡλικίη ὡς περὶ ἔτεα εἴκοσι.</blockquote>
                      <p class="p autofirst">Ἐπὶ τούτου προσέθηκε τὴν ἡλικίαν μὴ προσθεὶς ἐπὶ
<br class="lb"/>τοῦ πρώτου. ἐκεῖνος μὲν γὰρ εὐλόγως ἑκταῖος ἀπέθανεν ἐν
<br class="lb"/>ὀξεῖ νοσήματι κατὰ τὸ συνεχὲς, ὀλέθρια ἔχων ἀπὸ τῆς ἀρχῆς
<br class="lb"/>τά τε σημεῖα καὶ τὰ συμπτώματα. οὗτος δὲ παραπλησίως
<br class="lb"/>ἐκείνῳ διακείμενος ἀπ’ ἀρχῆς, ὅμως εἰς τὴν ια΄ ἡμέραν
<br class="lb"/>προῆλθε διὰ ῥώμην δυνάμεως, ἣν εἰκὸς, μὲν ἦν καὶ
<br class="lb"/>ἄλλως ὑπάρχειν αὐτῷ, <span class="milestone">102</span>καὶ διὰ τοῦ προσθεῖναι δὲ
<br class="lb"/>τὴν ἡλικίαν ἐνεδείξατο, μὴ προσθεὶς ἐπὶ τοῦ Φιλίσκου, ἐξ
<br class="lb"/>αὐτοῦ τοῦ μὴ προσθεῖναι δηλώσας ὅτι πλειόνων ἐτῶν ἦν,


<a class="pb" href="#pb262" id="pb262">[p. 262]</a>


ὥστε τὴν μὲν δύναμιν μὴ ἰσχυρὰν εἶναι. ἕτερος δ’ ἂν ἄῤῥωστος
<br class="lb"/>ἐπὶ τοῖς αὐτοῖς ἀπ’ ἀρχῆς σημείοις τε καὶ συμπτώμασιν,
<br class="lb"/>εἰ μὴ ἰσχυρῶς ἦν τὴν δύναμιν, ἑβδομαῖος ἀπέθανε,
<br class="lb"/>καὶ οὕτως γε πλησίον ἧκε τοῦ θανάτου κατ’ ἐκείνην τὴν
<br class="lb"/>ἡμέραν καὶ ἔγραψεν ἐπ’ αὐτοῦ· ἑβδόμῃ ἄφωνος, ἄκρεα οὐκέτ’
<br class="lb"/>ἀνεθερμαίνετο, οὔρησεν οὐδέν. εὔδηλον οὖν ἐκ τούτων
<br class="lb"/>ὅτι πλησίον ἀφίκετο θανάτου. τῆς δυνάμεως δ’ ἰσχυρᾶς
<br class="lb"/>οὔσης ἴσχυσεν ἐξαρκέσαι πρὸς τὴν ἐφεξῆς ἡμέραν κρίσιμον
<br class="lb"/>οὖσαν ἑνδεκάτην, ἐπεί τοι κατὰ τὴν τρίτην ἢ τετάρτην
<br class="lb"/>ἡμέραν ἐν κακίστοις αὐτοῦ γενομένου σημείοις τε καὶ
<br class="lb"/>συμπτώμασιν, ἐπὶ τῆς ἑβδόμης ἐχρῆν ἀποθανεῖν, ὄντων
<br class="lb"/>γε τῶν παροξυσμῶν ἐν ταῖς περιτταῖς μᾶλλον, ὅπερ ἐδήλωσεν
<br class="lb"/>εἰπὼν, τρίτῃ παρωξύνθη πάντα, καὶ μετὰ ταῦτα πάλιν τετάρτῃ
<br class="lb"/>διὰ τῶν αὐτῶν. δυνηθεὶς οὖν ὑπερβῆναι, ὡς ἔφην,
<br class="lb"/>τὴν ζ΄ ἡμέραν διὰ ῥώμην δυνάμεως, ἐπὶ τῆς ὀγδόης ἡμέρας
<br class="lb"/>ἐξανθήματα μεθ’ ἱδρῶτος ἔσχεν ἐρυθρὰ, στρογγύλα,
<br class="lb"/>σμικρὰ, τῆς φύσεως αὐτοῦ διαμαχομένης ἐπὶ τῷ νοσήματι


<a class="pb" href="#pb263" id="pb263">[p. 263]</a>


καὶ πρὸς τὸ δέρμα τὴν περιουσίαν τῶν μοχθηρῶν χυμῶν
<br class="lb"/>ὠθούσης καὶ διὰ τοῦτό γε οὐκ ἐπὶ τῆς ἐνάτης ἡμέρας ἀπέθανεν,
<br class="lb"/>ἀλλ’ ἐπὶ τῆς ἑνδεκάτης. ὡς εἴ γε κατὰ τὴν ὀγδόην
<br class="lb"/>μηδὲν ἐγεγόνει τοιοῦτον, ἀκόλουθον ἦν ἀποθανεῖν αὐτὸν
<br class="lb"/>ἐπὶ τῆς ἐνάτης, γεγονυίας γε τῆς ἑβδόμης οἵαν εἶπεν.
<br class="lb"/>ἐπεὶ δὲ καὶ παρεφρόνησεν οὗτος ὁ ἄῤῥωστος ἐν τῇ νόσῳ,
<br class="lb"/>διὰ τοῦτο προσέθηκεν ἐπὶ τελευτῇ τῆς διηγήσεως, πνεῦμα
<br class="lb"/>σχεῖν αὐτὸν ἀραιὸν καὶ μέγα δι’ ὅλου τοῦ νοσήματος.
<br class="lb"/>ἀλλὰ καὶ ὑποχονδρίου παλμὸν συνεχῆ γεγονέναι φησὶν αὐτῷ.
<br class="lb"/>θόρυβον δὲ καὶ τοῦτο ἤ παραφροσύνην ἐλέγετο δηλοῦν ἐν
<br class="lb"/>προγνωστικῷ. ἔοικεν ἐν τῷ διαφράγματι φλεγμονὴ γεγονέναι
<br class="lb"/>τις τῷ ἀνθρώπῳ, δι’ ἤν κατὰ τῆς τρίτης ἡμέρας διήγησιν
<br class="lb"/>ἔγραψε, ὑποχονδρίου ξύντασις ἐξ ἀμφοτέρων παραμήκης
<br class="lb"/>πρὸς ὀμφαλὸν, ὑπολάπαρος. τὸ γὰρ ὑπολάπαρος
<br class="lb"/>ὑπόκενός ἐστι, τουτέστιν ὄγκου χωρὶς, ὅς γίνεται τῶν καθ’ 
<br class="lb"/>ὑποχόνδρια μορίων φλεγμαινόντων. ὅταν μέντοι τῇ φλεγμονῇ
<br class="lb"/>τοῦ διαφράγματος κατὰ τὸ συνεχὲς ἀνέλκηται τὸ ὑποχόνδριον,
<br class="lb"/>συντείνεται χωρὶς ὄγκου. καὶ κατ’ ἀρχήν γε τῆς


<a class="pb" href="#pb264" id="pb264">[p. 264]</a>


ὅλης διηγήσεως ἔφη πονεῖν αὐτὸν ὀσφὺν καὶ κεφαλῆς ἔχειν
<br class="lb"/>βάρος καὶ τραχήλου σύντασιν, ἅπερ καὶ αὐτὰ πρὸς τὸ χεῖρον
<br class="lb"/>ὄντος τοῦ νοσήματος παρακρουστικὰ σημεῖα γίνεται καὶ
<br class="lb"/>εἴ γε μετ’ ἀγρυπνίας ἄνευ βάρους ἐγεγόνει ταῦτα, φρενιτικὸς
<br class="lb"/>ἂν ἀπετελέσθη. νυνὶ δὲ τὸ βάρος τῆς κεφαλῆς πλῆθος
<br class="lb"/>ἐνδεικνύμενον ἐν αὐτῇ περιέχεσθαι χυμῶν, οὐ πάνυ τι
<br class="lb"/>θερμῶν ἢ χολωδῶν ἢ πάντως ἄγρυπνος ἂν ἦν, ἐδήλωσε κωματώδη
<br class="lb"/>γενέσθαι τὸν κάμνοντα. λεχθήσεται δ’ ἐπὶ πλέον
<br class="lb"/>περὶ τῶν τοιούτων διαθέσεων, ἐν αἷς ἅμα κωματώδεις εἰσὶ
<br class="lb"/>καὶ παραφρονοῦσιν, ὅταν ἐξηγησώμεθα τὴν πρώτην ῥῆσιν
<br class="lb"/>τοῦ προῤῥητικοῦ. προσθεῖναι δὲ χρὴ τῷ παρόντι λόγῳ καὶ
<br class="lb"/>ταῦτα, ὡς ἐστὶ βέλτιον ἅπερ εἴρηται καὶ δι’ ἄλλων ἡμῖν
<br class="lb"/>πολλάκις ὅτι τῶν ἐπὶ προφανέσιν αἰτίαις ἀρξαμένων πυρέττειν,
<br class="lb"/>εἰ μηδεμίαν τῶν κατὰ τὸ σῶμα περιέχοιτο παρασκευὴν
<br class="lb"/>νοσήματος, ἐφήμερος ὁ πυρετὸς γίνεται. καίτοι γε
<br class="lb"/>τῷ Σιληνῷ πάντως ἂν ἐγεγόνει τοιοῦτον ἐκ κόπων καὶ πότων καὶ
<br class="lb"/>γυμνασίων ἀκαίρων πυρέξαντι μὴ πρόϋπαρ χούσης ἐν τῷ σώματι
<br class="lb"/>τῆς νοσώδους παρασκευῆς, ἥν διαγνώσῃ τοῖς γιγνομένοις εὐθέως
<br class="lb"/>περὶ τὴν πρώτην καὶ δευτέραν ἡμέραν συμπτώμασί τε καὶ σημείοις.


<a class="pb" href="#pb265" id="pb265">[p. 265]</a>


πρῶτον μὲν οὖν, ἔφη, πῦρ ἔλαβεν, οὕτως δ’ ὀνομάζειν εἰωθὼς
<br class="lb"/>τὸν πυρετὸν, ὅταν ᾖ σφοδρότατος. εἶτ’ ἐφεξῆς, ἀπὸ δὲ κοιλίης τῇ
<br class="lb"/>πρώτῃ <span class="milestone">103</span>χολώδεα, ἄκρητα, ἔπαφρα, κατακορέα, πολλὰ
<br class="lb"/>διῆλθε τούτῳ. εἶτ’ ἐφεξῆς· οὖρα μέλανα, μέλαιναν ὑπόστασιν
<br class="lb"/>ἔχοντα· καὶ πάλιν ἐφεξῆς· διψώδης γλῶσσα, ἐπίξηρος,
<br class="lb"/>νυκτὸς οὐδὲν ἐκοιμήθη, πλῆθος οὐ σμικρὸν ὀλεθρίων τε
<br class="lb"/>συμπτωμάτων καὶ σημείων ἐγένετο τῷ Σιληνῷ κατὰ τὴν
<br class="lb"/>πρώτην εὐθὺς ἡμέραν, ὡς νοῆσαί τινα δύνασθαι σαφῶς,
<br class="lb"/>τοὺς κόπους καὶ πότους καὶ γυμνάσια, προφάσεις γεγονέναι
<br class="lb"/>τοῦ νοσήματος, κυριώτατα γὰρ ἄν τις φαίη προφάσεις, τὰ
<br class="lb"/>φανερὰ τῶν αἰτίων. ὅταν δέ τινα καὶ ἄλλα μέλλοντα νοσεῖν
<br class="lb"/>ἄνθρωπον ἐξελέγξῃ προσγενόμενα, χρόνῳ μέντοι πλείονι
<br class="lb"/>προηγησάμενα, κυρίως ἄν τι γένοιτο τηνικαῦτα, δυνατὸν
<br class="lb"/>εἶναι καὶ τὸν Σιληνὸν τοῦτον ἐν χρόνῳ πολλῷ διητηθέντα
<br class="lb"/>τὸν τρόπον τὸν εἰρημένον, ἐξ αὐτοῦ αὐτῷ ἐσκευάσθαι τὸ
<br class="lb"/>νόσημα. ἐὰν μὲν γὰρ πονῇ τις, πολλὰ ταλαιπωρούμενος
<br class="lb"/>ἐν ταῖς ἐνεργείαις ἄχρι κόπου, πίνῃ δὲ δαψιλῶς καὶ ἀκαίρως


<a class="pb" href="#pb266" id="pb266">[p. 266]</a>


τε γυμνάζοιτο, τοῦτο δέ ἐστιν, ἤτοι γ’ ἐπὶ σιτίοις ἢ
<br class="lb"/>βραδυπεψίας γενομένης, πρὶν καλῶς εἰς αἷμα μεταβληθῆναι
<br class="lb"/>τὴν τροφὴν, οὗτος ἐν αὐτᾷ, τὸ μέντοι χολῶδες ἀθροίσειε διὰ
<br class="lb"/>τὰς ταλαιπωρίας, τὸ δ’ ὠμὸν καὶ ἄπεπτον διά τε τοὺς πότους
<br class="lb"/>καὶ τὰ ἄκαιρα γυμνάσια. χαλεπώτατα δέ εἰσι ταῦτα μάλιστα
<br class="lb"/>τῶν νόσων, ἐν αἷς ἀμφοτέρων ἀξιόλογον ἀθροίζεται πλῆθος.
</p>
                    </section>
                    <section id="body-1-1-3-20" class="div textpart section level5">
                      <blockquote class="quote lemma">Ἡροφῶντι πυρετὸς ὀξὺς, ἀπὸ κοιλίης ὀλίγα, τεινεσμώδεα κατ’ 
<br class="lb"/>ἀρχὰς, μετὰ δὲ ταῦτα λεπτὰ διῄει, χολώδεα, ὑπόσυχνα,
<br class="lb"/>ὕπνοι οὐκ ἐνῆσαν οὖρα μέλανα, λεπτά. πέμπτῃ πρωῒ,
<br class="lb"/>κώφωσις, παρωξύνθη πάντα, σπλὴν ἐπῄρθη, ὑποχονδρίου
<br class="lb"/>ξύντασις, ἀπὸ κοιλίης ὀλίγα μέλανα διῆλθεν, παρεφρόνησεν.
<br class="lb"/>ἕκτῃ ἐλήρει, ἐς νύκτα ἱδρὼς, ψύξις, παράληρος παρέμενεν.
<br class="lb"/>ἑβδόμῃ περιέψυκτο, διψώδης, παρέκρουσε, ἐς
<br class="lb"/>νύκτα κατενόει, κατεκοιμήθη. ὀγδόῃ ἐπύρεξε σπλὴν ἐμειοῦτο,
<br class="lb"/>κατενόει πάντα, ἤλγησε, κατὰ βουβῶνα ἔπαρμα, τὸ


<a class="pb" href="#pb267" id="pb267">[p. 267]</a>


πρῶ<span class="milestone">386</span>τον σπληνὸς κατ’ ἴξιν, ἔπειτα οἱ πόνοι
<br class="lb"/>ἐς ἀμφοτέρας κνήμας, ἐς νύκτα εὐφόρως, οὖρα εὐχροιότερα,
<br class="lb"/>ὑπόστασιν εἶχε μικρήν. ἐνάτῃ ἵδρωσε, ἐκρίθη,
<br class="lb"/>διέλιπε. πέμπτῃ ὑπέστρεψεν, αὐτίκα δὲ σπλὴν ἐπήρθη
<br class="lb"/>πυρετὸς ὀξὺς, κώφωσις πάλιν. μετὰ δὲ τὴν ὑποστροφὴν
<br class="lb"/>τρίτῃ σπλὴν ἐμειοῦτο, κώφωσις ἧσσον, σκέλεα ἐπώδυνα,
<br class="lb"/>νύκτα ἵδρωσεν, ἐκρίθη περὶ τὴν ἑπτακαιδεκάτην οὐδὲ παρέκρουσεν
<br class="lb"/>ἐν τῇ ὑποστροφῇ.</blockquote>
                      <p class="p autofirst">Οὗτος ἐκ παραδόξου διεσώθη. κατὰ γὰρ τὰς πάντας
<br class="lb"/>ἡμέρας εἰκότως ἄν τις αὐτὸν ὑπενόησε τεθνήξεσθαι. καὶ γὰρ
<br class="lb"/>οὔρησε μέλανα καὶ διαχωρουμένων χολωδῶν συμπαυσαμένων
<br class="lb"/>ἠκολούθηκε κώφωσις, ὡς ἂν εἰς τὴν κεφαλὴν ἀνελθόντων
<br class="lb"/>αὐτῶν. ἀλλ’ ἐπὶ τούτοις μὲν εἰκότως <span class="milestone">104</span>παρεφρόνησεν,
<br class="lb"/>ἐπὶ δὲ τοῖς μέλασιν οὔροις, κακοῖς οὖσιν, οὐδὲν
<br class="lb"/>ἀντίῤῥοπον ἀγαθὸν ἐγένετο, πλὴν ὅτι σπλὴν ἐπήρθη πεμπταίῳ,
<br class="lb"/>δεξάμενός τι τῆς κακοχυμίας, εἶτα κατὰ τὴν ὀγδόην


<a class="pb" href="#pb268" id="pb268">[p. 268]</a>


ἡμέραν ἐκ τοῦ σπληνὸς, εἰς τὰ σκέλη μεθισταμένων αὐτῶν,
<br class="lb"/>ὁ μὲν ἐμειοῦτο, κατὰ δὲ τὴν ἐπὶ σκέλη φορὰν τῶν μεθισταμένων,
<br class="lb"/>ἤλγησε μὲν τὰ πρῶτα κατὰ βουβῶνα τὸν ἀριστερὸν,
<br class="lb"/>οὗτος γάρ ἐστι κατ’ ἴξιν σπληνὸς, ἔπειτα εἰς τὰς κνήμας
<br class="lb"/>ἀμφοτέρας, ἐφ’ οἷς δὴ συμπτώμασι διὰ τῆς νυκτὸς εὐφόρως
<br class="lb"/>ἔσχε καὶ οὔρησεν εὐχροώτερα καὶ λευκὴν ὑπόστασιν
<br class="lb"/>ἔχοντα μικράν. εἶτα κατὰ τὴν ἐπιοῦσαν ἡμέραν, ἥτις ἦν
<br class="lb"/>ἐνάτη, μεθ’ ἱδρῶτος ἐκρίθη. τοσοῦτον ἄρα ἥ τε κάτω μετάστασις
<br class="lb"/>ἴσχυσε τῶν λυπούντων ἥ τε τῶν οὔρων πέψις.
<br class="lb"/>ἀλλὰ γὰρ οὐδ’ οὕτως ἦν ἱκανὰ ταῦτα τελέως ἀπαλλάξαι τῆς
<br class="lb"/>νόσου τὸν κάμνοντα ἱδρώσαντα κατὰ τὴν θ ἡμέραν. ὑπελείφθη
<br class="lb"/>τοιγαροῦν αὐτῷ μόριόν τι τῆς κακοχυμίας ὃ κατὰ
<br class="lb"/>τὴν ιδ΄ ἡμέραν ὑποστροφὴν ἤνεγκεν, ἐφ’ ᾖ τὸ σύμπαν
<br class="lb"/>ἑπτακαιδεκαταῖος ἐκρίθη, φυλαττομένης καὶ κατὰ τοῦτον τὸν
<br class="lb"/>ἄῤῥωστον τῆς ἐπὶ τῶν κρισίμων ἡμερῶν τηρήσεως.
</p>
                    </section>
                    <a class="pb" href="#pb269" id="pb269">[p. 269]</a>
                    <section id="body-1-1-3-21" class="div textpart section level5">
                      <blockquote class="quote lemma">Ἐν Θάσῳ Φιλίνου γυναῖκα θυγατέρα τεκοῦσαν καὶ κατὰ
<br class="lb"/>φύσιν καθάρσεως γινομένης καὶ τὰ ἄλλα κούφως διάγουσαν,
<br class="lb"/>τεσσαρεσκαιδεκάτην ἐοῦσαν, μετὰ τόκον πῦρ ἔλαβε μετὰ
<br class="lb"/>ῥίγεος. ἤλγει δὲ ἀρχομένη καρδίην καὶ ὑποχόνδριον δεξιὸν
<br class="lb"/>γυναικείων πόνοι, κάθαρσις ἐπαύσατο. προσθεμένῃ δὲ
<br class="lb"/>ταῦτα μὲν ἐκουφίσθη, κεφαλῆς δὲ καὶ τραχήλου καὶ ὀσφύος
<br class="lb"/>πόνοι παρέμενον. ὕπνοι οὐκ ἐνῆσαν, ἄκρεα ψυχρὰ, διψώδης
<br class="lb"/>κοιλίη ξυνεκαύθη μικρὰ διῄει, οὖρα λεπτὰ ἄχροα κατ’ ἀρχάς.
<br class="lb"/>ἑκταίῃ ἐς νύκτα παρέκρουσε πολλὰ καὶ πάλιν κατενόει.
<br class="lb"/>ἑβδόμῃ διψώδης, διαχωρήματα χολώδεα, κατακορέα.
<br class="lb"/>ὀγδόῃ ἐπεῤῥίγωσε, πυρετὸς ὀξὺς, σπασμοὶ πολλοὶ μετὰ πόνου,
<br class="lb"/>πολλὰ παρέλεγεν, ἐξανίστατο. βάλανον προσθεμένῃ
<br class="lb"/>πολλὰ διῆλθε μετὰ περιῤῥόου χολώδεος, ὕπνοι οὐκ ἐνῆσαν.
<br class="lb"/>ἐνάτῃ σπασμοὶ, δεκάτῃ πάντα σμικρὰ κατενόει.
<br class="lb"/>ἑνδεκάτῃ πάντως ἐκοιμήθη, ἀνεμνήσθη, ταχὺ δὲ πάλιν
<br class="lb"/>παρέκρουσε. οὔρει δὲ μετὰ σπασμῶν ἀθρόον πολὺ, ὀλιγάκις
<br class="lb"/>ἀναμιμνησκόντων, παχὺ, λευκὸν, οἷον γίνεται ἐκ τῶν


<a class="pb" href="#pb270" id="pb270">[p. 270]</a>


καθισταμένων, ὅταν ἀναταραχθῇ κείμενον, πολὺν χρόνον
<br class="lb"/>οὐ καθίστατο χρῶμα καὶ πάχος εἴκελον οἷον γίνεται ὑποζυγίων,
<br class="lb"/>τοιαῦτα οὔρει οἷα κᾀγὼ εἶδον. περὶ δὲ τεσσαρεσκαιδεκάτην
<br class="lb"/>ἐούσῃ πόνοι δι’ ὅλου τοῦ σώματος, λόγοι
<br class="lb"/>πολλοὶ, σμικρὰ κατενόει, διὰ ταχέων δὲ πάλιν παρέκρουσε·
<br class="lb"/>περὶ δὲ ἑπτακαιδεκάτην ἐοῦσα ἦν ἄφωνος, εἰκοστῇ
<br class="lb"/>ἀπέθανεν.</blockquote>
                      <p class="p autofirst"><span class="milestone">105</span>Δύο ἦν ἐκ ταύτης τῆς διηγήσεως ὧν ἓν κοινὸν
<br class="lb"/>μὲν καὶ πρὸς τοὺς ἔμπροσθεν καὶ μετὰ ταῦτα γεγραμμένους
<br class="lb"/>ἀῤῥώστους τὸ τῶν κρισίμων ἡμερῶν, ἕτερον δὲ τὸ ἴδιον.
<br class="lb"/>ἐπισχεθείσης γὰρ τῇ γυναικὶ ταύτῃ τῆς μετὰ τόκον καθάρσεως
<br class="lb"/>ἥ τε νόσος ἐγένετο καὶ ὁ θάνατος. ἀπέθανε δὲ κατὰ
<br class="lb"/>τὴν κ΄, τῆς ιδ΄ καὶ ιζ΄ χειρόνων παρὰ τὰς ἄλλας γενομένων.
<br class="lb"/>τὸ δὲ προσθεμένῃ μετὰ μὲν τοῦ βάλανος ὅταν τύχῃ γεγραμμένον,
<br class="lb"/>εὔδηλον ἔχει τὸ σημαινόμενον, ἄνευ δὲ τῆς προσθήκης


<a class="pb" href="#pb271" id="pb271">[p. 271]</a>


ἤτοι ὑπακοῦσαι χρὴ τὸν βάλανον, ὥς τινες βούλονται, ἢ
<br class="lb"/>πεσσὸν παρηγορικὸν δηλονότι καὶ ἀφλέγμαντον. ἐκεῖνό γε
<br class="lb"/>μὴν ἐπὶ πασῶν γυναικῶν, ὧν ἐπεσχέθη μετὰ τόκον ἡ κάθαρσις,
<br class="lb"/>ἐπίστασθαί τε καὶ μεμνῆσθαι προσῆκεν, ὥς τινες
<br class="lb"/>μὲν ἐσχάτως κινδυνεύουσιν ἀποθανεῖν. ὀλίγαι δὲ πάνυ μετρίως
<br class="lb"/>ἐνωχλήθησαν, ἐπεὶ ταῖς πλείσταις μὲν ἡ μήτρα φλεγμαίνει,
<br class="lb"/>τισὶ δὲ καὶ τὸ παρ’ αὐτῷ τῷ τόκῳ ῥυὲν αἷμα κενωθὲν
<br class="lb"/>διάφορόν ἐστι κατὰ τὴν ποιότητα, ταῖς μὲν πικρόχολον
<br class="lb"/>ἢ μελαγχολικὸν, ταῖς δὲ ἰῶδες ἢ φλεγματικὸν ἢ μετρίως
<br class="lb"/>χρηστὸν, ἄμεμπτον δὲ τελέως οὐδέποτε. δεδαπάνηται γὰρ
<br class="lb"/>ἐξ αὐτοῦ τὸ κάλλιστον εἰς τροφὴν τοῦ κυηθέντος. ἐνδείκνυται
<br class="lb"/>δ’ αὐτοῦ τὴν φύσιν καὶ τὰ γενόμενα συμπτώματα
<br class="lb"/>κατὰ τὴν ἐπίσχεσιν τῆς λοχίου καθάρσεως, ὥσπερ καὶ νῦν
<br class="lb"/>ἐπὶ τῆς προκειμένης ἐν τῷ λόγῳ, τὸ μὲν ῥῖγος καὶ ὁ πυρετὸς
<br class="lb"/>ὀξὺς, ἥ τε δίψα καὶ ὁ χολώδης ἐπίῤῥους καὶ ἡ παραφροσύνη
<br class="lb"/>καὶ ἡ ἀγρυπνία χολώδους ἐστὶ πλεονάζοντος χυμοῦ
<br class="lb"/>γνωρίσματα· σπασμοὶ δὲ καὶ παλμοὶ καὶ τὸ οἷον τῶν


<a class="pb" href="#pb272" id="pb272">[p. 272]</a>


ὑποζυγίων ἐοικὸς οὖρον ὠμοῦ καὶ παχέος αὐτὰ εἴδη εἰσίν.
<br class="lb"/>οὕτως κάκισται τῶν νόσων ἐν αἷς ἀμφότεροι πλεονάζουσιν
<br class="lb"/>οἱ εἰρημένοι χυμοὶ καὶ τὸν ἡμιτριταῖον ἐπί γε τούτοις
<br class="lb"/>ἐδείκνυμεν ἐπιγενέσθαι. τοῦ μὲν οὖν ἐπισφαλῶς νοσῆσαι
<br class="lb"/>τὴν γυναῖκα τοῦτο ἦν αἴτιον. πότερον δὲ διαφεύξεται τὴν
<br class="lb"/>νόσον ἢ τεθνήξεται τά τε συμπτώματα καὶ τὰ σημεῖα κατ’
<br class="lb"/>ἀρχὰς εὐθέως ἐξηγεῖσθαι δύναται. προσέχωμεν οὖν αὐτοῖς
<br class="lb"/>ἕνεκα γυμνασίας. τῇ πρώτῃ τῶν ἡμερῶν, ἥτις ἦν ιδ΄, μετὰ
<br class="lb"/>τόκον, πῦρ, φησὶν, ἔλαβε τὴν ἄνθρωπον μετὰ ῥίγους. ἴσμεν
<br class="lb"/>δ’ ὅτι πῦρ ὀνομάζει τὸν πυρωδέστατον πυρετὸν, ἀλλ’ οὔπω
<br class="lb"/>τοῦτό γε πάντως ὀλέθριον, <span class="milestone">387</span>ὥσπερ οὐδὲ τὸ καρδιαλγέειν,
<br class="lb"/>ὅπερ ἐστὶ τὸ στόμα τῆς κοιλίας ὀδυνᾶσθαι, ὡσαύτως
<br class="lb"/>δ’ οὔτε τὰ γυναικεῖα μόρια, καθάπερ οὐδ’ ὅτι τὸ δεξιὸν
<br class="lb"/>ὑποχόνδριον, ἀλλὰ καὶ ὕπνοι, φησὶν, οὐκ ἐνῆσαν. αὔξεται
<br class="lb"/>μὲν οὖν ἡ διάγνωσις ἐκ τούτων ἁπάντων τῆς τοῦ νοσήματος
<br class="lb"/>κακίας, οὐ μὴν ὅτι γε πάντως ἐπ’ αὐτοῖς τεθνήξεται
<br class="lb"/>δῆλον ἡμῖν, καθάπερ οὐδ’ ὅτι διψώδης οὐδ’ ὅτι τὰ οὖρα
<br class="lb"/>λεπτὰ καὶ ἄχροα. χρόνου μὲν γὰρ εἰς πέψιν δεῖται τὰ
<br class="lb"/>τοιαῦτα τῶν οὔρων, οὐ μὴν ὀλέθριά γε πάντως ἐστίν. ἀλλὰ


<a class="pb" href="#pb273" id="pb273">[p. 273]</a>


καὶ ἄκρεα, φησὶ, ψυχρά. τοῦτο μὲν ἤδη τῶν ἐσχάτως ὀλεθρίων
<br class="lb"/>ἐστὶν ἐν ἀρχῇ νοσήματος ἅμα σφοδροτάτῳ πυρετῷ γινόμενον.
<br class="lb"/>εἰ μὲν οὖν ἠπιστάμην ὅπως εἶχε ῥώμης ἡ γυνὴ
<br class="lb"/>καὶ περὶ τοῦ χρόνου τῆς νόσου, δυνατὸν ἦν ἄν μοι λέγειν
<br class="lb"/>ἐπὶ τοῖς προειρημένοις συμπτώμασι καὶ εἰ ἐκ παραδόξου
<br class="lb"/>τινὰ ἀμυδρὰν ἐλπίδα σωτηρίας εἶχεν. ἐπειδὴ δ’ ἄδηλον
<br class="lb"/>τοῦτο, μεμνῆσθαί γ’ ὑμᾶς χρὴ προστιθέναι τοῖς ὀλεθρίοις
<br class="lb"/>συμπτώμασι κατὰ τὰς ἐπισκέψεις τῶν νοσούντων τὸν ἀπὸ
<br class="lb"/>τῆς δυνάμεως διορισμόν· <span class="milestone">106</span>οὕτως γὰρ ἀποφήνασθαι
<br class="lb"/>βεβαίως δυνήσεσθε. ταύτῃ γοῦν τῇ γυναικὶ περὶ τὴν ιδ΄
<br class="lb"/>ἡμέραν οἵ τε πόνοι δι’ ὅλου τοῦ σώματος γενόμενοι καὶ
<br class="lb"/>παραφροσύνη τὸν ἐσόμενον θάνατον ἐδήλωσεν, ἤτοι κατὰ
<br class="lb"/>τὴν ιζ΄ ἢ τὴν κ΄ ἐκ τῆς τῶν κρισίμων ἡμερῶν φύσεως.
<br class="lb"/>καὶ τοίνυν ἀμφότερα ἐγένετο κατὰ μὲν τὴν ιζ΄ ἀφωνίᾳ
<br class="lb"/>καταληφθείσης αὐτῆς, εἰκοσταίας δ’ ἀποθανούσης.
</p>
                    </section>
                    <a class="pb" href="#pb274" id="pb274">[p. 274]</a>
                    <section id="body-1-1-3-22" class="div textpart section level5">
                      <blockquote class="quote lemma">Ἐπικράτεος γυναῖκα, ἢ κατέκειτο παρὰ Ἀρχηγέτην, περὶ τόκον
<br class="lb"/>ἤδη ἐοῦσαν, ῥῖγος ἔλαβεν ἰσχυρῶς, οὐκ ἐθερμάνθη,
<br class="lb"/>ὡς ἔλεγον, καὶ τῇ ὑστεραίῃ τὰ αὐτὰ, τρίτῃ δ’ ἔτεκε θυγατέρα
<br class="lb"/>καὶ τὰ ἄλλα πάντα κατὰ λόγον ἦλθε. δευτέρῃ
<br class="lb"/>μετὰ τὸν τόκον ἔλαβε πυρετὸς ὀξὺς, καρδίης πόνος καὶ γυναικείων,
<br class="lb"/>ὕπνοι οὐκ ἐνῆσαν. προσθεμένῃ δὲ ταῦτα μὲν
<br class="lb"/>ἐκουφίσθη, κεφαλῆς δὲ καὶ τραχήλου καὶ ὀσφύος πόνος.
<br class="lb"/>ἀπὸ δὲ κοιλίης ὀλίγα χολώδεα λεπτὰ διῄει, ἄκρητα, οὖρα
<br class="lb"/>λεπτὰ ὑπομέλανα. ἀφ’ ἧς δ’ ἔλαβε πυρετὸς ἐς νύκτα
<br class="lb"/>ἐκταίῃ παρέκρουσε. ἑβδόμῃ ἅπαντα παρωξύνθη, ἄγρυπνος
<br class="lb"/>παρέκρουσε, διψώδης, διαχωρήματα πάντα χολώδεα κατακορέα.
<br class="lb"/>ὀγδόῃ ἐπεῤῥίγωσεν, ἐκοιμήθη πλείω. ἐνάτῃ
<br class="lb"/>διὰ τῶν αὐτῶν. δεκάτῃ σκέλεα ἐπιπόνως ἤλγει, καρδίης
<br class="lb"/>πάλιν ὀδύνη, καρηβαρίη, οὐ παρέκρουσεν, ἐκοιμᾶτο μᾶλλον,
<br class="lb"/>κοιλίη ἐπέστη. ἑνδεκάτῃ ἵδρωσεν, οὔρησεν εὐχροώτερα
<br class="lb"/>συχνὴν ὑπόστασιν ἔχοντα, διῆγε κουφότερον. τεσσαρεσκαιδεκάτῃ


<a class="pb" href="#pb275" id="pb275">[p. 275]</a>


ἐπεῤῥίγωσε, πυρετὸς ὀξύς. πεντεκαιδεκάτῃ
<br class="lb"/>ἤμεσε χολώδεα ψυχρὰ ὑπόσυχνα, ἵδρωσεν ἀπύρετος, ἐς
<br class="lb"/>νύκτα δὲ πυρετὸς ὀξὺς, οὖρα πάχος ἔχοντα, ὑπόστασις
<br class="lb"/>λευκή. ἑξκαιδεκάτῃ παρωξύνθη νύκτα καὶ δυσφόρως
<br class="lb"/>οὐχ ὕπνωσε, παρέκρουσεν. ὀκτωκαιδεκάτῃ διψώδης γλῶσσα
<br class="lb"/>ἐξεκαύθη, οὐχ ὕπνωσε, παρέκρουσε πολλὰ, σκέλεα ἐπωδύνως
<br class="lb"/>εἶχε. περὶ δὲ εἰκοστὴν πρωῒ μικρὰ ἐπεῤῥίγωσε, κωματώδης,
<br class="lb"/>δι’ ἡσυχίας ὕπνωσε, ἤμεσε χολώδεα, ὀλίγα, μέλανα,
<br class="lb"/>ἐς νύκτα κώφωσις. περὶ δὲ εἰκοστὴν πρώτην πλευροῦ
<br class="lb"/>ἀριστεροῦ βάρος δι’ ὅλου μετ’ ὀδύνης, σμικρὰ ἐπέβησσεν,
<br class="lb"/>οὖρα δὲ πάχος ἔχοντα θολερὰ ὑπέρυθρα, κείμενα οὐ καθίστατο,
<br class="lb"/>τὰ δ’ ἄλλα κουφοτέρως, οὐκ ἄπυρος. αὖθις
<br class="lb"/>ἐξ ἀρχῆς φάρυγγα ἐπώδυνος, ἔρευθος, κιὼν ἀνεσπασμένος,
<br class="lb"/>ῥεῦμα δριμὺ, δακνῶδες, ἁλμυρῶδες διὰ τέλεος παρέμεινε.
<br class="lb"/>περὶ δὲ εἰκοστὴν ἑβδόμην ἄπυρος, οὔροισιν ὑπόστασις,
<br class="lb"/>πλευρὸν ὑπῆλγε. περὶ δὲ πρώτην καὶ τριακοστὴν ἤμεσε


<a class="pb" href="#pb276" id="pb276">[p. 276]</a>


τῇ τεσσαρακοστῇ ὀλίγα, χολώδεα, ἐκρίθη τελέως ἄπυρος
<br class="lb"/>τῇ ὀγδοηκοστῇ.</blockquote>
                      <p class="p autofirst"><span class="milestone">107</span>Πλησίον οὖσαν τὴν γυναῖκα τήνδε τῆς προσθεσμίας
<br class="lb"/>τοῦ τόκου ῥιγῶσαί φησι χωρὶς τοῦ πυρέξαι. πρόκειται δὲ
<br class="lb"/>τῇ λέξει τὸ ὡς ἔλεγον, ἐπὶ τῷ παραδόξῳ τοῦ πράγματος.
<br class="lb"/>ᾤοντο γὰρ οἱ παλαιοὶ σχεδὸν ἅπαντες ἐπιγίγνεσθαι τοῖς
<br class="lb"/>αὐτομάτοις ῥίγεσι πυρετὸν ἐξ ἀνάγκης. αὐτόματα δὲ δηλονότι
<br class="lb"/>καλεῖται τὰ χωρὶς τῆς ἔξωθεν αἰτίας. ἐν γοῦν τῷ
<br class="lb"/>προοιμίῳ τοῦ καλῶς ἐπιγεγραμμένου πρώτου περὶ νούσων,
<br class="lb"/>ὡς ἐξ ἀνάγκης ἑπομένου τῷ ῥίγει τοῦ πυρετοῦ γέγραπται.
<br class="lb"/>δέδεικται δ’ ἡμῖν τὸ τοιοῦτον ῥῖγος, ᾧ πυρετὸς οὐκ ἀκολουθεῖ,
<br class="lb"/>ψυχρῶν καὶ ὠμῶν χυμῶν ἔκγονον εἶναι καὶ διὰ
<br class="lb"/>τοῦτο μᾶλλον νῦν ἢ πάλαι γενέσθαι. τὸ γὰρ ταλαίπωρον
<br class="lb"/>τῆς ὅλης διαίτης, ἅμα τοῖς ἐπὶ τροφῇ λουτροῖς ἀθροίζειν
<br class="lb"/>εἴωθε τὸ τοιοῦτον πλῆθος. ἔοικε καὶ ἡ τοῦ Ἐπικράτους
<br class="lb"/>γυνὴ τοῦτο ἔχειν τὸ πλῆθος. ἐν γοῦν τῇ πρώτῃ τῶν ἡμερῶν


<a class="pb" href="#pb277" id="pb277">[p. 277]</a>


ῥιγῶσαί φησιν αὐτὴν, χωρὶς τοῦ θερμανθῆναι, τουτέστι
<br class="lb"/>χωρὶς τοῦ πυρέξαι καὶ πάλιν ἐπὶ τῆς ὑστεραίας ὡσαύτως,
<br class="lb"/>εἶτα τῇ τρίτῃ τῶν ἡμερῶν ἀποκυῆσαι, τάχα καὶ πρὸ τῆς
<br class="lb"/>ἀκριβοῦς προθεσμίας συμβάντος τοῦ τόκου διὰ τὴν σφοδρότητα
<br class="lb"/>τοῦ ῥίγους. μετὰ γοῦν τὸν ἡμέρᾳ β΄ τὴν καρδίαν
<br class="lb"/>τουτέστι τὸ στόμα τῆς κοιλίας ἀλγῆσαί φησιν αὐτὴν καὶ
<br class="lb"/>τὰ γυναικεῖα, προσυπακοῦσαι αὐτῷ χρὴ μόρια, καθάπερ καὶ
<br class="lb"/>τὴν πρὸ αὐτῆς, εἶτά φησι προσθεμένην αὐτὴν κουφισθῆναι.
<br class="lb"/>προείρηται δ’ ὅτι καὶ βάλανον καὶ πεσσὸν ἐπὶ τῷ
<br class="lb"/>προσθεμένῳ δύνατόν ἐστι προσυπακούειν. εἶθ’ ἑξῆς καταλέγει
<br class="lb"/>συμπτώματα νοσημάτων ὀξέων, κεφαλῆς μὲν καὶ τραχήλου
<br class="lb"/>καὶ ὀσφύος πόνον, ἀγρυπνίαν δὲ καὶ διαχωρήσεις
<br class="lb"/>ἀκράτως χολώδεις, ᾧ καὶ δῆλον ὡς οὐκ ὠμὸς μόνον, ἀλλὰ
<br class="lb"/>καὶ χολώδης ἐπλεόναζε χυμός. ὄντων δὲ τῶν οὔρων λεπτῶν,
<br class="lb"/>ἀναγκαῖον ἦν χρονίσαι τὴν νόσον. ἐπεὶ δὲ καὶ ὑπομέλανά
<br class="lb"/>φησι ταῦτα γενέσθαι, τοῦτο δὴ τὸ σὺν ἀγῶνι καὶ ταραχὴν
<br class="lb"/>δηλοῖ καὶ μέχρι γε τῆς ἑνδεκάτης ἡμέρας ἄδηλον ἦν εἰ σωθήσεται


<a class="pb" href="#pb278" id="pb278">[p. 278]</a>


τὸ γύναιον, οὐδενὸς ἐν τῷ μεταξὺ γενομένου σημείου
<br class="lb"/>σαφοῦς, ἐφ’ ᾧ τις ἢ σωτηρίαν ἢ θάνατον ἐλπίσει.
<br class="lb"/>κατὰ δὲ τὴν ια΄ ἐπεφάνη τι σωτηρίας σημεῖον, ἔνθα φησὶν,
<br class="lb"/>ια΄ <span class="milestone">388</span>οὔρησεν εὐχροώτερα συχνὴν ὑπόστασιν
<br class="lb"/>ἔχοντα, διῆγε κουφότερον. ἐπ’ αὐτῆς οὖν ὀψὲ τῆς πέψεως
<br class="lb"/>τῶν χυμῶν ἀρξαμένης ἀναγκαῖον ἦν χρονίσαι τὸ νόσημα
<br class="lb"/>καὶ διὰ τοῦτο τεσσαρεσκαιδεκαταῖον μὲν ἐκρίθη τὸ πρῶτον
<br class="lb"/>ὡς ἀκινδύνως ἔχειν ἤδη. μεταξὺ δὲ ἄχρι τῆς τεσσαρακοστῆς
<br class="lb"/>ἐνοσηλεύετο, τελέως δὲ κατὰ τὴν π΄ ἀπηλλάγη. μέμνησο
<br class="lb"/>τοιγαροῦν ὡς ἡ πεῖρα μαρτυρεῖ ὅτι ἡ τεσσαρακοστὴ
<br class="lb"/>καὶ ὀγδοηκοστὴ κρίσιμοί εἰσι, ψευδοῦς ὄντος καὶ μὴ φαινομένου
<br class="lb"/>διὰ τῆς ἐμπειρίας τοῦ κατὰ τελείας ἑβδομάδας
<br class="lb"/>συναριθμεῖσθαι τὰς κρισίμους ἡμέρας. οὕτω γὰρ ἂν ἡ μβ΄
<br class="lb"/>καὶ γ΄ καὶ ξ΄ καὶ δ΄ καὶ π΄ τὰς κρίσεις ἔφερον, οὐ μ΄ καὶ
<br class="lb"/>ξ΄ καὶ π΄.
</p>
                    </section>
                    <a class="pb" href="#pb279" id="pb279">[p. 279]</a>
                    <section id="body-1-1-3-23" class="div textpart section level5">
                      <blockquote class="quote lemma"><span class="milestone">108</span>Κλεανακτίδην, ὃς κατέκειτο ἐπάνω τοῦ Ἡρακλείου,
<br class="lb"/>πῦρ ἔλαβε πεπλανημένως. ἤλγει δὲ καὶ κεφαλὴν ἐξ ἀρχῆς
<br class="lb"/>καὶ πλευρὸν ἀριστερὸν καὶ τῶν ἄλλων πόνοι κοπιώδεα
<br class="lb"/>τρόπον, οἱ πυρετοὶ παροξυνόμενοι, ἄλλοτε ἀλλοίως
<br class="lb"/>ἀτάκτως. ἱδρῶτες ὁτὲ μὲν, ὁτὲ δ’ οὔ. τὰ μὲν πλεῖστα
<br class="lb"/>ἀπεσήμαινον οἱ παροξυσμοὶ ἐν κρισίμοισι μᾶλλον. περὶ
<br class="lb"/>δὲ εἰκοστὴν τετάρτην καὶ χεῖρας ἄκρας ἐψύχετο, ἤμεσε
<br class="lb"/>ξανθὰ, χολώδεα, ὑπόσυχνα, μετ’ ὀλίγον δὲ ἰώδεα, πάντων
<br class="lb"/>ἐκουφίσθη, περὶ δὲ τριακοστῇ ἐόντι ἤρξατο ἀπὸ ῥινῶν
<br class="lb"/>αἱμοῤῥαγεῖν ἐξ ἀμφοτέρων καὶ ταῦτα πεπλανημένως κατ’
<br class="lb"/>ὀλίγον, μέχρι κρίσεως, οὐκ ἀπόσιτος δὲ οὐδὲ διψώδης
<br class="lb"/>παρὰ πάντα τὸν χρόνον οὐδὲ ἄγρυπνος, οὖρα δὲ λεπτὰ,
<br class="lb"/>οὐκ ἄχροα. περὶ δὲ τεσσαρακοστὴν ἐὼν οὔρησεν ὑπέρυθρα,
<br class="lb"/>ὑπόστασιν πολλὴν λίην ἐρυθρὴν ἔχοντα ἐκουφίσθη.
<br class="lb"/>μετὰ δὲ ταῦτα ποικίλως τὰ τῶν οὔρων, ὁτὲ μὲν ὑπόστασιν
<br class="lb"/>εἶχεν, ὁτὲ δ’ οὔ. ἑξηκοστῇ οὔροις ὑπόστασις πολλὴ


<a class="pb" href="#pb280" id="pb280">[p. 280]</a>


καὶ λευκὴ καὶ λείη ξυνέδωκε πάντα, πυρετοὶ διέλιπον, οὖρα
<br class="lb"/>δὲ πάλιν λεπτὰ μὲν, εὔχροα δέ. ἑβδομηκοστῇ ἀπύρετος
<br class="lb"/>διέλιπεν ἡμέρας δέκα. ὀγδοηκοστῇ ἐῤῥίγωσε, πυρετὸς ὀξὺς
<br class="lb"/>ἔλαβεν, ἵδρωσε πολλῷ, οὔροισιν ὑπόστασις ἐρυθρὴ, λείη,
<br class="lb"/>τελείως ἐκρίθη.</blockquote>
                      <p class="p autofirst">Κλεονάκτην, φησὶ, πῦρ ἔλαβε, τουτέστι πυρετὸς σφοδρὸς
<br class="lb"/>κατέσχεν· εἶτ’ ἐπιφέρει πεπλανημένως, ὅπερ ἐστὶν ἄνευ τῆς
<br class="lb"/>κατὰ περίοδον τάξεως, ὡς ποτὲ μὲν, εἰ οὕτως ἔτυχε, διὰ
<br class="lb"/>τρίτης ἢ τετάρτης ἡμέρας πυρέξαι, ποτὲ δὲ διὰ πέμπτης
<br class="lb"/>ἢ ἕκτης. παρακολουθῆσαι δ’ αὐτῷ διὰ παντὸς ἀγαθὰ σημεῖα
<br class="lb"/>τὰ περὶ τὴν ὄρεξιν τῶν σιτίων καὶ ὕπνων, ἄδιψόν τ’
<br class="lb"/>εἶναι καὶ οὐρεῖν οὐκ ἄχροα. ταῦτα γὰρ αὐτὸς ὁ Ἱπποκράτης
<br class="lb"/>κατὰ τὴν λέξιν ἔγραψεν ὡδί· οὐκ ἀπόσιτος οὐδὲ
<br class="lb"/>διψώδης παρὰ πάντα τὸν χρόνον οὐδὲ ἄγρυπνος. ἅμα δὲ
<br class="lb"/>τὸ μὴ χολώδη καὶ θερμὸν εἶναι τὸν πλεονάζοντα χυμὸν ἐξ


<a class="pb" href="#pb281" id="pb281">[p. 281]</a>


αὐτῶν ἐδηλοῦτο. διψώδεις γὰρ ὑπ’ ἐκείνου καὶ ἄγρυπνοι
<br class="lb"/>γίνονται καὶ μᾶλλον ἀπόσιτοι, τουτέστιν οὐκ ὀρεκτοί. εἰ μὲν
<br class="lb"/>οὖν ὥσπερ εὔχροα τὰ οὖρα διὰ παντὸς ἦν, οὕτως καὶ τῆς
<br class="lb"/>συστάσεως εἶχε μετρίως, οὐκ ἂν εἰς χρόνου μῆκος ἡ νόσος
<br class="lb"/>παρῆλθε. ἀλλ’ ἴσως μὲν ἐκρίθη περὶ μ΄, ὥσπερ εἰ καὶ
<br class="lb"/>νεφέλην εἶχε χρηστὴν, θᾶττον ἂν ἐπαύσατο. νυνὶ δ’ ἐπεὶ
<br class="lb"/>λεπτὰ διὰ παντὸς ἦν τὰ οὖρα, χρόνου συχνοῦ πρὸς πέψιν
<br class="lb"/>ἐδεῖτο. περὶ <span class="milestone">109</span>δ’ οὖν τὴν μ΄ ἡμέραν οὐρῆσαί φησιν
<br class="lb"/>αὐτὸν ὑπέρυθρα, ὑπόστασιν πολλὴν ἐρυθρὰν ἔχοντα. τὸ δὲ
<br class="lb"/>τοιοῦτον οὖρον ἐν τῷ προγνωστικῷ πολυχρονιώτερον μὲν εἶναί
<br class="lb"/>φησι τοῦ τὴν λευκὴν ὑπόστασιν ἔχοντος, σωτήριον δὲ
<br class="lb"/>κάρτα. μετὰ δὲ τὴν μ΄ ἔγραψε ποικίλως τὰ τῶν οὔρων
<br class="lb"/>αὐτῷ γενέσθαι ποτὲ μὲν ὑπόστασιν ἔχοντα, ποτὲ δ’ οὒ,
<br class="lb"/>σύμφωνον τοῦτο τῶν πεπλανημένων παροξυσμῶν· ἐκεῖνοί τε
<br class="lb"/>γὰρ ποικιλίᾳ τῶν τὰς νόσους ἐργαζομένων γίνονται χυμῶν,
<br class="lb"/>ἢ τε τῶν οὔρων ἀπεψία καὶ πέψις ἐναλλὰξ φαινομένη τινὰς


<a class="pb" href="#pb282" id="pb282">[p. 282]</a>


μὲν αὐτῶν ἐδήλου πέττεσθαι, τινὰς δ’ ἀπέπτους διαμένειν.
<br class="lb"/>καὶ γοῦν τὴν ξ΄ ἡμέραν πολλὴν καὶ λείαν καὶ λευκὴν ὑπόστασιν
<br class="lb"/>γενέσθαι φησὶ καὶ διὰ τοῦτο ἐπιφέρει, ξυνέδωκε
<br class="lb"/>πάντα, διέλιπον οἱ πυρετοί. ἀλλ’ ἐφεξῆς γε τούτων ὡδὶ
<br class="lb"/>γράψας, οὖρα δὲ πάλιν λεπτὰ μὲν, εὔχροα δὲ καταλελεῖφθαί
<br class="lb"/>τινας ἀπέπτους ἐνδείκνυται χυμοὺς ὧν κατὰ βραχὺ πεφθέντων
<br class="lb"/>ἢ ὀγδοηκοστὴ τελείαν τὴν κρίσιν ἤνεγκε, περὶ ἧς
<br class="lb"/>ἔγραψε κατὰ λέξιν οὕτως. ὀγδοηκοστῇ ἐῤῥίγωσε, πυρετὸς
<br class="lb"/>ὀξὺς ἔλαβε, ἵδρωσε πολλῷ, οὔρησεν ὑπόστασιν ἐρυθρὴν, λείαν,
<br class="lb"/>τελείως ἐκρίθη. μέμνησο δὲ πάλιν ἐνταῦθα τῆς ἰδέας ὑποστάσεως
<br class="lb"/>μέγιστον δυναμένης, ἐν οὔροισι μὲν τὴν λευκὴν,
<br class="lb"/>παχεῖαν δὲ καὶ τοῖς ἀποθανοῦσι γεγονέναι φησί. ἐπὶ γοῦν
<br class="lb"/>Σιληνοῦ δευτέρου γεγραμμένου τῶν κατὰ τοῦτο τὸ βιβλίον
<br class="lb"/>οὕτως εἶπεν, οὔρησεν ἀθρόον ὑπόπαχυ κείμενον ὑπόστασις
<br class="lb"/>κριμνώδης λευκὴ, καίτοι κατὰ τὴν ὑστεραίαν ἀπέθανεν ὁ
<br class="lb"/>Σιληνὸς οὗτος ἐπὶ τῆς ἑνδεκάτης ἡμέρας τῇ ι΄ τὸ εἰρημένον
<br class="lb"/>οὖρον ἀποκρίνας. ἀλλὰ καὶ τῶν κρισίμων ἡμερῶν τῆς
<br class="lb"/>περιόδου μέμνησο, τῆς μὲν ἑξηκοστῆς προκρινάσης, οὐ 


<a class="pb" href="#pb283" id="pb283">[p. 283]</a>


τῆς ξγ΄. ἐπ’ αὐτῇ δὲ τῆς π΄. οὐ τῆς ὀγδοηκοστῆς τετάρτης ὡς
<br class="lb"/>τῶν τριῶν ἑβδομάδων οὐκ εἰς τὴν κα΄ ἡμέραν διερχομένων,
<br class="lb"/>ἀλλ’ ἐν τῇ κ΄ περιγραφομένων.
</p>
                    </section>
                    <section id="body-1-1-3-24" class="div textpart section level5">
                      <blockquote class="quote lemma">Μέτωνα πῦρ ἔλαβεν, ὀσφύος βάρος ἐπώδυνον. δευτέρῃ ὕδωρ
<br class="lb"/>πίνοντι ὑπόσυχνον, ἀπὸ κοιλίας καλῶς διῆλθε. τρίτῃ
<br class="lb"/>κεφαλῆς βάρος, διαχωρήματα λεπτὰ, χολώδεα, ὑπέρυθρα.
<br class="lb"/>τετάρτῃ πάντα παρωξύνθη, ἐῤῥύη ἀπὸ δεξιοῦ μυκτῆρος
<br class="lb"/>αἷμα δὶς κατ’ ὀλίγον νύκτα δυσφόρως, διαχωρήματα ὅμοια
<br class="lb"/>τῇ τρίτῃ, οὖρα ὑπομέλανα εἶχεν, ἐναιώρημα ὑπόμελαν ἐὸν
<br class="lb"/>διεσπασμένον, οὐχ ἱδροῦτο. τῇ πέμπτῃ ἐῤῥύη λαῦρον
<br class="lb"/>ἐξ ἀριστεροῦ, ἄκρητον, ἵδρωσεν, ἐκρίθη. μετὰ δὲ κρίσιν
<br class="lb"/>ἄγρυπνος παρέλεγεν, οὖρα λεπτὰ ὑπομέλανα. λουτροῖσιν
<br class="lb"/>ἐχρήσατο κατὰ κεφαλῆς, ἐκοιμήθη, κατενόει. τούτῳ οὐχ
<br class="lb"/>ὑπέστρεψεν, ἀλλ’ ᾑμοῤῥάγει πολλάκις καὶ μετὰ κρίσιν.</blockquote>
                      <a class="pb" href="#pb284" id="pb284">[p. 284]</a>
                      <p class="p autofirst"><span class="milestone">110</span>Οὗτος ὁ ἄῤῥωστος μαρτυρεῖ τῷ καθόλου λόγῳ τῷδε,
<br class="lb"/>αἱμοῤῥαγίαι λάβροι ἐκ ῥινῶν ῥύονται τὰ πολλά. φαίνεται
<br class="lb"/>
<span class="milestone">389</span>γοῦν ὑπὸ μόνης αἱμοῤῥαγίας κριθείς τε καὶ σωθεὶς,
<br class="lb"/>καίτοι γ’ οὐκ ἀκίνδυνα ἔχων σημεῖα. κατὰ γοῦν τὴν δ΄ ἡμέραν γενέσθαι
<br class="lb"/>φησὶν αὐτῷ οὖρα ὑπομέλανα. εἶτ’ ἐπιφέρει, εἶχεν ἐναιώρημα
<br class="lb"/>ὑπόμελαν ὂν διεσπασμένον, οὐχ ἵδρωσε· καὶ μέντοι κατὰ
<br class="lb"/>τὴν ε΄ ἡμέραν αἱμοῤῥαγήσαντα αὐτὸν καὶ ἱδρώσαντα καὶ κριθέντα
<br class="lb"/>ἐπὶ τούτοις· ὅμως ἐπὶ τούτοις οὖρά φησι λεπτὰ, ὑπομέλανα,
<br class="lb"/>κᾄπειτ’ ἠγρύπνει καὶ παρέλεγεν, ὅπερ ἐστὶ παρελάλει.
<br class="lb"/>μέγιστον τούτου σε βοήθημα ἐδίδαξε τὸ κατὰ κεφαλῆς
<br class="lb"/>λουτρὸν, εἰρηκὼς ἐν τῷ περὶ διαίτης ὀξέων φυλάσσεσθαι
<br class="lb"/>δεῖν τὸ λουτρὸν ἐπὶ τῶν αἱμοῤῥαγούντων, εἰ μὴ ἔλαττον τοῦ
<br class="lb"/>καιροῦ ῥέοι. νυνὶ δὲ ἔλαττον ἦν τοῦ προσήκοντος, εἴ γε
<br class="lb"/>μὲν ἄγρυπνος διέμεινε· καὶ παρέλεγεν, ἀλλὰ καὶ ἃ δεῖ ἄγειν,
<br class="lb"/>ὅπη ἂν μάλιστα ῥέπῃ, ταύτῃ ἄγειν διὰ τῶν συμφερόντων
<br class="lb"/>χωρίων ὀρθῶς ἐν τῷ καθόλου λελεγμένον ὑπὸ τοῦ νῦν
<br class="lb"/>γενομένου μαρτυρεῖται. καὶ μέντοι καὶ τοῦδε μέμνησο τοῦ


<a class="pb" href="#pb285" id="pb285">[p. 285]</a>


κατὰ τὴν τῆς τρίτης ἡμέρας διήγησιν εἰρῆσθαι βάρος κεφαλῆς
<br class="lb"/>ὡς τοῦ πλήθους ἐπ’ αὐτὴν φαινομένου. μέμνησο δὲ
<br class="lb"/>καὶ ὅτι κατὰ τὴν δ΄ κρίσιμον οὖσαν αἱμοῤῥαγεῖν ἤρξατο.
<br class="lb"/>τῇ δὲ ε΄ τελέως αἱμοῤῥαγήσας καὶ ἱδρώσας ἐκρίθη. ταῦτα
<br class="lb"/>δ’ ἐπὶ πλέον ἐν τοῖς περὶ κρισίμων ἡμερῶν ἕξεις ἐξειργασμένα.
<br class="lb"/>τὸ δ’ ἐπὶ τῇ τελευτῇ τῆς ὅλης διηγήσεως γεγραμμένον
<br class="lb"/>ὑπ’ αὐτοῦ, τοῦτο οὐχ ὑπέστρεψεν, ἀλλ’ ᾑμοῤῥάγει πολλάκις
<br class="lb"/>καὶ μετὰ κρίσιν εἴρηται διότι χωρὶς πέψεως τῶν οὔρων
<br class="lb"/>ἐκρίθη. μεμαθήκαμεν δὲ παρ’ αὐτοῦ κατὰ τοῦτο τὸ βιβλίον
<br class="lb"/>ὅτι πεπασμοὶ ταχυτῆτα κρίσεως, ἀσφάλειαν ὑγιεινὴν σημαίνουσιν,
<br class="lb"/>ὠμὰ δὲ καὶ ἄπεπτα, ἐς κακὰς ἀποστάσεις τρεπόμενα
<br class="lb"/>ἢ ἀκρισίας ἢ πόνους ἢ θανάτους ἢ χρόνους ἢ τῶν
<br class="lb"/>αὐτῶν ὑποστροφάς. ἀλλ’ ὠμὰ μὲν ἦν ἔτι καὶ ἄπεπτα, οὐ
<br class="lb"/>μὴν ἐς κακὰς ἀποστάσεις ἐτράπεπτο. τῶν γοῦν ἀποστάσεων
<br class="lb"/>αὐτὸς ἐδίδαξεν ἀρίστας μὲν εἶναι τὰς κατ’ ἔκρουν,
<br class="lb"/>δευτέρας αὐτῶν τὰς ποῤῥωτάτω τῶν πεπονθότων μορίων
<br class="lb"/>καὶ κάτω τοῦ σώματος.
</p>
                    </section>
                    <a class="pb" href="#pb286" id="pb286">[p. 286]</a>
                    <section id="body-1-1-3-25" class="div textpart section level5">
                      <blockquote class="quote lemma">Ἐρασινὸν, ὃς ᾤκει παρὰ τῇ τοῦ Βοώτου χαράδρῃ, πῦρ ἔλαβε
<br class="lb"/>μετὰ δεῖπνον, νύκτα ταραχώδης, ἡμέραν τὴν πρώτην δι’
<br class="lb"/>ἡσυχίης, νύκτα ἐπιπόνως. δευτέρῃ πάντα παρωξύνθη, ἐς
<br class="lb"/>νύκτα παρέκρουσε, τρίτῃ ἐπιπόνως, παρέκρουσε πολλά.
<br class="lb"/>τετάρτῃ δυσφορώτατα, εἰς δὲ τὴν νύκτα <span class="milestone">111</span>οὐδὲν
<br class="lb"/>ἐκοιμήθη ἐνύπνια καὶ λογισμοί. ἔπειτα χείρω καὶ μεγάλα
<br class="lb"/>καὶ ἐπίκαιρα, φόβος, δυσφορίη. πέμπτῃ πρωῒ κατήρτητο
<br class="lb"/>καὶ κατενόει πάντα. πολὺ δὲ πρὸς μέσον ἡμέρης,
<br class="lb"/>ἐξεμάνη, κατέχειν οὐκ ἠδύνατο, ἄκρεα ψυχρὰ, ὑποπέλια,
<br class="lb"/>οὖρα ἄπεπτα, ἀπέθανε περὶ ἡλίου δυσμάς. τούτῳ
<br class="lb"/>οἱ πυρετοὶ διὰ τέλεος σὺν ἱδρῶτι. ὑποχόνδρια μετέωρα,
<br class="lb"/>ξύντασις μετ’ ὀδύνης. οὖρα δὲ μέλανα ἔχοντα ἐναιωρήματα
<br class="lb"/>στρογγύλα, οὐκ ἵδρυτο, ἀπὸ κοιλίης δὲ κόπρανα
<br class="lb"/>διήει, δίψα διὰ τέλεος οὐ λίην σπασμοὶ πολλοὶ σὺν ἱδρῶτι,
<br class="lb"/>περὶ θάνατον δὲ διὰ τέλεως.</blockquote>
                      <a class="pb" href="#pb287" id="pb287">[p. 287]</a>
                      <p class="p autofirst">Τῷ Ἐρασίνῳ τούτῳ διὰ τέλεος, τουτέστι δι’ ὅλου τοῦ
<br class="lb"/>νοσήματος, ἱδρὼς ἦν ἄκριτος, ὑποχόνδρια μοχθηρῶς ἔχοντα
<br class="lb"/>καὶ οὖρα μέλανα. τίς ἐλπὶς οὖν σωτηρίας αὐτῷ; ὥστε κᾂν
<br class="lb"/>εὐλόγως δόξῃ τις μάτην γεγράφθαι τὰ κατὰ τὸν ἄνθρωπον
<br class="lb"/>τόνδε διὰ τὸ πᾶσι πρόδηλον εἶναι τὸ ἐσόμενον ἐπ’ αὐτοῦ.
<br class="lb"/>ἀλλ’ ἴσως αὐτοῦ τοῦ κατὰ τὸν θάνατον τάχους παράδειγμα
<br class="lb"/>τὸν ἀῤῥωστοῦντα ἔγραψεν. ἐν γοῦν τῷ προγνωστικῷ προειπών·
<br class="lb"/>οἱ δὲ πυρετοὶ κρίνονται ἐν τῇσιν ἡμέρῃσι τὸν
<br class="lb"/>ἀριθμὸν, ἐξ ὧν τε προγίνονται οἱ ἄνθρωποι καὶ ἐξ ὧν
<br class="lb"/>ἀπόλλυνται. κᾄπειτα τοὺς πάντας εὐήθη σχόντας σημεῖα
<br class="lb"/>εἰπὼν, τεταρταίους παύεσθαι ἢ πρόσθεν. ἐφεξῆς εἶπεν, οἵ
<br class="lb"/>τε κακοηθέστατοι καὶ ἐπὶ σημείων δεινοτάτων γιγνόμενοι
<br class="lb"/>τεταρταῖοι κτείνουσιν ἢ πρόσθεν. ὁ τοίνυν Ἐρασῖνος, καίτοι
<br class="lb"/>πάντ’ ἔχων δεινὰ, μέχρι τῆς ε΄ ἡμέρας προέβη ὅτι κατὰ
<br class="lb"/>τὴν πρώτην εἶχε μετρίως. ἔγραψε γοῦν ἐπ’ αὐτοῦ κατὰ
<br class="lb"/>λέξιν οὕτως· ἡμέρην τὴν α΄ δι’ ἡσυχίας. ἡ ε΄ τοίνυν ἀπὸ
<br class="lb"/>τῆς ἀρχῆς καθ’ ἣν ἀπέθανε τετάρτη γένεται μὴ συναριθμουμένης
<br class="lb"/>τῆς πρώτης.
</p>
                    </section>
                    <a class="pb" href="#pb288" id="pb288">[p. 288]</a>
                    <section id="body-1-1-3-26" class="div textpart section level5">
                      <blockquote class="quote lemma">Κρίτωνι ἐν Θάσῳ ποδὸς ὀδύνη ἤρξατο ἰσχυρῶς ἀπὸ δακτύλου
<br class="lb"/>τοῦ μεγάλου ὀρθοστάδην περιιόντι, κατεκλίθη αὐθημερὸν,
<br class="lb"/>φρικώδης, ἀσώδης, μικρὰ ὑποθερμαινόμενος, ἐς
<br class="lb"/>νύκτα παρεφρόνησε. δευτέρῃ οἴδημα δι’ ὅλου τοῦ ποδὸς
<br class="lb"/>καὶ περὶ σφυρὸν ὑπέρυθρον καὶ μετὰ ξυντάσιος
<br class="lb"/>φλυκταινίδια μέλανα, πυρετὸς ὀξὺς, ἐξεμάνη. ἀπὸ δὲ κοιλίης
<br class="lb"/>ἄκρητα, χολώδεα, ὑπόσυχνα διῆλθεν. ἀπέθανον ἀπὸ
<br class="lb"/>τῆς ἀρχῆς δευτεραῖος.</blockquote>
                      <p class="p autofirst">Οὗτος ὁ ἄῤῥωστος ἄξιός ἐστι μνημονεύσθαι διὰ τὸ τάχιον
<br class="lb"/>τῆς ἁπωλείας. εἰ δὲ προεγέγραπτο καὶ ὁ τρόπος τοῦ θανάτου τότ’
<br class="lb"/>ἂν ἡμᾶς ὁ λόγος ὠφέλησε τελέως. νυνὶ μὲν ἐξ ὧν ἔγραψεν, ὅτι
<br class="lb"/>πλῆθος ἦν πάμπολυ φαίνεται καὶ ὡς ὥρμησεν ἡ φύσις ἀπὸ
<br class="lb"/>τῶν κυρίων μερῶν, αὐτὰ πρὸς τὸ σκέλος ἀποθέσθαι, μὴ
<br class="lb"/>δυναμένου δὲ τοῦ μορίου δέξασθαι τὸ πᾶν ὅσον ὑπέλειπε,
<br class="lb"/>τὸ περιττὸν παλινδρομῆσαν, εἰς, τὴν <span class="milestone">112</span>κεφαλὴν


<a class="pb" href="#pb289" id="pb289">[p. 289]</a>


ἀνήχθη, κακοήθους δ’ ὄντος αὐτοῦ παραφροσύνη μανιώδης
<br class="lb"/>ἐγένετο. τεκμήριον δὲ τῆς κακοηθείας τοῦ περιττοῦ τὸ παραχρῆμα
<br class="lb"/>φλυκταινίδια μέλανα γενέσθαι περὶ τὸν σφυρόν.
<br class="lb"/>ἄξιον οὖν ἐστὶ θαυμάσαι διὰ τί τὸν ἄνθρωπον τοῦτον οὐκ
<br class="lb"/>ἐφλεβοτόμησεν εὐθέως ἀρχόμενον τοῦ νοσεῖν. ἀλλ’ ἴσμεν ὡς
<br class="lb"/>ἐπὶ τοὺς πλείστους ὧν ἔγραψε ἀῤῥώστων εἰσήχθη προηκούσης
<br class="lb"/>ἤδη τῆς νόσου.
</p>
                    </section>
                    <section id="body-1-1-3-27" class="div textpart section level5">
                      <blockquote class="quote lemma">Τὸν Κλαζομένιον, ὃς κατέκειτο παρὰ τὸ Φρινιχίδεω φρέαρ,
<br class="lb"/>πῦρ ἔλαβε, ἤλγει δὲ κεφαλὴν καὶ τράχηλον καὶ ὀσφὺν ἐξ
<br class="lb"/>ἀρχῆς. αὐτίκα δὲ κώφωσις, ὕπνοι οὐκ ἐνῆσαν, πυρετὸς
<br class="lb"/>ὀξὺς ἔλαβεν, ὑποχόνδριον ἐπῆρτο μετ’ ὄγκου, σύντασις ὀλίγη
<br class="lb"/>γλῶσσα ξηρὴ, τετάρτῃ ἐς νύκτα παρεφρόνησεν. πέμπτῃ
<br class="lb"/>ἐπιπόνως καὶ πάντα παρωξύνθη. περὶ δὲ ἑνδεκάτην
<br class="lb"/>σμικρὰ ξυνέδωκεν. <span class="milestone">390</span>ἀπὸ δὲ κοιλίης ἀπ’ ἀρχῆς καὶ
<br class="lb"/>μέχρι τεσσαρεσκαιδεκάτην πολλὰ, λεπτὰ, ὑδατόχροα διῄει.


<a class="pb" href="#pb290" id="pb290">[p. 290]</a>


εὐφόρως τὰ περὶ διαχώρησιν διῆγεν, ἔπειτα κοιλίη ἐπέστη.
<br class="lb"/>οὖρα διὰ τέλεος λεπτὰ μὲν, εὔχροα δὲ, καὶ πολὺ εἶχεν
<br class="lb"/>ἐναιώρημα ὑποδιεσπασμένον, οὐχ ἵδρυτο. περὶ δὲ τὴν ἑκκαιδεκάτην
<br class="lb"/>οὔρησεν ὀλίγῳ, παχύτερον, εἶχε σμικρὴν ὑπόστασιν,
<br class="lb"/>ἐκούφισεν ὀλίγῳ, κατενόει μᾶλλον. ἑπτακαιδεκάτῃ
<br class="lb"/>πάλιν λεπτά. παρὰ δὲ τὰ ὦτα ἀμφότερα ἐπήρθη ξὺν
<br class="lb"/>ὀδύνῃ, ὕπνοι οὐκ ἐνῆσαν, παρελήρει, περὶ δὲ τὰ σκέλεα
<br class="lb"/>ἐπωδύνως εἶχε. εἰκοστῇ ἄπυρος ἐκρίθη, οὐχ ἵδρωσε, πάντα
<br class="lb"/>κατενόει. περὶ δὲ εἰκοστὴν ἑβδόμην ἰσχίου ὀδύνη
<br class="lb"/>ἰσχυρῶς δεξιοῦ διὰ ταχέων ἐπαύσατο. τὰ δὲ παρὰ τὰ
<br class="lb"/>ὦτα οὔτε καθίστατο οὔτ’ ἐξεπύει. ἤλγει δὲ περὶ τριακοστὴν
<br class="lb"/>καὶ πρώτην διάῤῥοια πολλοῖσιν ὑδατώδεσι μετὰ
<br class="lb"/>δυσεντεριωδέων, οὖρα παχέα οὔρησεν, κατέστη τὰ παρὰ
<br class="lb"/>τὰ ὦτα. περὶ δὲ τὴν τεσσαρακοστὴν ὀφθαλμὸν δεξιὸν
<br class="lb"/>ἤλγεεν, ἀμβλύτερον ἑώρα, κατέστη.</blockquote>
                      <a class="pb" href="#pb291" id="pb291">[p. 291]</a>
                      <p class="p autofirst">Οὗτος ὁ ἄνθρωπος καὶ μαρτύριον ἢ καὶ παράδειγμά
<br class="lb"/>ἐστιν οὐκ ὀλίγον τῶν καθόλου θεωρημάτων. ἀρξώμεθα δὲ
<br class="lb"/>ἀπὸ τῶν οὔρων ἐφ’ ὧν ἔγραψε κατὰ τὴν ια΄ ἡμέραν, οὖρα
<br class="lb"/>διὰ τέλεος λεπτὰ μὲν, εὔχροα δὲ καὶ πολὺ ἔσχεν ἐναιώρημα
<br class="lb"/>ὑποδιεσπασμένον, οὐχ ἵδρυτο. ὡς γὰρ ἐξ ἀρχῆς αὐτῶν
<br class="lb"/>τοιούτων γεγονότων καὶ παραμεινάντων γε μέχρι τῆς ις΄.
<br class="lb"/>ὁμοίως, οὕτως φαίνεται πεποιῆσθαι τὴν διήγησιν. ἐπὶ τῆς
<br class="lb"/>ιστ΄ ἡμέρας ἐδήλωσε τὴν μεταβολὴν αὐτῶν, ὥς ποτε πρῶτον
<br class="lb"/>γενομένην οὕτως εἰπὼν, περὶ ιστ΄ ἡμέρας οὔρησεν ὀλίγῳ
<br class="lb"/>παχύτερον, εἶχε σμικρὴν ὑπόστασιν. εὔδηλον οὖν ὅτι
<br class="lb"/>λεπτὰ <span class="milestone">113</span>μὲν, εὔχροα δὲ οὖρα διὰ μὲν τὴν εὔχροιαν
<br class="lb"/>ἐνδείκνυνται σωθήσεσθαι, ὅτι δὲ λεπτὰ χρόνου δεῖσθαι
<br class="lb"/>πρὸς τὴν πέψιν. ἦν δὲ οὐδὲ τῶν λυπούντων ἓν εἶδος.
<br class="lb"/>μετὰ γὰρ τὸ προειπεῖν ἐπὶ τῆς ιστ΄ ἡμέρας τὴν μεταβολὴν
<br class="lb"/>τῶν οὔρων ἐφεξῆς φησι, τῇ ιζ΄ πάλιν λεπτά. κατὰ δὲ
<br class="lb"/>τὴν αὐτὴν ἡμέραν φησὶ παρὰ τὰ ὦτα ἐπαρθῆναι αὐτῷ
<br class="lb"/>καὶ εἴ γε σὺν οὔροισι παχέσιν ἐγεγόνει, κατὰ τὴν εἰκοστὴν


<a class="pb" href="#pb292" id="pb292">[p. 292]</a>


ἂν ἔσχε τελέως καλῶς οὔσης τῆς ιζ΄ ἐπιδήλου τῆς κ΄.
<br class="lb"/>ἐκρίθη μὲν οὖν ὑπ’ αὐτῆς τὸ τέλεον, οὐ μὴν ἔσχε τὸ βέβαιον
<br class="lb"/>ἡ κρίσις. ἀλλὰ καὶ παρὰ τὰ ὦτα οὔτε καθίστατο οὔτ’
<br class="lb"/>ἐξεπύη. ἤλγει μέντοι καὶ διαῤῥοίας ἀρξαμένης μετὰ δυσεντεριωδῶν,
<br class="lb"/>τουτέστι μετὰ ξυσματωδῶν διαχωρημάτων, ἅπερ
<br class="lb"/>ἦν τῆς δριμύτητος τῶν ἐκκρινομένων χυμῶν γνωρίσματα
<br class="lb"/>καὶ σὺν αὐτοῖς οὔρων παχέων γενομένων κατέστη τὰ παρὰ
<br class="lb"/>τὰ ὦτα. καὶ τούτων οὖν προϊόντων ἡ τελεία τοῦ νοσήματος
<br class="lb"/>ἀπαλλαγὴ κατὰ τὴν μ΄ ἡμέραν ἐγένετο. μέμνησο τοίνυν
<br class="lb"/>ἐπὶ τῶν τοιούτων κρίσεων μὴ μόνον τῆς ὑστάτης κατὰ τὴν
<br class="lb"/>περίοδον τῶν κρισίμων ἡμερῶν γενομένης, ἀλλὰ καὶ τῆς ἐν
<br class="lb"/>τῷ μεταξύ. καὶ γὰρ αἱ κρίσεις ἐπὶ πάντων τῶν ἀῤῥώστων,
<br class="lb"/>οὐκ ἐπὶ τούτοιν μόνοιν ἐν ταῖς κρισίμοις ἡμέραις φαίνονται
<br class="lb"/>γεγονυῖαι κατὰ τὰς κρισίμους ἡμέρας, τὰ κατ’ ὦτα ἐπιφανέντα.
<br class="lb"/>κατὰ μέν γε τὴν ιζ΄ αἱ παρωτίδες ὤφθησαν. ἐν
<br class="lb"/>τῇ κζ΄ ἰσχίου ὀδύνη δεξιοῦ ἐπεσήμανεν, ὠθούσης μὲν κάτω
<br class="lb"/>τὴν περιουσίαν τῆς φύσεως, οὔπω δὲ τὴν διὰ τῆς γαστρὸς


<a class="pb" href="#pb293" id="pb293">[p. 293]</a>


ἔκκρισιν ἐργάσασθαι δυναμένης, ἣν ἐπὶ τῆς ἑξῆς τετράδος
<br class="lb"/>ἐκίνησεν. ὅτι δὲ καὶ κ΄ κρίσιν ἔσχεν ἐλλιπῆ προακηκόαμεν.
<br class="lb"/>ὥστε μαρτυροῦνται τῶν κρισίμων ἡμερῶν αἱ περίοδοι πρὸς
<br class="lb"/>τῶν ἐναργῶς φαινομένων ἐπὶ τῶν νοσούντων.
</p>
                    </section>
                    <section id="body-1-1-3-28" class="div textpart section level5">
                      <blockquote class="quote lemma">Τὴν Δρομεάδεω γυναῖκα θυγατέρα τεκοῦσαν καὶ τῶν ἄλλων
<br class="lb"/>γενομένων πάντων κατὰ λόγον δευτεραίην ἐοῦσαν
<br class="lb"/>ῥῖγος ἔλαβε, πυρετὸς ὀξύς. ἤρξατο δὲ πονέειν τῇ πρώτῃ
<br class="lb"/>περὶ ὑποχόνδριον, ἀσώδης, φρικώδης, ἀλύουσα, καὶ τὰς
<br class="lb"/>ἐχομένας οὐχ ὕπνωσε, πνεῦμα ἀραιὸν, μέγα ὑποχόνδριον
<br class="lb"/>αὐτίκα ἀνεσπασμένον. δευτέρῃ ἀφ’ ἧς ἐῤῥίγωσεν ἀπὸ
<br class="lb"/>κοιλίης καλῶς κόπρανα διῆλθεν, οὖρα παχέα, λευκὰ, θολερὰ
<br class="lb"/>οἷα γίνεται ἐκ τῶν καθισταμένων, ὅταν ἀναταραχθῇ
<br class="lb"/>κείμενα χρόνον πολὺν, οὐ καθίστατο, νύκτα οὐκ ἐκοιμήθη
<br class="lb"/>τρίτῃ περὶ μέσον ἡμέρης ἐπεῤῥίγωσε, πυρετὸς ὀξὺς, οὖρα
<br class="lb"/>ὅμοια, ὑποχονδρίου πόνος, ἀσώδης, νύκτα δυσφόρως, οὐκ
<br class="lb"/>ἐκοιμήθη, ἵδρωσε διόλου ψυχρῶς. ταχὺ δὲ πάλιν ἀνεθερμάνθη,


<a class="pb" href="#pb294" id="pb294">[p. 294]</a>


τετάρτῃ περὶ μὲν ὑποχόνδριον σμικρὸν ἐκουφίσθη, κεφαλῆς
<br class="lb"/>δὲ βάρος μετ’ ὀδύνης ὑπεκαρώθη, σμικρὰ ἀπὸ ῥινῶν
<br class="lb"/>ἔσταξε, γλῶσσα ἐπίξηρος, διψώδης, οὖρα σμικρὰ, λεπτὰ,
<br class="lb"/>ἐλαιώδεα, σμικρὰ ἐκοιμήθη, πέμπτῃ διψώδης, ἀσώδης,
<br class="lb"/>οὖρα ὅμοια, ἀπὸ κοιλίης οὐδὲν, περὶ μέσης ἡμέρας, πολλὰ
<br class="lb"/>παρέκρουσε <span class="milestone">114</span>καὶ πάλιν ταχὺ σμικρὰ κατενόει
<br class="lb"/>ἀνισταμένη, ἐπεκαρώθη, ψύξις μικρὰ, νυκτὸς ἐκοιμήθη,
<br class="lb"/>παρέκρουσε. ἕκτῃ πρωῒ ἐπεῤῥίγωσε, ταχὺ δὲ διεθερμάνθη,
<br class="lb"/>ἵδρωσε διόλου, ἄκρεα ψυχρὰ, παρέκρουσε, πνεῦμα
<br class="lb"/>μέγα, ἀραιὸν, μετ’ ὀλίγον σπασμοὶ ἀπὸ κεφαλῆς ἤρξαντο,
<br class="lb"/>ταχὺ ἀπέθανεν.</blockquote>
                      <p class="p autofirst">Αὕτη κατὰ μὲν τὴν α΄ ἡμέραν εὐθέως ἀπεφαίνετο νοσεῖν
<br class="lb"/>ὀξέως. ἔστι δὲ τῆς β΄ ἡμέρας οἷς εἰρήκει συμπτώμασι
<br class="lb"/>τῶν ἐν τοῖς οὔροις σημείων προγενομένων, εἰκότως


<a class="pb" href="#pb295" id="pb295">[p. 295]</a>


ἄν τις αὐτὴν προσεδόκησε τεθνήξεσθαι διὰ ταχέων.
<br class="lb"/>μοχθηρὰ γὰρ ἱκανῶς ἀνατεταραγμένα μὲν οὖρα, καθιστάμενα
<br class="lb"/>δὲ μηδ’ ὅλως. ἀλλὰ καὶ τῇ γ΄ τῶν ἡμερῶν τὰ οὖρα
<br class="lb"/>καὶ τὰ συμπτώματα πάντα διέμεινε τὴν προσδοκίαν βεβαιοῦντα
<br class="lb"/>τοῦ θανάτου. τετάρτῃ δὲ στάξεως ἐκ ῥινῶν προγενομένης
<br class="lb"/>καὶ τῶν οὔρων ἐλαιωδῶν φανέντων, εὐλόγως ἐπέθανεν
<br class="lb"/>ἑκταίᾳ. πάλιν δὲ κᾀπὶ ταύτης πνεῦμα μέγα καὶ ἀραιὸν
<br class="lb"/>εἶπε γενέσθαι παραφρονῆσαι φησὶν αὐτήν.
</p>
                    </section>
                    <section id="body-1-1-3-29" class="div textpart section level5">
                      <blockquote class="quote lemma"><span class="milestone">391</span>Ἄνθρωπος θερμαινόμενος ἐδείπνησε καὶ ἔπιε πλέον,
<br class="lb"/>ἤμεσε πάντα, νύκτα πυρετὸς ὀξὺς, ὑποχονδρίου δεξιοῦ πόνος,
<br class="lb"/>φλεγμονὴ, ὑπολάπαρος ἐκ τοῦ ἔσω μέρους, νύκτα
<br class="lb"/>δυσφόρως. οὖρα δὲ κατ’ ἀρχὰς ἐρυθρὰ, πάχος ἔχοντα,
<br class="lb"/>κείμενα οὐ καθίστατο, γλῶσσα ἐπίξηρος, οὐ λίαν διψώδης.
<br class="lb"/>τετάρτῃ πυρετὸς ὀξὺς, πόνοι πάντων. πέμπτῃ οὔρησε λεῖον,
<br class="lb"/>ἐλαιῶδες, πολὺ πυρετὸς ὀξύς. ἕκτῃ δείλης πολλὰ παρέκρουσε,
<br class="lb"/>οὐδὲ ἐς νύκτα ἐκοιμήθη. ἑβδόμῃ πάντα παρωξύνθη, οὖρα


<a class="pb" href="#pb296" id="pb296">[p. 296]</a>


ὅμοια, λόγοι πολλοὶ, κατέχειν οὐκ ἐδύνατο. ἀπὸ δὲ κοιλίης
<br class="lb"/>ἐρεθισμῷ ὑγρὰ, ταραχώδεα διῆλθε μετὰ ἑλμίνθων, νύκτα
<br class="lb"/>ὁμοίως ἐπιπόνως, πρωῒ δὲ ἐῤῥίγωσε, πυρετὸς ὀξὺς, ἵδρωσε πολλῷ
<br class="lb"/>καὶ θερμῷ, ἄπυρος ἔδοξε γενέσθαι, οὐ πολὺ ἐκοιμήθη,
<br class="lb"/>ἐξ ὕπνου ψύξις, πτυαλισμὸς, δείλης πολλὰ παρέκρουσε,
<br class="lb"/>μετ’ ὀλίγον δ’ ἤμεσε μέλανα, ὀλίγα, χολώδεα. ἐνάτῃ
<br class="lb"/>ψύξις, παρελήρει πολλὰ, οὐχ ὕπνωσε. δεκάτῃ σκέλεα
<br class="lb"/>ἐπωδύνως, πάντα παρωξύνθη, παρελήρει. ἑνδεκάτῃ
<br class="lb"/>ἀπέθανεν.</blockquote>
                      <p class="p autofirst">Ἡ διήγησις αὕτη πρῶτον μὲν ἡμᾶς ἐδίδαξε δεῖν τὸν νοῦν
<br class="lb"/>προσέχειν εὐθέως ἐξ ἀρχῆς εἰσβαλλόντων τῶν νοσημάτων
<br class="lb"/>καὶ μὴ καταφρονοῦντας ἀφυλάκτως διαιτᾶσθαι, κᾂν μικρὰ
<br class="lb"/>φαίνηται τὰ νοσήματα. νῦν γοῦν δειπνήσας ἀκαίρως ὁ ἄνθρωπος
<br class="lb"/>ἐν ἀρχῇ τοῦ πυρετοῦ μικροῦ δοκοῦντος ὑπάρχειν,
<br class="lb"/>ἐνεδείξατο γὰρ τοῦτο διὰ τοῦ <span class="milestone">115</span>θερμαινόμενος ὀνόματος,
<br class="lb"/>ἐβλάβη δηλονότι κᾀξ αὐτοῦ τοῦ ἀκαίρως προενέγκασθαι


<a class="pb" href="#pb297" id="pb297">[p. 297]</a>


τροφῆς. ἀλλὰ καὶ ἔπιε, φησὶ, πλέον, οὐκ εἰδὼς
<br class="lb"/>ἀρχὴν εἶναι μεγάλου νοσήματος. εἰκότως οὖν ἤμεσε μὲν
<br class="lb"/>ταῦτα, ὁ πυρετὸς δὲ ὀξὺς ἅμα συμπτώμασιν οὐκ εὐκαταφρονήτοις
<br class="lb"/>ἐγένετο, ἀλλὰ καὶ ἀφορήτοις καὶ οὖρα παχέα,
<br class="lb"/>μὴ καθιστάμενα. κατὰ δὲ ε΄ ἐφάνη σαφῶς ὅτι τεθνήξεται
<br class="lb"/>τῶν ἐλαιωδῶν οὔρων ἐκκριθέντων ἐπὶ τοῖς προειρημένοις
<br class="lb"/>συμπτώμασιν, ἃ καὶ κατὰ τὴν ζ΄ ἡμέραν ὁμοίως οὐρηθῆναί
<br class="lb"/>φησιν. ἀπέθανε δὲ καὶ οὗτος ἐν ἡμέρᾳ κρισίμῳ τῇ ια΄.
</p>
                    </section>
                    <section id="body-1-1-3-30" class="div textpart section level5">
                      <blockquote class="quote lemma">Γυναῖκα ἣ κατέκειτο ἐν ἀκτῇ τρίμηνον πρὸς ἑωυτὴν ἔχουσα,
<br class="lb"/>πῦρ ἔλαβεν, αὐτίκα δ’ ἤρξατο πονέειν ὀσφύν. τρίτῃ πόνος
<br class="lb"/>τραχήλου καὶ κεφαλῆς, κατὰ κληῖδα, χεῖρα δεξιὰν, διὰ
<br class="lb"/>ταχέων δὲ γλῶσσα ἠφώνει, δεξιὴ χεὶρ παρέθη μετὰ
<br class="lb"/>σπασμοῦ παραπληκτικὸν τρόπον, παρελήρει πάντα, νύκτα
<br class="lb"/>δυσφόρως, οὐκ ἐκοιμήθη, κοιλίη ἐπεταράχθη χολώδεσιν,
<br class="lb"/>ὀλίγοισιν, ἀκρήτοισιν. τετάρτῃ γλῶσσα φωνῆς ἐλύθη,


<a class="pb" href="#pb298" id="pb298">[p. 298]</a>


σπασμὸς τῶν αὐτῶν, πόνοι πάντων παρέμενον, καθ’ ὑποχόνδριον
<br class="lb"/>ἐσπασμένα σὺν ὀδύνῃ, οὐκ ἐκοιμᾶτο, παρέκρουσε
<br class="lb"/>πάντα, κοιλίη ταραχώδης, οὖρα λεπτὰ οὐκ εὔχροα. πέμπτῃ
<br class="lb"/>πυρετὸς ὀξὺς, ὑποχονδρίου πόνος, παρέκρουσε πάντα, διαχωρήματα
<br class="lb"/>χολώδεα, ἐς νύκτα ἵδρωσεν, ἄπυρος. ἕκτῃ κατενόει,
<br class="lb"/>πάντων ἐκουφίσθη, περὶ δὲ κληῖδα ἀριστερὴν πόνος
<br class="lb"/>παρέμενε, διψώδης, οὖρα λεπτὰ, οὐκ ἐκοιμήθη. ἑβδόμῃ
<br class="lb"/>τρόμος, ὑπεκαρώθη, μικρὰ παρέκρουσεν, ἀλγήματα κατὰ
<br class="lb"/>κληῖδα καὶ βραχίονα ἀριστερὸν παρέμενε. τὰ δ’ ἄλλα
<br class="lb"/>διεκουφίσθη, πάντα κατενόει, τρὶς δὲ διέμενεν ἄπυρος.
<br class="lb"/>ἑνδεκάτῃ ὑπέστρεψεν, ἐπεῤῥίγωσε, πῦρ ἔλαβε. περὶ δὲ
<br class="lb"/>τεσσαρεσκαιδεκάτην ἤμεσε χολώδεα, ξανθὰ, ὑπόσυχνα, ἵδρωσεν,
<br class="lb"/>ἄπυρος, ἐκρίθη οὐκ ἀνάλγητος ἐκ τῶν αὐτῶν
<br class="lb"/>παθημάτων.</blockquote>
                      <a class="pb" href="#pb299" id="pb299">[p. 299]</a>
                      <p class="p autofirst">Ἐσώθη μὲν ἡ αὐτὴ, εἰ καὶ ἰσχυρὰ εἴρηκεν ἅπαντα
<br class="lb"/>νοσήματα, εἴ τε σφαλερώτερα· καὶ θαυμάζω γ’ ὅπως οὐδὲν
<br class="lb"/>ἔγραψε περὶ τῆς ἡλικίας αὐτῆς. καὶ μὴν μεμνῆσθαι προσήκει
<br class="lb"/>τῶν εἰρημένων ἕνεκα τοῦ γινώσκειν ἐν τῷ σπανίῳ
<br class="lb"/>διασωζομένας τινὰς ἐγκύμονας, ἐκ τοιούτων νοσημάτων,
<br class="lb"/>ἄνευ διαφθορᾶς τῶν ἐμβρύων. ἔτι δὲ κᾀκείνου μεμνῆσθαι
<br class="lb"/>προσήκει τοῦ τριῶν καὶ τεσσάρων μηνῶν δυσπαθέστατον
<br class="lb"/>τῶν ἄλλων εἶναι· καὶ τοῦτο γινώσκων αὐτὸς ἐν ἀφορισμοῖς
<br class="lb"/>εἶπε, τὰς κυούσας φαρμακεύειν, ἢν ὀργᾷ, τετράμηνα <span class="milestone">116</span>
<br class="lb"/>καὶ ἄχρις ἑπτὰ μηνῶν, ἧσσον δὲ ταύτας. τὰ δὲ νήπια καὶ
<br class="lb"/>τὰ πρεσβύτερα εὐλαβέεσθαι δεῖ. τοῖς μὲν οὖν παιδίοις οἵ
<br class="lb"/>τε δεσμοὶ καθ’ οὓς τῇ μήτρᾳ συμπεφύκασιν ἀσθενεῖς εἰσι
<br class="lb"/>καὶ τὸ σύμπαν σῶμα μαλακόν· τοῖς δὲ τῆς ἀποκυήσεως
<br class="lb"/>ἐγγὺς μεγάλοις οὖσι πολλῆς δεῖται τροφῆς, ἧς ἀποροῦντα
<br class="lb"/>πολλάκις ἐν τοῖς ὀξέσι νοσήμασι διαφθείρεται. διὸ καὶ χαλεπώτατόν
<br class="lb"/>ἐστι καλῶς διαιτηθῆναι νοσοῦσαν ὀξέως, εἰ μετὰ τοῦ
<br class="lb"/>ἐμβρύου ᾖ. εἰ μὲν γὰρ ὡς τὰς ἀκύμονας ἐνδεῶς τρέφεις,


<a class="pb" href="#pb300" id="pb300">[p. 300]</a>


διαφθείρεται τὸ κυούμενον. εἰ δ’ ἐκείνου στοχαζόμενος
<br class="lb"/>ἐκτενέστερον προσφέρεις αὐτὴν, κίνδυνος ἀποβάλλεσθαι τῇ
<br class="lb"/>κυούσῃ. διὰ ταῦτα μὲν τὰ τρίμηνα καὶ τετράμηνα μᾶλλον
<br class="lb"/>διασώζονται τῶν ἄλλων. τῇ δ’ οὖν νῦν προκειμένῃ κατὰ
<br class="lb"/>τὸν λόγον γυναικὶ καὶ τῶν οὔρων λευκῶν καὶ οὐκ ἀχρόων
<br class="lb"/>ὄντων ὅμως ἐγένετο σωθῆναι διὰ ῥώμην φύσεως, ἥτις ἐν
<br class="lb"/>νυκτὶ δι’ ἱδρώτων ἔπαυσε τὸν πυρετόν. οὐ μὴν βέβαιόν γε
<br class="lb"/>δυνατὸν ἦν γενέσθαι νόσημα κατὰ τὰς ἑξῆς ἡμέρας ἄχρι
<br class="lb"/>τῆς ια΄. ἐν ᾗ πάλιν μετὰ ῥίγους ὑποστρέψασα δι’ ἐμέτου
<br class="lb"/>καὶ ἱδρῶτος ἐκρίθη τελέως. ἐν γὰρ ταῖς ἀπὸ τῆς ε΄
<br class="lb"/>ἄχρι τῆς ια΄ τὰ γενόμενα συμπτώματα τοῦ νευρώδους ἦν
<br class="lb"/>γένους, οὐ τοῦ φλεβώδους ἢ ἀρτηριώδους. ἐν γοῦν τῇ ζ΄,
<br class="lb"/>φησὶ, τρόμος, ὑπεκαρώθη, σμικρὰ παρέκρουσε, τὰ δέ γε
<br class="lb"/>κατὰ τὰς φλέβας ἐπὶ τὸ βέλτιον ἦν πεττόμενα μετὰ τὴν ἐν
<br class="lb"/>τῇ ε΄ κρίσιν. ἐπὶ γοῦν τῆς στ΄ ἔγραψεν οὖρα λεπτὰ καὶ
<br class="lb"/>προσθεὶς τὰ οὐκ εὔχροα. καὶ τούτων μὲν μεμνῆσθαι χρήσιμον
<br class="lb"/>καὶ τὸ τῆς ε΄ ἡμέρας, ὅπως ἀγωνιστικὰς κρίσεις ἐπιφέρει·


<a class="pb" href="#pb301" id="pb301">[p. 301]</a>


καὶ γὰρ ὀλίγον <span class="milestone">392</span>ἔμπροσθεν ἄλλον ἄῤῥωστον
<br class="lb"/>ἔκρινε δι’ αἱμοῤῥαγίας καὶ νῦν δι’ ἱδρῶτος τὴν προκειμένην
<br class="lb"/>ἐν τῷ λόγω γυναῖκα, καίτοι τοῦ νοσήματος ἀμφοτέροις
<br class="lb"/>ἀπέπτου κατ’ ἐκείνην τὴν ἡμέραν ὄντος, διὸ μηδὲ τελέαν
<br class="lb"/>ἐποιήσατο τὴν κρίσιν.
</p>
                    </section>
                    <section id="body-1-1-3-31" class="div textpart section level5">
                      <blockquote class="quote lemma">Μελιδίῃ, ἣ κατέκειτο παρὰ τὸ τῆς Ἥρης ἱερὸν, ἤρξατο κεφαλῆς
<br class="lb"/>καὶ τραχήλου καὶ στήθεος πόνος ἰσχυρὸς, αὐτίκα δὲ
<br class="lb"/>πυρετὸς ὀξὺς ἔλαβε, γυναικεῖα δὲ σμικρὰ ἐπεφαίνετο, πόνοι
<br class="lb"/>τούτων ἁπάντων ξυνεχέες ἕκτῃ κωματώδης, ἀσώδης,
<br class="lb"/>φρικώδης, ἐρύθημα ἐπὶ γνάθων, σμικρὰ
<br class="lb"/>παρέκρουσε. ἑβδόμῃ ἵδρωσε, πυρετὸς διέλιπεν, οἱ
<br class="lb"/>πόνοι παρέμενον, ὑπέστρεψεν, ὕπνοι σμικροὶ, οὖρα διὰ
<br class="lb"/>τέλεος εὔχροα μὲν, λεπτὰ δὲ διαχωρήματα, χολώδη, δακνώδεα,
<br class="lb"/>κάρτα λεπτὰ, ὀλίγα, μέλανα, δυσώδεα διῆλθεν.


<a class="pb" href="#pb302" id="pb302">[p. 302]</a>


οὔροισιν ὑπόστασις λευκὴ, λείη, ἵδρωσεν, ἐκρίθη τελέως
<br class="lb"/>ἑνδεκαταίη.</blockquote>
                      <p class="p autofirst"><span class="milestone">117</span>Καὶ περὶ ταύτης ἐν ἀρχῇ μὲν ἔγραψε τὴν
<br class="lb"/>ἰδέαν τῶν οὔρων. ἐπὶ δὲ τῷ τέλει τῆς διηγήσεως ἔφη,
<br class="lb"/>οὖρα διὰ τέλεος εὔχροα μὲν, λεπτὰ δέ. τὰ μὲν γὰρ ἀκριβῶς
<br class="lb"/>λεπτὰ τὴν κατὰ φύσιν ἔχειν εὔχροιαν οὐ δύναται. μετρίως
<br class="lb"/>μὲν γάρ ἐστιν ὠχρὰ τὰ εὔχροα, λευκὰ δὲ τὰ τελείως
<br class="lb"/>λεπτά. καθ’ ὅσον δὲ ἐγχωρεῖ συνελθεῖν εὔχροιαν οὔρων
<br class="lb"/>λεπτότητι, κατὰ τοσοῦτον χρὴ ἀκούειν λέγοντα αὐτὸν, οὖρα
<br class="lb"/>διὰ τέλεος εὔχροα μὲν γενέσθαι, λεπτὰ δέ. φαίνεται δὲ
<br class="lb"/>καὶ αὕτη ἡ γυνὴ διὰ τὴν ἰσχὺν τῆς φύσεως σωθῆναι.
</p>
                    </section>
                  </section>
                </section>
                <section id="body-1-2" class="div textpart book level3">
                  <a class="pb" href="#pb480" id="pb480">[p. 480]</a>
                  <section id="body-1-2-1" class="div textpart chapter level4">
                    <section id="body-1-2-1-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ Γ.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Α.<a class="bookmark" href="#body-1-2-1-1"> §</a></h5>
                      <blockquote class="quote lemma"><span class="milestone">194</span>Πυθίων, ὅς ᾤκει παρὰ Γῆς ἱερόν.</blockquote>
                      <p class="p autofirst">Ἀπογεγράφθαι νοήσας αὐτὸ καθ’ ἑαυτὸ Πυθίων ὅς
<br class="lb"/>ᾤκει παρὰ Γῆς ἱερὸν, ἐπ’ ἄλλης ἀρχῆς τῶν γινομένων αὐτῷ
<br class="lb"/>τὴν διήγησιν ἀναγίνωσκε. βέλτιον γὰρ οὕτως ἡγεῖσθαι
<br class="lb"/>γεγράφθαι τὴν ῥῆσιν ἢ τὸ σχῆμα σόλοικον ἐξεπίτηδες


<a class="pb" href="#pb481" id="pb481">[p. 481]</a>


εὐθέως ἐν ἀρχῇ πεποιῆσθαι τὸν Ἱπποκράτην, μηδὲν ἄλλο
<br class="lb"/>τοιοῦτον σχῆμα καθ’ ὅλον τὸ βιβλίον γράψαντα, μήτ’ ἐν
<br class="lb"/>τῇ τῶν ἀῤῥώστων μήτ’ ἐν τῇ τοῦ λοιμοῦ διηγήσει. τινὲς
<br class="lb"/>μέντοι κατὰ δοτικὴν πτῶσιν ἔγραψαν, Πυθίωνι ὃς ᾤκει
<br class="lb"/>παρὰ Γῆς ἱερὸν, ἐκφεύγειν τὴν περὶ τοῦ σολοικισμοῦ ζήτησιν
<br class="lb"/>βουλόμενοι.
</p>
                    </section>
                    <section id="body-1-2-1-2" class="div textpart section level5">
                      <blockquote class="quote lemma">Ἤρξατο τρόμος ἀπὸ χειρῶν τῇ πρώτῃ, πυρετὸς ὀξὺς, λῆρος.</blockquote>
                      <p class="p autofirst">Τῇ πρώτῃ τῶν ἡμερῶν εὐθὺς ἅμα τῷ πυρέττειν ὀξέως
<br class="lb"/>δύο συμπτώματα γίνεσθαί φησι τῷ Πυθίωνι, τρόμον τῶν
<br class="lb"/>χειρῶν παραφροσύνην τέ τινα βραχεῖαν. εἴωθε γὰρ αὐτὸς
<br class="lb"/>ἄλλοτε ἄλλοις ὀνόμασιν ἐνδείκνυσθαι τὸ ποσὸν τῆς παραφροσύνης,
<br class="lb"/>ληρῆσαι καὶ παραληρῆσαι καὶ παραφρονῆσαι καὶ παρενεχθῆναι
<br class="lb"/>λέγων ἢ πάλιν παρακόψαι καὶ ἐκστῆναι, μανῆναί τε
<br class="lb"/>καὶ ἐκμανῆναι. εἴπερ οὖν ἐλήρησεν ὁ Πυθίων, εὔδηλον ὅτι μετρίως


<a class="pb" href="#pb482" id="pb482">[p. 482]</a>


παρεφρόνησεν. ἐμάθομεν δὲ τοῦ μὲν τρόμου τὴν αἰτίαν
<br class="lb"/>ἀῤῥωστίαν εἶναι τῆς κατὰ τοὺς μῦς δυνάμεως. παραφροσύνην
<br class="lb"/>δὲ γίνεσθαι, βλαβέντος ἐγκεφάλου κατὰ φλεγμονὴν
<br class="lb"/>ἢ πλεονεξίαν χολώδους χυμοῦ. τὸν δ’ ὀξὺν πυρετὸν
<br class="lb"/>ἕπεσθαι σηπεδόσι χυμῶν. εἰ μὲν οὖν καὶ τὰ προηγησάμενα
<br class="lb"/>τῆς νόσου καθάπερ ἐπ’ ἄλλων ἔγραψεν, οὕτω κᾀπὶ τοῦ
<br class="lb"/>Πυθίωνος ἐγεγράφει, τάχα ἂν ἐξ ἐκείνων ἂν ἡμῖν ἔνδειξίς
<br class="lb"/>τις ἐγένετο τῆς κατασκευῆς τοῦ νοσήματος. ἐπεὶ δ’ οὐ
<br class="lb"/>προσέθηκεν ἐξ ὦν προσέγραψε μόνων καὶ ἡμεῖς πειρασόμεθα
<br class="lb"/>τὴν εὕρεσιν αὐτῆς ποιήσασθαι, σὺν τῷ κᾀξ αὐτοῦ
<br class="lb"/>τοῦ μηδὲν γράψαι περὶ τῶν προηγησαμένων τῆς νόσου, γίνεσθαι
<br class="lb"/>τὴν ἔνδειξιν τῆς ἐν τῷ σώματι διαθέσεως. εἴτε γὰρ
<br class="lb"/>ἐκ γυμνασίων <span class="milestone">195</span>ἀκαίρων ἢ πότων ἢ ἀφροδισίων, ὡς
<br class="lb"/>εἴωθε γράφειν, εἴτ’ ἐξ ἄλλου τινὸς ἐξηλλαγμένου πολὺ τῆς
<br class="lb"/>συνήθους διαίτης, ἤρξατο πυρέττειν ὁ Πυθίων, οὐκ ἂν εἰπεῖν
<br class="lb"/>αὐτὸ παρέλιπεν. εὔδηλον οὖν ὅτι κατὰ πολὺν χρόνον
<br class="lb"/>λεληθότως ἡ κατασκευὴ τοῦ νοσήματος ἐγένετο. τῶν τοίνυν
<br class="lb"/>τρόμων τὴν μὲν ὡς ἂν εἴποι τις, αἰτίαν ἐχόντων συνεκτικὴν


<a class="pb" href="#pb483" id="pb483">[p. 483]</a>


ἀῤῥωστίαν τῆς δυνάμεως, ἀῤῥωστούσης δ’ αὐτῆς,
<br class="lb"/>ἤτοι κατὰ τὸν ἴδιον λόγον. ἢ διὰ πλῆθος βαρῦνον, ὁ μὲν τῇ
<br class="lb"/>βλάβῃ τῆς δυνάμεως ἑπόμενος τρόμος οὐδέποτ’ ἐν ἀρχῇ
<br class="lb"/>νόσου χωρὶς ἰσχυρᾶς νοσήσεως ἢ λιμοῦ καὶ κόπων, ἀγρυπνιῶν
<br class="lb"/>τε καὶ φροντίδων, ἔτι τε πρὸς τούτοις ἀφροδισίων ἀμέτρων,
<br class="lb"/>ὧν εἴπερ ἐγένετό τι, πάντως ἂν ὁ Ἱπποκράτης ἐμνημόνευσεν
<br class="lb"/>αὐτοῦ, κατὰ τὴν γραφὴν, ὡς εἴωθε. ἐπεὶ τοίνυν οὐδὲν
<br class="lb"/>ἔγραψε τοιοῦτον, διὰ πλῆθος ὑπολαβεῖν εὔλογόν ἐστι βαρύνεσθαι
<br class="lb"/>τὴν δύναμιν. ἐπεὶ δ’ οἵ τε τρόμοι περὶ τὰς χεῖρας
<br class="lb"/>ἐγένοντο, τὴν ἀρχὴν τῶν νεύρων ἐκ τοῦ κατὰ τὸν τράχηλον
<br class="lb"/>ἐχούσας νωτιαίου, ἔκ τε τοῦ ληρῆσαι τὸν ἄνθρωπον,
<br class="lb"/>ἔνδειξίς ἐστι τοῦ καὶ τὸν ἐγκέφαλον αὐτὸν ἤδη τινὰ δέχεσθαι
<br class="lb"/>μοχθηρὸν χυμὸν. ἐχρῆν οὖν ἐννοήσαντα τὸν Ἱπποκράτην
<br class="lb"/>κινδυνωδῶς ἔχειν τὸν ἄνθρωπον ἐπὶ φλεβοτομίαν
<br class="lb"/>ἐλθεῖν, ἤτοι κατὰ τὴν πρώτην ἡμέραν, εἰ μηδὲν ἄπεπτον
<br class="lb"/>ἐν τῇ γαστρὶ περιείχετο σιτίον, ἢ πάντως γε κατὰ τὴν δευτέραν,
<br class="lb"/>ἔτι δὲ μᾶλλον, ὅτι μετὰ τὴν τῆς πρώτης ἡμέρας
<br class="lb"/>διήγησιν αὐτὸς ἔγραψε.
</p>
                    </section>
                    <a class="pb" href="#pb484" id="pb484">[p. 484]</a>
                    <section id="body-1-2-1-3" class="div textpart section level5">
                      <blockquote class="quote lemma">Δευτέρῃ πάντα παρωξύνθη.</blockquote>
                      <p class="p autofirst">Φαίνεται γὰρ αὐξανόμενον, ὡς οὐ σμικρὸν οὐδ’ ἐπὶ τῇ
<br class="lb"/>τυχούσῃ διαθέσει τὸ νόσημα γεγονὸς, ἀλλ’ αὐτό τε μέγα
<br class="lb"/>καὶ τὴν αἰτίαν οὐκ εὐκαταφρόνητον ἔχον. ἐπεὶ δ’ οὐκ ἐπὶ
<br class="lb"/>Πυθίωνος μόνον, ἀλλὰ καὶ πολλῶν ἄλλων ἀῤῥώστων φαινομένων
<br class="lb"/>δεῖσθαι φλεβοτομίας, ἔξ ὦν αὐτὸς ἔγραψε τεκμαιρομένοις
<br class="lb"/>ἡμῖν οὐχ εὑρίσκεται προσγράφων αὐτὴν, ἀναγκαῖόν
<br class="lb"/>ἐστι δυοῖν θάτερον ὑπονοεῖν, ἢ μὴ φλεβοτομηθῆναι τοὺς
<br class="lb"/>ἀνθρώπους ἐκείνους ἢ παραλελεῖφθαι τὴν διήγησιν τοῦ βοηθήματος.
<br class="lb"/>τὸ μὲν οὖν μηδένα τῶν δεηθέντων αὐτοῦ φλεβοτομηθῆναι
<br class="lb"/>τῶν ἀπιθάνων ἐστὶν, ὡς στέργοντος ἀνδρὸς τὸ
<br class="lb"/>βοήθημα τοῦτο, καθάπερ ἐν τοῖς γνησιωτάτοις ἐδήλωσε
<br class="lb"/>βιβλίοις, ἀφορισμοῖς τε καὶ περὶ διαίτης ὀξέων καὶ τῷ περὶ
<br class="lb"/>ἄρθρων, ἐν αὐτῷ τε τούτῳ τῷ τρίτῳ τῶν ἐπιδημιῶν ἐπί
<br class="lb"/>τινος ἀῤῥώστου γράψας· ὀγδόῃ ἀγκῶνα ἔτεμον, ἐῤῥύη πολὺ

﻿
<a class="pb" href="#pb485" id="pb485">[p. 485]</a>


ὡς ἔδει. ὅπου γὰρ ὀγδοαῖον αὐτὸν ἐφλεβοτόμησε, πολὺ δή
<br class="lb"/>που μᾶλλον ἐν ταῖς προειρημέναις ἡμέραις εὔδηλός ἐστι
<br class="lb"/>
<span class="milestone">393</span>χρώμενος τῷ βοηθήματι. τὸ δὲ μὴ γράψαι καθ’ ἕκαστον
<br class="lb"/>ἄῤῥωστον ἐφ’ ὧν προσήχθη τὸ βοήθημα, τῶν σμικροτέρων
<br class="lb"/>αὐτοῦ μνημονεύοντα, μέχρι καὶ βαλάνου προθέσεως
<br class="lb"/>ἀπίθανόν ἐστιν. εἰ τοίνυν ἀτόπου τοῦ λόγου καθ’ ἑκάτερον
<br class="lb"/>ὄντος ἑλέσθαι χρὴ τὸ ἧττον <span class="milestone">196</span>ἄτοπον, ἡγοῦμαι παραλελῆφθαι
<br class="lb"/>μὲν καὶ ἐπὶ πολλῶν τὸ βοήθημα, παραλελεῖφθαι
<br class="lb"/>δ’ ὡς σαφὲς ἐν τῇ διηγήσει. καί με προσάγει τοῦτο μάλιστα
<br class="lb"/>τὸ προγεγραμμένον ἐπὶ τοὺς φλεβοτομηθέντας ὀγδοαίους.
<br class="lb"/>φαίνεται γὰρ ὡς σπάνιον μὲν τοῦτο γράψας, ὡς
<br class="lb"/>σύνηθες δὲ τὸ πρὸ τῆς ὀγδόης παραλιπών. εἰ γὰρ ἔν γε
<br class="lb"/>τοῖς γνησίοις συγγράμμασιν ἐπὶ τῶν μεγάλων νοσημάτων
<br class="lb"/>ἀεὶ χρῆται τῇ φλεβοτομίᾳ, συνεπιβλέπων αὐτῇ, δύο ταῦτα
<br class="lb"/>μόνα, τήν θ’ ἡλικίαν καὶ τὴν δύναμιν τοῦ κάμνοντος, ἔν τε
<br class="lb"/>τούτοις αὐτοῖς τῶν ἐπιδημιῶν ὀγδοαῖόν τινα φλεβοτομηθῆναί
<br class="lb"/>φησι, οὐδὲν ἄλλο δυνατὸν ἐπινοεῖν ἐστὶν ἢ ὅτι παρελήφθη


<a class="pb" href="#pb486" id="pb486">[p. 486]</a>


μὲν ἐπὶ τῶν καμνόντων τὸ βοήθημα, παρελείφθη δ’
<br class="lb"/>ὡς σαφὲς ἐν τῇ διηγήσει. περὶ μὲν δὴ τῆς φλεβοτομίας,
<br class="lb"/>ἐπεὶ κοινὸς ὁ λόγος ἁπάντων τῶν ἀῤῥώστων ἐστὶν, ἅπαξ
<br class="lb"/>ἀρκέσει λελέχθαι, καθάπερ καὶ τἄλλα ὅσα κοινά. περὶ δὲ
<br class="lb"/>τῶν ἰδίων καθ’ ἕκαστον ἡ ἐξήγησις ἔσται, τὴν ἀρχὴν ἀπὸ
<br class="lb"/>τοῦ Πυθίωνος, ὡς ἐνεστησάμεθα, ποιησαμένοις ἡμῖν.
</p>
                    </section>
                    <section id="body-1-2-1-4" class="div textpart section level5">
                      <blockquote class="quote lemma">Τρίτῃ τὰ αὐτά. τετάρτῃ ἀπὸ κοιλίης ὀλίγα ἄκρητα, χολώδεα
<br class="lb"/>διῆλθε. πέμπτῃ πέμπτῃ πάντα παρωξύνθη, τρόμοι παρέμενον,
<br class="lb"/>ὕπνοι λεπτοὶ, κοιλίη ἔστη. ἕκτῃ πτύελα ποικίλα,
<br class="lb"/>ὑπέρυθρα. ἑβδόμῃ στόμα παρειρύσθη. ὀγδόῃ πάντα παρωξύνθη,
<br class="lb"/>τρόμοι καὶ πάλιν παρέμενον, οὖρα δὲ κατ’ ἀρχὰς
<br class="lb"/>μὲν καὶ μέχρι τῆς ὀγδόης λεπτὰ, ἄχροα, ἔχοντα
<br class="lb"/>ἐναιώρημα ἐπινέφελον. δεκάτῃ ἵδρωσε, πτύελα ὑποπέπονα,
<br class="lb"/>ὑπεκρίθη, οὖρα ὑπόλεπτα περὶ κρίσιν. μετὰ δὲ κρίσιν


<a class="pb" href="#pb487" id="pb487">[p. 487]</a>


τεσσαρακοστῇ ἡμέρῃ ὕστερον, ἐμπύημα περὶ ἕδρην καὶ
<br class="lb"/>στραγγουριώδης ἐγένετο ἀπόστασις.</blockquote>
                      <p class="p autofirst">Τὰ μὲν ἄλλα τῆς ῥήσεως συμπτωμάτων ἔχει διήγησιν καὶ
<br class="lb"/>τῇ λέξει καὶ τῇ διανοίᾳ σαφῆ. πολλάκις γὰρ εἴωθε γενέσθαι
<br class="lb"/>τοῖς ὀξέως νοσοῦσι καὶ μεμαθήκαμεν αὐτῶν τὰς δυνάμεις
<br class="lb"/>κατὰ τὸ προγνωστικὸν καὶ τὸ πρῶτον αὐτῶν τούτων τῶν
<br class="lb"/>ἐπιδημιῶν. εἴρηται δ’ οὐκ ὀλίγα κἀν τῷ δευτέρῳ χρήσιμα
<br class="lb"/>πρὸς τὴν ἐπὶ τῶν ἀῤῥώστων ἐξήγησιν. ἐπὶ δὲ τῆς κατὰ
<br class="lb"/>τὴν ἕκτην ἡμέραν διηγήσεως εἰπὼν πτύελα ποικίλα ὑπέρυθρα,
<br class="lb"/>μὴ προσθεὶς δὲ μήτε πλευριτικὸν τὸν Πυθίωνα μήτε
<br class="lb"/>περιπνευμονικὸν γεγονέναι, ζήτησιν ἡμῖν ὑπελείπετο, πότερον
<br class="lb"/>καὶ ἄλλως δύναται γενέσθαι τοιαῦτα πτύσματα τοῖς
<br class="lb"/>νο<span class="milestone">197</span>σοῦσιν ὀξέως ἢ μόνοις τοῖς περιπνευμονικοῖς καὶ
<br class="lb"/>πλευριτικοῖς. φαίνεται καὶ ἄλλως ἡγεῖσθαι γίνεσθαι τοιαῦτα,
<br class="lb"/>ῥυέντων μὲν εἰς τὸν πνεύμονα χυμῶν μοχθηρῶν, ἀλλ’
<br class="lb"/>ὀλίγων παντάπασιν, ὡς μὴ φλεγμῆναι τὸ σπλάγχνον. ὅτι
<br class="lb"/>μὲν γὰρ οὐκ ᾖν οὔτε πλευριτικὸς οὔτε περιπνευμονικὸς εὔδηλόν


<a class="pb" href="#pb488" id="pb488">[p. 488]</a>


ἐστιν ἐκ τοῦ μὴ μνημονεῦσαι τὸν Ἱπποκράτην, μήτ’
<br class="lb"/>ὀνομαστὶ τῶν παθῶν τούτων, ἀλλὰ μηδ’ ἀπό τινος ἀχωρίστου
<br class="lb"/>συμπτώματος. εἰρήκει γὰρ ἂν ἢ πλευρᾶς ὀδύνην ἢ
<br class="lb"/>δύσπνοιαν. οὐ μὴν οὐδ’ ἀπὸ κεφαλῆς πεπονθυίας ὤφθη
<br class="lb"/>ποτὲ τοιαῦτα πτυσθέντα. μετὰ μέντοι βηχὸς καὶ δυσπνοίας
<br class="lb"/>καὶ πλευρᾶς ἀλγήματος ὁρᾶταί ποτε τοιαῦτα πτύσματα. καί
<br class="lb"/>τινας δύο καὶ χωρὶς πυρετοῦ τοιούτων πτυσθέντων χρώματα
<br class="lb"/>εἶδον, ὠχρῶν μετὰ βηχὸς ὄντων. ἀλλὰ τῷ μὲν ἑτέρῳ
<br class="lb"/>κατὰ βραχὺ πυρετίων μικρῶν γενομένων εἰς χρόνον ἡ διάθεσις
<br class="lb"/>ἐκταθεῖσα, παραμεινάντων τῶν πυρετῶν, φθινώδη
<br class="lb"/>τὸν ἄνθρωπον ἀπέδειξε, τῷ δ’ ἑτέρῳ χωρὶς πυρετοῦ τοιούτων
<br class="lb"/>πτυσθέντων ἡμέραις ἐφεξῆς ὀλίγαις οὐδὲν ἄτοπον ἠκολούθησε.
<br class="lb"/>εἰκὸς οὖν ἐστὶ κατὰ τὰ πρῶτα μέρη τοῦ θώρακος,
<br class="lb"/>καθ’ ἃ συνάπτει τοῖς ἐσχάτοις τοῦ τραχήλου σπονδύλοις,
<br class="lb"/>γεγονέναι τινὰ περιουσίαν οὐ πολλὴν, ἐφ’ ᾗ μηδὲ δύσπνοιαν
<br class="lb"/>ἀπαντῆσαι, διὰ τὸ μὴ συντελεῖν τι σαφὲς εἰς τὴν
<br class="lb"/>τῆς ἀναπνοῆς ἐνέργειαν τὸ πρῶτον μεσοπλεύριον, ἐν αὐταῖς


<a class="pb" href="#pb489" id="pb489">[p. 489]</a>


δὲ ταῖς ῥίζαις τῶν ἐπὶ τὰς χεῖρας ἀφικνουμένων νεύρων
<br class="lb"/>τῆς διαθέσεως γενομένης, βαρυνομένων τῶν νεύρων,
<br class="lb"/>τρομώδεις ἐργάσασθαι τὰς χεῖρας. ἐκ γὰρ τοῦ πρώτου μεσοπλευρίου
<br class="lb"/>καὶ τῶν ὑπερκειμένων δὲ σπονδύλων τὰ τοὺς
<br class="lb"/>μῦς τῶν χειρῶν κινοῦντα φύεται νεῦρα. μαρτυρεῖ δὲ τούτοις
<br class="lb"/>καὶ τὸ παραμεῖναι τοὺς τρόμους σὺν τοῖς πτύσμασι
<br class="lb"/>τοῖς ἐπιγενομένοις. ἡνίκα δ’ ἐν ἐκείνοις ἐφάνη τι πέψεως
<br class="lb"/>σημεῖον, οὔτε τοὺς τρόμους ἔτι γίνεσθαι καὶ παύσασθαι τὸ
<br class="lb"/>νόσημα, κρίσεως τῆς δι’ ἱδρώτων ἐπιγενομένης. καίτοι γε
<br class="lb"/>ἀπέπτων ὄντων τῶν οὔρων ὅμως ἡ πέψις ἔκρινε τῶν ἀναπτυομένων
<br class="lb"/>καὶ ἤνεγκε τὴν κρίσιν ὡς ἑκάτερον τῶν σημείων
<br class="lb"/>ὃ πέφυκε δηλοῦν μὴ διαψεύσασθαι. διττῆς γὰρ διαθέσεως
<br class="lb"/>τῷ νοσοῦντι γινομένης, μιᾶς μὲν τῆς πυρετώδους ἐπὶ τοῖς
<br class="lb"/>ἐν ταῖς φλεψὶ χυμοῖς, ἑτέρας δὲ τῆς εἰρημένης ἄρτι κατὰ
<br class="lb"/>τὸν θώρακα, τὴν μὲν προτέραν συνέβη μὴ παύσασθαι τελέως
<br class="lb"/>ἱδρῶσιν, ὡς ἂν ἔτ’ ἄπεπτον οὖσαν, παύσασθαι δὲ τὴν
<br class="lb"/>ἑτέραν, τῷ μηδὲν δ’ ὅλως ὑπολειφθῆναι τοῖς περὶ τὸν θώρακα.
<br class="lb"/>γράφει γοῦν αὐτὸς οὕτως· δεκάτῃ ἵδρωσε, πτύελα
﻿

<a class="pb" href="#pb490" id="pb490">[p. 490]</a>


ὑποπέπονα, ἐκρίθη, οὖρα ὑπόλεπτα περὶ κρίσιν· ἐνδεικνύμενος
<br class="lb"/>ἃ κατὰ τὸ προγνωστικὸν ἔγραψε περὶ τῶν λεπτῶν
<br class="lb"/>οὔρων ὄντων διττῶν, πρῶτα μὲν τάδε· ἔς τ’ ἂν πυῤῥόν τε
<br class="lb"/>ᾖ τὸ οὖρον καὶ λεπτὸν, ἄπεπτον εἴη τὸ νόσημα. δευτέρα
<br class="lb"/>δὲ τάδε· ὅσοι δ’ ἂν οὖρα λεπτὰ καὶ ὠμαλὰ οὐρέωσι πολὺν
<br class="lb"/>χρόνον, ἢν καὶ τὰ ἄλλα ὡς περιεσομένοισιν ᾖ σημεῖα, τούτοισιν
<br class="lb"/>ἀπόστασιν δεῖ προσδέχεσθαι εἰς τὰ κάτω τῶν φρενῶν
<br class="lb"/>χωρία. διὰ τοῦτο οὖν ἐπὶ τῇ τελευτῇ τῶν συμβάντων
<br class="lb"/>τῷ Πυθίωνι κατὰ λέξιν οὕτως ἔγραψε· μετὰ δὲ κρίσιν
<br class="lb"/>τεσσαρακοστῇ ἡμέρῃ ὕστερον ἐμπύημα περὶ ἕδρην καὶ στραγγουριώδης
<br class="lb"/>ἐγένετο ἀπόστασις. ἐπεὶ δὲ καὶ τρόμου χειρῶν
<br class="lb"/>καὶ λήρου κατὰ τὴν πρώτην εὐθέως ἡμέραν ἐμνημόνευσε
<br class="lb"/>καὶ κατὰ τὰς ἑξῆς ἔγραψε, πάντα παρωξύνθη, κατὰ δὲ
<br class="lb"/>τὴν ζ΄ ἡμέραν, προσέθηκε, στόμα παρειρύσθη, διορίσασθαι
<br class="lb"/>χρὴ πότερον αὐξανομένης τῆς περὶ τὸν ἐγκέφαλον κακώσεως
<br class="lb"/>ἢ μεθισταμένης κάτω τὸ στόμα κατεσπάσθη. φαίνεται
<br class="lb"/>δ’ ἐκ τῶν ἐφεξῆς εἰρημένων μετάστασις εἰς τὰ κάτω
<br class="lb"/>χωρία <span class="milestone">198</span>μᾶλλον, οὐ συμπάθεια πρὸς τὸν ἐγκέφαλον


<a class="pb" href="#pb491" id="pb491">[p. 491]</a>


αὐτοῖς γεγονέναι, τάχα μὲν φλεβοτομηθέντος ἀνθρώπου καὶ
<br class="lb"/>διὰ τοῦτο μεγάλως ὠφεληθέντος. ἀλλὰ καὶ κατὰ τὰς πρώτας
<br class="lb"/>ἡμέρας οὐδέπω τῶν πτυσμάτων οὐδὲ μικρὸν ἐφαίνετο
<br class="lb"/>τῆς ἐν τῇ πλευρᾷ διαθέσεως, οὐ διὰ τὴν κακοήθειαν αὐτῆς·
<br class="lb"/>ἴσμεν γὰρ ὅτι χαλεπώταται περιπνευμονίαι τε καὶ πλευρίτιδες
<br class="lb"/>εἰσὶν αἱ ἄπτυστοι, καθότι καὶ αὐτὸς Ἱπποκράτης
<br class="lb"/>ἐδίδαξεν. ἀλλὰ νῦν οὐ διὰ χαλεπότητα νομιστέον ἐν ταῖς
<br class="lb"/>πρώταις ἡμέραις πτυσθῆναι μηδὲν, ἀλλὰ διότι περὶ τὸ πρῶτον
<br class="lb"/>μεσοπλεύριον μόνον ἡ διάθεσις ἦν. εἰ δὲ καὶ χαλεπὴ
<br class="lb"/>καὶ κατὰ τοῦτο μόνον ἐγεγόνει, καὶ διὰ τοῦτο οὐδὲν ἐπτύετο.
<br class="lb"/>τῷ γοῦν τῆς φλεβοτομίας βοηθήματι δυνατόν ἐστιν ἀντισπασθέντων
<br class="lb"/>ἐνταῦθα πλεονε<span class="milestone">394</span>κτούντων χυμῶν
<br class="lb"/>ἀρχὴν πέψεως γεγονέναι τῇ διαθέσει κατὰ τὴν ἕκτην ἡμέραν,
<br class="lb"/>ἐν ᾗ πρῶτον ἐμνημόνευσε τῶν πτυσμάτων. ὃ δὲ περὶ
<br class="lb"/>τῆς δεκάτης ἡμέρας ἀνεβαλλόμην ἐρεῖν, ἐστὶ τοιοῦτον, οὔτ’
<br class="lb"/>ἐν τοῖς τῶν ἐπιδημιῶν τούτοις βιβλίοις ἐκρίθη τις βεβαίως
<br class="lb"/>δεκαταῖος οὔτ’ αὐτὸς ἀπεφήνατό που τὴν δεκάτην ἡμέραν


<a class="pb" href="#pb492" id="pb492">[p. 492]</a>


εἶναι κρίσιμον, ὥσπερ τὴν ἑνδεκάτην εἴρηκεν οὐκ ὀλιγάκις.
<br class="lb"/>ἔχεις δὲ τὰς ῥήσεις αὐτοῦ πάσας ἠθροισμένας ἐν τοῖς περὶ
<br class="lb"/>τῶν κρισίμων ἡμερῶν ὑπομνήμασιν, ἔνθα καὶ τεσσαρακοστὴ
<br class="lb"/>δείκνυται κρίνουσα τὰς νόσους, οὐχ ἡ τεσσαρακοστὴ
<br class="lb"/>δευτέρα, καθάπερ ᾠήθησαν ἔνιοι τῶν ὁλοκλήροις ἑβδομάσι
<br class="lb"/>τὰς περιόδους γίνεσθαι τῶν κρισίμων ἡμερῶν ὑπολαβόντων.
<br class="lb"/>εἰ δὲ διὰ μόνον τοῦτό τις ἡγεῖται τὸ νόσημα μὴ τελέως
<br class="lb"/>κριθῆναι, διότι δεκαταῖον ἵδρωσεν, οὐχ ἑνδεκαταῖος ὁ
<br class="lb"/>ὁ Πυθίων, οὐκ ὀρθῶς γινώσκει. τὸ γὰρ ἐλλιπὲς τῆς κρίσεως
<br class="lb"/>ἐκ τοῦ μηδέπω πεπέφθαι τὴν νόσον ἀναγκαῖον γίνεσθαι.
<br class="lb"/>πολλοὺς γοῦν καὶ αὐτὸς ὁ Ἱπποκράτης ἔγραψε καὶ
<br class="lb"/>ἡμεῖς ἐθεασάμεθα κριθέντας ἐν κρισίμοις ἡμέραις ἐλλιπῶς,
<br class="lb"/>διὰ μόνην τὴν τῶν οὔρων ἀπεψίαν. ἀμφοτέρων δ’ ἀλλήλοις
<br class="lb"/>συνελθόντων, τοῦ τε κατὰ μὲν δεκάτην ἡμέραν ἀσθενοῦς
<br class="lb"/>καὶ τῆς τῶν οὔρων ἀπεψίας, ἐχρῆν ἴσως μηδὲ κεκρίσθαι
<br class="lb"/>τὸν ἄνθρωπον ἢ μὴ ἐπὶ καλῷ τε καὶ κρισίμῳ. τάχ’ οὖν
<br class="lb"/>ἑνδεκάτῃ γεγραμμένον, οὐ δεκάτῃ, κατ’ ἀρχὰς εὐθέως ἡμαρτήθη,
<br class="lb"/>καθάπερ καὶ ἄλλα πολλὰ φαίνεταί τινα διὰ τοὺς


<a class="pb" href="#pb493" id="pb493">[p. 493]</a>


πρώτως ταῦτα γράψαντας ἀμεληθέντα, διαμένει μέχρι παντός.
<br class="lb"/>ἀλλὰ περὶ μὲν τῆς δεκάτης ἡμέρας ἱκανὰ καὶ ταῦτα.
<br class="lb"/>σκέψασθαι δ’ ἄμεινόν ἐστι μὴ κατὰ τὸ πάρεργον ὁποῖόν
<br class="lb"/>τι τὸ ἐπινέφελον ἐναιώρημα νομιστέον ὑπάρχειν. ἐν μὲν
<br class="lb"/>γὰρ τῷ προγνωστικῷ γέγραπται· νεφέλαι δ’ ἐμφερόμεναι
<br class="lb"/>ἐν τοῖσιν οὔροισι λευκαὶ μὲν ἀγαθαὶ, μέλαιναι δὲ φαῦλαι.
<br class="lb"/>οὔτ’ οὖν οὖρον ἐπινέφελον οὔτ’ ἐναιώρημα κατὰ τὸ προγνωστικὸν
<br class="lb"/>εἴρηται. καίτοι γ’ ἀκριβῶς ἅπασαν ἐν ἐκείνῳ
<br class="lb"/>τῷ βιβλίῳ διδάξαντος αὐτοῦ τὴν ἀπὸ τῶν οὔρων πρόγνωσιν
<br class="lb"/>ἐν τοῖς ὀξέσι νοσήμασιν. οὐ μὴν οὐδὲ τῶν ἐξηγησαμένων
<br class="lb"/>τὸ προκείμενον βιβλίον ἐξηγήσατό τις ὁποῖον εἶναι
<br class="lb"/>βούλεται τὸ ἐπινέφελον οὖρον ὁ Ἱπποκράτης. ἐγὼ τοίνυν
<br class="lb"/>ἃ ἐμοὶ δοκεῖ ζητήσαντι περὶ αὐτοῦ λέγειν οὐκ ὀκνήσω. τὸ
<br class="lb"/>τῆς νεφέλης ὄνομα κατὰ μεταφορὰν ἀπὸ τοῦ περιέχοντος
<br class="lb"/>ἡμᾶς ἐπὶ τῶν οὔρων εἰώθασιν οἱ ἰατροὶ λέγειν, εἶθ’ Ἱπποκράτους
<br class="lb"/>πρώτου τὴν προσηγορίαν τήνδε κατά τινος ἰδέας
<br class="lb"/>ἐναιωρημάτων ἢ οὔρων, εἴτε καὶ ἄλλου τινὸς αὐτοῖς θεμένου.
<br class="lb"/>ὥσπερ οὖν ἐν τῷ περιέχοντι ποτὲ μὲν ζοφώδης γίνεται


<a class="pb" href="#pb494" id="pb494">[p. 494]</a>


κατάστασις, πεπυκνωμένου νεφέλαις μελαίναις αὐτοῦ,
<br class="lb"/>ποτὲ δὲ ἀκριβὴς καὶ ἀνέφελος φαίνεται καὶ διεσπασμέναι
<br class="lb"/>τινὲς ὁρῶνται κατ’ αὐτὸ <span class="milestone">199</span>νεφέλαι καὶ λέγεται τηνικαῦτα
<br class="lb"/>τὸ περιέχον ἐπινέφελον, ἐν ᾧ καιρῷ κατὰ τὴν χρόαν
<br class="lb"/>τῶν νεφελῶν οὔτε μέλαιναν ἀκριβῶς οὔτε λαμπρὰν ὁρῶμεν,
<br class="lb"/>ἀλλ’ ἐν τῷ μεταξὺ τούτων, οὕτω μοι δοκεῖ καὶ οὖρον καὶ
<br class="lb"/>ἐναιώρημα καλεῖν ἐπινέφελον ὁ Ἱπποκράτης, ὃ μήτε λευκόν
<br class="lb"/>ἐστι τὴν χρόαν μήτ’ ἤδη μέλαν ἀκριβῶς, ἀλλ’ ἐν τῷ μεταξύ.
<br class="lb"/>καὶ τοίνυν ὑπὸ τοῦ Πυθίωνος ὑπολαβεῖν χρὴ τοιοῦτον
<br class="lb"/>ἐναιώρημα γεγονέναι. λευκὸν μὲν γὰρ εἴπερ ἦν, οὐκ ἂν
<br class="lb"/>ἐλλιπῆ τὴν κρίσιν εἰργάσατο, καθάπερ γ’ εἰ καὶ μέλαν, οὐκ
<br class="lb"/>ἂν ἀγαθήν. ἐπεὶ δ’ οὖν ἦν μέσον λευκοῦ τε καὶ μέλανος,
<br class="lb"/>ἀγαθὴ μὲν ἐγένετο κρίσις, ἀλλ’ ἐλλιπής. τὸ δὲ ὑπόλοιπον
<br class="lb"/>κατὰ τὴν τεσσαρακοστὴν ἡμέραν εἰς ἀπόστασιν ἧκε διττὴν,
<br class="lb"/>ἣν αὐτὴν οὐχ ἡγοῦνται ὀρθὴν, μᾶλλον δὲ οὐδ’ αὐτὴν ἐξηγοῦνται
<br class="lb"/>ὀρθὴν κατὰ συμπάθειαν τῆς εἰς τὴν ἕδραν ἀποστάσεως
<br class="lb"/>οἰόμενοι γεγονέναι τῷ Πυθίωνι τὴν στραγγουρίαν,

﻿
<a class="pb" href="#pb495" id="pb495">[p. 495]</a>


Ἱπποκράτους αὐτοῦ ποτὲ μὲν ἁπλῶς γράφοντος γενέσθαι τὴν
<br class="lb"/>στραγγουρίαν, ἐνίοτε δ’ οὐχ ἁπλῶς, ἀλλὰ προστιθέντος αὐτῇ
<br class="lb"/>τὸ τῆς ἀποστάσεως ὄνομα, καθάπερ κἀν τῷ πρώτῳ τῶν
<br class="lb"/>ἐπιδημιῶν ἐν τῇ δευτέρᾳ καταστάσει. γράφει γοῦν ὧδε·
<br class="lb"/>μόνον δὲ χρηστὸν καὶ μέγιστον τῶν γινομένων σημείων καὶ
<br class="lb"/>πλείστους εἰρύσατο τῶν ὄντων ἐν τοῖσι μεγίστοισι κινδύνοισιν,
<br class="lb"/>οἷσιν ἐπὶ τὸ στραγγουριῶδες ἐτρέπετο καὶ ἐς τοῦτο
<br class="lb"/>ἀπόστασις ἐγένετο. προσαγορεύοντος γὰρ ἀποστάσεις αὐτοῦ
<br class="lb"/>καὶ τὰς κατ’ ἔκκρισιν τῶν λυπούντων χυμῶν γινομένας,
<br class="lb"/>οὐ μόνον τὰς κατὰ ἀπόθεσιν, εἰκότως. ὥσπερ εἰς δυσεντερίαν
<br class="lb"/>ἐν ἑτέροις, οὕτως νῦν εἰς στραγγουρίαν ἀποστάσεις
<br class="lb"/>εἴρηκε γεγονέναι, καθαιρομένης τῆς ἐν ταῖς φλεψὶ κακοχυμίας
<br class="lb"/>δι’ ἀμφοτέρων τῶν ἐκκρίσεων. τοῦτο γοῦν ἐν αὐτῇ τῇ
<br class="lb"/>δευτέρᾳ καταστάσει τῶν οὔρων ὀλίγον ἔμπροσθεν ἧς ἄρτι
<br class="lb"/>παρεθέμην ῥήσεως αὐτὸς ἔγραψεν ὡδί. στραγγουριώδεα οὐ
<br class="lb"/>νεφριτικὰ, ἀλλὰ τούτοισι ἀντ’ ἄλλων ἅλλα· τουτέστιν ἀντὶ
<br class="lb"/>τῆς ἐν ταῖς φλεψὶ κακοχυμίας καὶ τῶν ταύτῃ πυρετῶν ἀκολουθούντων


<a class="pb" href="#pb496" id="pb496">[p. 496]</a>


αἱ καθάρσεις ἐγένοντο, τῶν μοχθηρῶν χυμῶν ἐκκρινομένων
<br class="lb"/>διὰ τῆς κύστεως, ὥσπερ ἐνίοτε διὰ τῶν ἐντέρων. ἡ τοίνυν
<br class="lb"/>δῆξις ἡ ἀπὸ τῶν ἐκκρινομένων δριμέων ὄντων εἰργάζετο τὴν
<br class="lb"/>στραγγουρίαν. ἐδείχθη γὰρ ἡ κύστις ἐπὶ τὴν ἀπόκρισιν
<br class="lb"/>ὁρμῶσα τῶν οὔρων ἐν ταῖς στραγγουρίαις, πρὶν ἀξιολόγως
<br class="lb"/>ὑπ’ αὐτῶν πληρωθῆναι, διὰ διττὴν αἰτίαν, ἤτοι τὸ μὴ φέρειν
<br class="lb"/>αὐτῶν τὴν ποιότητα καὶ δακνωδῶν γενομένων ἢ τὸ δι’
<br class="lb"/>ἀῤῥωστίαν βαρύνεσθαι πρὶν ἀθροισθῆναι, κᾂν ὀλίγον παντάπασιν
<br class="lb"/>ᾖ. τοιαύτην οὖν ἔφη τινὰ καὶ τῷ Πυθίωνι τὴν
<br class="lb"/>ἀπόστασιν ἤδη γενέσθαι, μὴ γράψας ἁπλῶς οὕτως ὅτι
<br class="lb"/>στραγγουριώδης ἐγένετο. ἔχει γὰρ ἡ ῥῆσις ὡδί· ἐμπύημα περὶ
<br class="lb"/>ἕδραν καὶ στραγγουριώδης ἐγένετο ἀπόστασις, ἀλλὰ προσθεὶς τὸ
<br class="lb"/>ἀπόστασιν ἔχειν. ἀλλὰ τὰ μὲν τοιαῦτα δυοῖν θάτερον, ἢ
<br class="lb"/>παρατρέχουσιν ἢ κακῶς ἐξηγοῦνται πολλοὶ τῶν ἐξηγητῶν,
<br class="lb"/>χρονίζουσι δ’ οὐκ ἀναγκαίως, ὑπὲρ ὧν ἅπαξ ἐν τῷδε διαλεχθῆναι
<br class="lb"/>βούλομαι. ἐγὼ μὲν ᾤμην ἄμεινον εἶναι τὰ πολλῷ
<br class="lb"/>χρόνῳ ζητηθέντα μοι καὶ μετὰ κρίσεως ἀσφαλῶς εὑρεθέντα
<br class="lb"/>μόνα γράφειν, ἄνευ τῶν εἰς τοὺς κακῶς ἐξηγησαμένους ἐλέγχων.


<a class="pb" href="#pb497" id="pb497">[p. 497]</a>


ἐπεὶ δ’ ἔνιοι μὲν διὰ τοῦ μηδ’ ὅλως πεπαιδεῦσθαι
<br class="lb"/>κατὰ μηδὲν τῶν ὄντων παιδίων, ἀναγινώσκοντες ἐνίοτε παρά
<br class="lb"/>τισι τῶν γραψάντων ἐξηγήσεις ξένας, αὐτῷ τούτῳ μόνῳ
<br class="lb"/>τῷ ξένῳ συναρπασθέντες ἐπαινοῦσι, διὰ τοῦτ’ ᾠήθην
<br class="lb"/>ἄμεινον εἶναι κᾂν ἅπαξ αὐτῶν που μνημονεῦσαι τῶν οὕτως
<br class="lb"/>ἐξηγουμένων, εἰρηκότος γε καὶ αὐτοῦ τοῦ Ἱπποκράτους. τὸ
<br class="lb"/>γὰρ ξενοπρεπὲς <span class="milestone">200</span>οὔπω ξυνιέντες μᾶλλον ἐπαινέουσι
<br class="lb"/>ἢ τὸ σύνηθες, ὃ ἤδη οἴδασιν ὅτι χρηστὸν καὶ τὸ ἀλλόκοτον
<br class="lb"/>μᾶλλον ἢ εὔδηλον. ὅπως οὖν προειδότες οἱ τοῖς ἡμετέροις
<br class="lb"/>ὑπομνήμασιν ἐντυγχάνοντες ὁποῖοί τινες οἱ τρόποι
<br class="lb"/>τῶν μοχθηρῶν ἐξηγήσεων εἰσὶν γνωρίζειν αὐτοὺς δύνανται,
<br class="lb"/>μακρότερον ἐνταῦθα περὶ πασῶν αὐτῶν ἔγνων γράψαι. καί
<br class="lb"/>μοι μηδεὶς ἀχθέσθω τῷ μήκει τοῦ λόγου, μέλλων ἔχειν
<br class="lb"/>αὐτὸν ἀεὶ βοηθὸν εἰς τὴν τῶν φαύλων ἐξηγήσεων διάγνωσιν.
<br class="lb"/>ἓν μὲν οὖν εἶδός ἐστιν αὐτῶν ὁποῖόν τι καὶ κατὰ τὸν
<br class="lb"/>προκείμενον ἄῤῥωστον ἐποιήσαντό τινες, ὧν ἑνὸς παραγράψω
<br class="lb"/>τὴν ῥῆσιν αὐτοῖς ὀνόμασιν, ἵνα μή τις οἰηθῇ με καταψεύδεσθαι
<br class="lb"/>τἀνδρός. τὸ μέντοι τῆς Γῆς ἱερὸν μή ποτε ὑπὲρ


<a class="pb" href="#pb498" id="pb498">[p. 498]</a>


τοῦ δεῖξαι τὴν αἰτίαν ἀφ’ ἧς τρόμος τῶν χειρῶν καὶ τὸ
<br class="lb"/>νοσεῖν αὐτῷ ἐγένετο, ὡς τῇ διὰ τὴν ἐποχὴν τῶν ἐπιμηνίων
<br class="lb"/>γινομένην, ὡς εἰκὸς, διὰ τὴν τοῦ μορίου ἀργίαν. καὶ
<br class="lb"/>πάλιν ἐν τῷ ἕκτῳ ἱστορεῖ, ἀνδρὸς ἀποδήμου γινομένου, ἀργευσαμένην
<br class="lb"/>τῷ μορίῳ τὴν γυναῖκα ἀναληφθέντων τῶν ἐπιμηνίων
<br class="lb"/>εἰς τὸ στόμα φῦσαι πώγωνα. καὶ τί γὰρ ἄλλο ἢ
<br class="lb"/>ἀνδρωθῆναι τὴν γυναῖκα; οὕτως οὖν καὶ Πυθίων ἀποσχόμενος
<br class="lb"/>συνουσίας διὰ τὴν πρὸς <span class="milestone">395</span>μόνον ἐπιμέλειαν τὸ
<br class="lb"/>ἱερὸν νόσον ὑπομένει. αὕτη μὲν ἑνὸς τῶν ἐξηγητῶν ἐστὶ
<br class="lb"/>ῥῆσις, ἑαυτὸν καταβάλλοντος ἐκ τοῦ πολλάκις μὲν ὀνομαστὶ
<br class="lb"/>μνημονεῦσαί τινων οἰκήσεων τὸν Ἱπποκράτην, μὴ πασῶν δ’
<br class="lb"/>αὐτῶν, ἀλλ’ ὀλιγίστων παντάπασιν ἐξήγησιν γράψαι. εἰ γὰρ
<br class="lb"/>οὐκ ἀργῶς αἱ οἰκήσεις τῶν νοσησάντων ἐγράφησαν, ἀλλὰ
<br class="lb"/>συνδείκνυταί τι τῶν εἰς τὴν τέχνην χρησίμων, οὐκ ὀρθῶς
<br class="lb"/>ἐποίησεν, ἐπ’ ὀλίγων μὲν ἀῤῥώστων ἐξηγησάμενος αὐτῶν
<br class="lb"/>τὴν δύναμιν, ἐπὶ δὲ τῶν ἄλλων, καίτοι παμπόλλων ὄντων
<br class="lb"/>παραλιπὼν, οἷον εὐθέως ἐπὶ τοῦ πρώτου γραφέντος κατὰ
<br class="lb"/>τὸ πρῶτον τῶν ἐπιδημιῶν. Φιλίσκος γὰρ, φησὶν, ᾤκει
<br class="lb"/>παρὰ τὸ τεῖχος. εἶθ’ ἑξῆς πάλιν, Ἐπικράτεος γυναῖκα, ἣ


<a class="pb" href="#pb499" id="pb499">[p. 499]</a>


κατέκειτο παρὰ Ἀρχηγέτην. καὶ πάλιν, Ἐρασῖνος, ὃς ᾤκει
<br class="lb"/>παρὰ Βοώτου χαράδρῃ. εἶθ’ ἑξῆς, τὸν Κλαζομένιον, ὃς κατέκειτο
<br class="lb"/>παρὰ τὸ Φρυνιχίδεω φρέαρ. εἶτ’ αὖθις ἐπί τινος γυναικὸς,
<br class="lb"/>τὴν Δρομεάδεω, φησὶ, γυναικὸς θυγατέρα τεκοῦσαν.
<br class="lb"/>εἶτ’ ἐπ’ ἄλλης πάλιν γυναικὸς ἣ κατέκειτο ἐν ἀκτῇ. ἐν αὐτῷ
<br class="lb"/>τε τούτῳ τῷ τρίτῳ τῶν ἐπιδημιῶν ἑτέρους πολλοὺς ἂν
<br class="lb"/>εὕροις γεγραμμένους ἀῤῥώστους μετὰ τῶν οἰκήσεων ἐν αἷς
<br class="lb"/>ᾤκουν, ἃς οὐδ’ ὅλως ἐξηγοῦνται. Χαιρίων οὖν, φησὶν, ὃς κατέκειτο
<br class="lb"/>παρὰ Δημαινέτῳ· μετ’ αὐτὸν ἑξῆς, τὴν Εὐρυάνακτος
<br class="lb"/>θυγατέρα παρθένον πῦρ ἔλαβεν· εἶθ’ ἑξῆς, ἡ κυναγχικὴ
<br class="lb"/>παρὰ Ταβίωνι. καὶ μετ’ αὐτὴν πάλιν, τὸ μειράκιον, ὃ κατέκειτο
<br class="lb"/>ἐπὶ ψευδέων ἀγορῇ. καὶ τί δεῖ πολλὰ παραγράφειν,
<br class="lb"/>ὅλου σχεδὸν τοῦ βιβλίου πεπληρωμένου τῆς τοιαύτης γραφῆς;
<br class="lb"/>ἀλλ’ ἐπὶ τὸ προκείμενον ἰτέον, παμπόλλων γὰρ ἀῤῥώστων
<br class="lb"/>οὕτω γεγραμμένων περὶ πάντων πεποιῆσθαι τὴν ἀπὸ
<br class="lb"/>τῶν οἰκήσεων ἐξήγησιν ἢ μηδ’ ἐφ’ ἑνός. ἀλλ’ ἔνιοί γε τῶν
<br class="lb"/>ἐξηγουμένων τὰ βιβλία κατεγνώκασιν εἰς τοσοῦτον τῶν
<br class="lb"/>ἀκροατῶν, ὡς ἐγώ ποτε ἐν Ἀλεξανδρείᾳ καὶ τοιαύτης ἐξηγήσεως

﻿
<a class="pb" href="#pb500" id="pb500">[p. 500]</a>


ἤκουσα περί τινος ἐν τῷ πρώτῳ τῶν ἐπιδημιῶν αῤῥώστου
<br class="lb"/>γεγραμμένου κατὰ τὴν ῥῆσιν, ἧς ἡ ἀρχή· Σιληνὸς,
<br class="lb"/>ὃς ᾤκει ἐπὶ τοῦ Πλαταμῶνος. ἐν γὰρ τῷ διηγεῖσθαι τὰ
<br class="lb"/>συμβάντα τούτῳ καὶ τοιαύτην τινὰ ῥῆσιν ἔγραψεν ὁ Ἱπποκράτης.
<br class="lb"/>νυκτὸς οὐδὲν ἐκοιμήθη, λόγοι πολλοί. τούτοις
<br class="lb"/>οὖν ἐπεφώνησεν ὁ ἐξηγούμενος τὸ σύγγραμμα, Σιληνὸς γὰρ
<br class="lb"/>ἦν. οἱ μαθηταὶ δ’ ἀναπηδήσαντες ἐκεκράγεσαν ὑπερθαυμάζοντες.
<br class="lb"/>ἔνιοι δὲ τῶν ἐξηγουμένων εἰς τοσοῦτον ἥκουσι
<br class="lb"/>
<span class="milestone">201</span>περιεργείας ὥστε ζητοῦσι πότερον ἐπὶ τοῦ Πλαταμῶνος
<br class="lb"/>ὁ Σιληνὸς ᾤκει. τινὲς μὲν διὰ τοῦ μ Πλαταμῶνος,
<br class="lb"/>ἔνιοι δὲ διὰ τοῦ ν Πλατανῶνος. ὡσαύτως δὲ ζητοῦσιν
<br class="lb"/>οἱ τοιοῦτοι τῶν ἐξηγητῶν, ὅταν Ἱπποκράτης εἴπῃ, κατέκειτο
<br class="lb"/>κατὰ τὸ θέατρον, ἆρά γε θέητρον ἄμεινον γράφειν
<br class="lb"/>ἢ θέατρον. ἀλλὰ τῶν μὲν εἰς τὰ τοιαῦτα τὸν χρόνον ἀναλισκόντων
<br class="lb"/>κατεγνώκασι, τοὺς δὲ διὰ τῶν ἔν τε τῷ προῤῥητικῷ
<br class="lb"/>καὶ ταῖς Κωακαῖς προγνώσεσι γεγραμμένων ἐξηγουμένους
<br class="lb"/>τὰ κατὰ τοὺς νοσοῦντας ἐν τοῖς βιβλίοις εἰρημένα
<br class="lb"/>πολλοὶ θαυμάζουσιν. ἐδείχθη δ’ ἐπὶ πλείστων ἡ μοχθηρία


<a class="pb" href="#pb501" id="pb501">[p. 501]</a>


τῶν ἐν τῷ προῤῥητικῷ γεγραμμένων ἔν τισιν ὑπομνήμασιν,
<br class="lb"/>ἃ ἐποιησάμην εἰς αὐτό. φαίνεται γὰρ ὁ γράψας ἐκεῖνο
<br class="lb"/>τὸ βιβλίον πολλάκις ἐξ ἑνὸς ἢ δυοῖν τῶν κατὰ μέρος ὀφθέντων
<br class="lb"/>αὐτῷ καθολικὰς ἀποφάσεις ποιούμενος. ἐδείχθη γὰρ
<br class="lb"/>καὶ συνδρομὰς γράφων πολλὰς ἐξ ἀνομογενῶν σημείων ἠθροισμένας.
<br class="lb"/>ἐπεδείχθη δὲ καὶ ὡς ἡ τοιαύτη διδασκαλία τοσοῦτον
<br class="lb"/>πλῆθος ἔχει συνδρομῶν, ὡς μηδ’ ἀριθμηθῆναι δύνασθαι.
<br class="lb"/>καὶ πρὸς τούτοις γ’ ἔτι καὶ τοῦτ’ ἐδείχθη κατὰ
<br class="lb"/>ἐξήγησιν, ὦν ἔγραψεν ὁ τὸ προῤῥητικὸν συνθεὶς, ὡς οὐκ
<br class="lb"/>ἐνδέχεται διδασκαλίαν ἑτέραν ἀμείνονα γενέσθαι τῆς κατὰ
<br class="lb"/>τὸ προγνωστικὸν ὑφ’ Ἱπποκράτους γεγονυίας, ἑνὸς ἑκάστου
<br class="lb"/>τὴν δύναμιν σημείου αὐτοῦ διδάξαντος ἰδίᾳ. μηδὲ γὰρ ἄλλως
<br class="lb"/>δύνασθαι πολλῶν ἅμα συνελθόντων προγνωσθῆναί τι.
<br class="lb"/>τοῖς μὲν οὖν ἀνεγνωκόσιν ἀμφότερα τὰ βιβλία, τό τε προγνωστικὸν
<br class="lb"/>καὶ τὸ προῤῥητικὸν, οἶδ’ ὅτι σαφῆ τὰ νῦν εἰρημένα
<br class="lb"/>πάντ’ ἐστίν. εἰ δὲ καὶ τοῖς ἡμετέροις ὑπομνήμασιν
<br class="lb"/>εἰς αὐτὰ προεντετυχηκώς τις εἴη καὶ χωρὶς τῶν νῦν εἰρημένων
<br class="lb"/>ὑπ’ ἐμοῦ γινώσκειν δύναται τὸ μοχθηρὸν τῆς τοιαύτης
<br class="lb"/>ἐξηγήσεως. τοὺς δ’ οὐκ ἀνεγνωκότας ἐπ’ ἐκεῖνα μὲν


<a class="pb" href="#pb502" id="pb502">[p. 502]</a>


ἀφικέσθαι πρότερον ἀξιῶ, μετὰ ταῦτα δὲ πάλιν ἐνταῦθα
<br class="lb"/>παραγενομένους ἀκοῦσαί τε καὶ κρῖναι τὰ πρὸς ἐμοῦ εἰρημένα.
<br class="lb"/>λαβὼν γὰρ ἔναγχός τι τῶν εἰς τὸ προκείμενον βιβλίον
<br class="lb"/>ὑπὸ Λύκου τοῦ Μακεδόνος ὑπομνημάτων γεγονότων,
<br class="lb"/>εὗρον ἐν τῇ τοῦ Πυθίωνος ἐξηγήσει τρεῖς ῥήσεις ἐκ τοῦ
<br class="lb"/>προῤῥητικοῦ γεγραμμένας, ὃς ἐπὶ μὲν τῆς πρώτης κατὰ
<br class="lb"/>λέξιν οὕτως ἔλεγεν. αἱ τρομώδεες, ἀσαφέες, ψηλαφώδεες
<br class="lb"/>παρακρούσιες πάνυ φρενιτικαὶ, ὡς καὶ Διδυμάρχῳ ἐν Κῷ.
<br class="lb"/>ἐπὶ δὲ τῆς δευτέρας ὧδε· τὰ τρομώδεα γενόμενα ἐφ’ ἱδρῶσι
<br class="lb"/>φιλυπόστροφα. καὶ ἡ τρίτη δὲ κατὰ λέξιν τήνδε ἐγέγραπτο.
<br class="lb"/>τὰ δ’ ἐπὶ ταραχώδεσιν ἀγρύπνοισιν οὖρα ἄχροα, μέλασιν
<br class="lb"/>ἐναιωρεύμενα, παρακρουστικά. αὗται μὲν αἱ ἐκ τοῦ προῤῥητικοῦ
<br class="lb"/>ῥήσεις ὑπὸ τοῦ Λύκου προσεγράφησαν, ὡς εἰρηκότος
<br class="lb"/>οὕτω Κοΐντου κατὰ τὴν ἐξήγησιν τοῦ προκειμένου
<br class="lb"/>Πυθίωνος. ἐμοὶ, ἐπειδήπερ ἠναγκάσθην τὰ κακῶς εἰρημένα
<br class="lb"/>διελέγχειν, καίτοι διὰ τῶν ἔμπροσθεν ὑπομνημάτων πεφυλαγμένος
<br class="lb"/>αὐτὸ πρᾶξαι, βέλτιον εἶναι δοκεῖ τῶν τοιούτων


<a class="pb" href="#pb503" id="pb503">[p. 503]</a>


ἐξηγήσεων μοχθηρίαν δηλῶσαι. πρῶτον μὲν οὖν οὐδ’ ἐφαρμόττει
<br class="lb"/>τοῖς νῦν εἰρημένοις ἐπὶ τοῦ Πυθίωνος ἡ τοῦ προῤῥητικοῦ
<br class="lb"/>ῥῆσις. οὔτε γὰρ μετὰ σιγῆς ἐφρενίτισεν οὔτε πάνυ
<br class="lb"/>φρενιτικὸς ἐγένετο. δέδεικται δ’ ἡμῖν ἐξηγουμένοις τὸ προῤῥητικὸν
<br class="lb"/>ὁποῖαί τέ τινες εἰσὶν αἱ μετὰ σιγῆς παραφροσύναι
<br class="lb"/>καὶ διὰ τί πάνυ φρενιτικὰς εἶπεν αὐτὰς, ὧν οὐδέτερον
<br class="lb"/>ἐπὶ τοῦ Πυθίωνος ἐγένετο· καὶ γὰρ οὔτ’ ἄνευ σιγῆς ἐλήρει
<br class="lb"/>καὶ μετρίως ἐφρενίτισεν. ἡ δὲ δευτέρα ῥῆσις, καθ’ ἣν λέγει,
<br class="lb"/>τὰ τρομώδεα γινόμενα ἐφ’ ἱδρῶσι φιλυπόστροφα, τοὐναντίον
<br class="lb"/>δείκνυται τοῦ συμβάντος τῷ Πυθίωνι, μὴ γινομένων,
<br class="lb"/>ἀλλ’ ἐξ ἀρχῆς μὲν συνεισβαλλόντων, <span class="milestone">202</span>ὕστερον
<br class="lb"/>δὲ κατὰ τὴν δεκάτην ἡμέραν ἱδρώσαντος αὐτοῦ, ὥστ’ οὐκ
<br class="lb"/>ἐπὶ τοῖς ἱδρῶσιν οἱ τρόμοι φαίνονται γεγονότες, ἀλλ’ ἐπὶ
<br class="lb"/>τοῖς τρόμοις οἱ ἱδρῶτες. ἡ λοιπὴ δὲ καὶ τρίτη ῥῆσις, ἐν
<br class="lb"/>ᾗ φησὶ, τὰ ἐπὶ ταραχώδεσιν ἀγρύπνοισιν οὖρα, μέλασιν
<br class="lb"/>ἐναιωρεύμενα, παρακρουστικὰ, προσηκόντως ἂν ὑπὸ τοῦ
<br class="lb"/>Λύκου παρείληπτο, τοῦ Πυθίωνος ἀγρυπνήσαντος μὲν πρῶτον
<br class="lb"/>οὐκ ἄνευ ταραχῆς, οὐρήσαντος δ’ οὖρον ἔχον ἐναιώρημα


<a class="pb" href="#pb504" id="pb504">[p. 504]</a>


μέλαν, εἶθ’ οὕτως παραφρονήσαντος ὕστερον. ἐπεὶ δ’
<br class="lb"/>οὔτ’ οὔρησε τοιαῦτα, τὸ γὰρ ἐπινέφελον ἐναιώρημα πάμπολυ
<br class="lb"/>διαφέρει τοῦ μέλανος, οὔτ’ ἐπ’ ἀγρυπνίαις ταραχώδεσιν
<br class="lb"/>ἐφρενίτισεν, ἀλλ’ εὐθὺς ἀπὸ τῆς πρώτης ἡμέρας ἐλήρησεν,
<br class="lb"/>οὐκ ὀρθῶς παρείληπται. τί γὰρ ἐκώλυεν αὐτὸν εἰπεῖν
<br class="lb"/>ἐναιώρημα μέλαν, εἶτα τὴν ἀγρυπνίαν μὲν τῇ πρώτῃ τῶν
<br class="lb"/>ἡμερῶν ἢ τῇ δευτέρᾳ, μετὰ δὲ ταύτας ἐν τῇ πρώτῃ πάλιν,
<br class="lb"/>εἶτ’ ἐφεξῆς τὴν παραφροσύνην; ἀλλὰ καὶ αὐτὸς ὁ Λύκος
<br class="lb"/>ἐξηγούμενος τὴν ἐπινέφελον φωνὴν οὐκ ἐτόλμησεν εἰπεῖν
<br class="lb"/>δηλοῦσθαι πρὸς αὐτῆς τὸ μέλαν. ἐκ περιττοῦ τε οὖν ταῦτα
<br class="lb"/>προσέθηκεν, εἰ χρὴ λέγειν ἐκ περιττοῦ τὰ μὴ μόνον ἄχρηστα
<br class="lb"/>πρὸς τὸ προκείμενον, ἀλλὰ καὶ παντάπασι ψευδῆ,
<br class="lb"/>παρέλιπέ τε τὰ κυριώτατα τῶν ὑφ’ Ἱπποκράτους εἰρημένων
<br class="lb"/>ἐπισκέπτεσθαι, τίς μὲν ἡ τῶν τρόμων ἐστὶ διάθεσις,
<br class="lb"/>ὅστις δ’ ὁ πεπονθὼς τόπος ἐπὶ ταῖς τρομώδεσι χερσὶν, ἢ
<br class="lb"/>πόθεν τὰ ποικίλα <span class="milestone">396</span>πτύσματα τὰ πολλὰ τούτοις ἑπόμενα,
<br class="lb"/>περὶ ὧν ἐγὼ διῆλθον. ὅλως γὰρ οὐδὲν τούτων ἐπισκεψάμενος
<br class="lb"/>ἑαυτῷ προὔβαλεν ὡς ζήτημα τὸ μηδ’ ὅλως

﻿
<a class="pb" href="#pb505" id="pb505">[p. 505]</a>


ὂν ζήτημα κατὰ λέξιν οὕτως. τῇ ἑβδόμῃ ἡμέρῃ τὸ στόμα
<br class="lb"/>παρειρύσθη. καὶ δοκεῖ ἡ ἱστορία αὕτη μαχομένη εἶναι τῇ
<br class="lb"/>ἀποφάσει τῇ οὕτως ἐν ἀφορισμοῖς ἐχούσῃ· ἐν μὴ διαλείποντι
<br class="lb"/>πυρετῷ, ἢν χεῖλος ἢ ῥὶς ἢ ὀφθαλμὸς ἢ ὀφρὺς διαστραφῇ,
<br class="lb"/>ἢ μὴ βλέπῃ, ἢ μὴ ἀκούῃ, ἀσθενέος ἐόντος ἢ ὅ τι
<br class="lb"/>ἂν τούτων γίνηται, ἐγγὺς ὁ θάνατος. αὕτη τοῦ Λύκου ῥῆσις
<br class="lb"/>ἑαυτῷ προβάλλοντος ὡς ζήτημα τὸ μηδ’ ὅλως ἔχον
<br class="lb"/>ἀμφιβολίαν. ἐν μὲν γὰρ τοῖς ἀφορισμοῖς εἴρηκεν, ἤδη ἀσθενέος
<br class="lb"/>ἐόντος, ὁ Πυθίων δ’ οὐκ ὢν ἀσθενὴς, παρειρύσθη τὸ
<br class="lb"/>στόμα. καὶ μέντοι καὶ λύων ὃ προὔβαλλεν αὐτὸς ὁ Λύκος,
<br class="lb"/>οὐδὲν ἄλλο εἶπεν εἰς τὴν λύσιν αὐτοῦ τοῦδε τοῦ νῦν λελεγμένου.
<br class="lb"/>τὸ μὲν οὖν πρόδηλον ὂν ὡς ζήτημα προὔβαλεν,
<br class="lb"/>οὐδὲν δὲ τῶν ἄλλων ἃ χρήσιμα τῆς τέχνης ἐζήτησεν, οὔτε
<br class="lb"/>τίς ἡ διάθεσις ἦν τῷ Πυθίωνι, δι’ ἣν ἐγένετο τὰ προγεγραμμένα
<br class="lb"/>συμπτώματα, τίς τε τόπος ἢ τίνες ἐπεπόνθεσαν.
<br class="lb"/>ἀλλ’ οὐδὲ περὶ τῆς φλεβοτομίας ὡς παραλελειμμένης ἐπεσημήνατο,
<br class="lb"/>χυμῶν τε καὶ κράσεων οὐ μόνον νῦν, ἀλλ’ οὐδὲ
<br class="lb"/>κατ’ ἄλλην τινὰ διήγησιν ἀῤῥώστων ἢ καταστάσεως ἐμνημόνευσεν,


<a class="pb" href="#pb506" id="pb506">[p. 506]</a>


ἃ μάλιστα ἐχρῆν ἐπισκοπεῖσθαι τὸν ἐξηγούμενον
<br class="lb"/>Ἱπποκράτειον βιβλίον, ὥσπερ εἰ Ἀσκληπιάδειον ἐξηγεῖτο,
<br class="lb"/>πόρους καὶ ὄγκους ἄναρμά τε στοιχεῖα καὶ τὴν πρὸς τὸ
<br class="lb"/>λεπτομερὲς φορὰν ἔστιν αὐτῷ ῥητέον· εἰς ταύτας γὰρ τὰς
<br class="lb"/>ἀρχὰς ἐκεῖνος ἀνάγει πάντα. θερμὸν δὲ καὶ ψυχρὸν καὶ
<br class="lb"/>ὑγρὸν καὶ ξηρὸν Ἱπποκράτης αἰτιᾶται, καθάπερ τὸ περιέχον
<br class="lb"/>ἐν τοῖς τῶν ζώων σώμασιν. οὕτω δὲ καὶ τέτταρας
<br class="lb"/>χυμοὺς ἀλλήλων τὴν κρᾶσιν διαφέροντας αἰτίους φησὶ τῆς
<br class="lb"/>θ’ ὑγείας καὶ τῶν νοσημάτων· τῆς μὲν ὑγείας, ὅταν συμμέτρως
<br class="lb"/>ἔχωσι πρὸς ἀλλήλους, τῶν νοσημάτων δ’, ὅταν πλεονάζωσιν
<br class="lb"/>ἢ ἐλλείπωσιν ἢ μεταστῶσιν ἐξ οἰκείας χώρας εἰς ἀλλοτρίαν.
<br class="lb"/>εἰς ταύτας γοῦν τὰς ἀρχὰς καὶ οἱ πρὸ Λύκου καὶ
<br class="lb"/>Κοΐντου τῶν Ἱπποκράτους ἐξηγησάμενοί τι βιβλίον <span class="milestone">203</span>
<br class="lb"/>ἐμπειρικοὶ πάντως ἄγειν πειρῶνται, καθάπερ ἐν δράματι
<br class="lb"/>φυλάττοντες ἔνιοι τὴν οἰκείαν ὑπόκρισιν τοῦ περικειμένου
<br class="lb"/>προσώπου· ὡς γὰρ Ἐρασίστρατον ἐξηγούμενός τις ὀρθῶς
<br class="lb"/>ἂν ἀπέχοιτο τοῦ περὶ χυμῶν λέγειν ἢ κράσεων, οὕτως ὁ


<a class="pb" href="#pb507" id="pb507">[p. 507]</a>


λέγειν ἐπιχειρῶν ὁτιοῦν εἰς Ἱπποκράτειον σύνταγμα τὴν
<br class="lb"/>ἐκείνου φωνὴν ὀρθῶς ἂν ποιοίη σκοπὸν τῆς ἐξηγήσεως. ἴσως
<br class="lb"/>οὖν ἄμεινόν ἐστι Λύκῳ μὲν συγγινώσκειν ὡς νόθῳ τῆς Ἱπποκράτους
<br class="lb"/>αἱρέσεως ἐν οἷς ἂν ἁμαρτήνων φαίνεται, πλὴν
<br class="lb"/>εἴ τις αὐτὸ τοῦτο μέμφοιτο τὸ γράφειν ἐξηγήσεις μὴ δυνάμενον,
<br class="lb"/>ὑποκρίνεσθαι τὸ δρᾶμα. παραπλήσιον γὰρ τοῦτο τῷ
<br class="lb"/>κωμῳδίαν ἐπιχειρεῖν ὑποκρίνασθαι μὴ δυνάμενον. ἐπὶ δὲ τοὺς
<br class="lb"/>Ἱπποκρατείους ἑαυτοὺς ὀνομάσαντας ἐλθών τις οὐκ ἂν εἰκότως
<br class="lb"/>αὐτοῖς συγγνοίη, παραπλήσια τοῖς ξένοις τε καὶ νόθους τῆς αἱρέσεως
<br class="lb"/>ἐσφαλμένοις. ὅταν δὲ καὶ τὰ σφάλματα αὐτῶν οὐ μόνον
<br class="lb"/>ἀποχωρῇ τῆς Ἱπποκράτους γνώμης, ἀλλὰ καὶ τῆς ἐν τοῖς πράγμασιν
<br class="lb"/>ἀληθείας, διπλασίως ἄν τις αὐτοῖς μέμψαιτο. κάλλιστον
<br class="lb"/>μὲν γάρ ἐστιν ἀμφοτέρως ἔχεσθαι τῶν σκοπῶν τῶνδε τὸν ἀκόλουθον
<br class="lb"/>ἐξηγητὴν, ἀκόλουθά τε λέγοντα τῷ συγγραφεῖ καὶ ἀληθῆ,
<br class="lb"/>θάτερον δὲ μόνον φυλάττοντι μεμπτέον ὡς τοῦ ὅλου τὸ
<br class="lb"/>ἥμισυ διεφθαρκότι τὸν δὲ μήτ’ ἀληθῆ λέγοντα μήτ’ ἀκόλουθα
<br class="lb"/>τῷ γεγραφότι τὸ βιβλίον ἐξηγητὴν ἐσχάτως ἄν τι
<br class="lb"/>ἁμαρτάνειν ὑποληπτείον. οἱ τοίνυν περὶ τὸν Σαβῖνον καὶ


<a class="pb" href="#pb508" id="pb508">[p. 508]</a>


τὸν μαθητὴν αὐτοῦ Μητρόδωρον ἀκριβέστεροι δόξαντες εἶναι
<br class="lb"/>τῶν ἔμπροσθεν Ἱπποκρατείων, ὅμως καὶ αὐτοὶ φαίνονται
<br class="lb"/>μοχθηρῶς ἐξηγούμενοι πολλάκις τῶν Ἱπποκράτους· αὐτίκα
<br class="lb"/>γέ τοι κατὰ τὸν προκείμενον ἄῤῥωστόν φασιν αὐτοῖς
<br class="lb"/>ὀνόμασιν. ὡς γὰρ ὁ σπασμὸς γίνεται καὶ ἀπὸ κενώσεως
<br class="lb"/>καὶ ἀπὸ πληρώσεως, οὕτω καὶ ὁ τρόμος μικρὸς ὢν σπασμὸς
<br class="lb"/>ἀπὸ τῶν ἐναντίων ἀποτελεῖται. περὶ μὲν οὖν τῆς αἰτίας
<br class="lb"/>ὑφ’ ἧς γίνεται τὰ τοιαῦτα παθήματα δογματικῶν ἀνδρῶν
<br class="lb"/>ἐστὶν, οὐκ ἐμπειρικῶν ἐπισκέψασθαι· τὸ μέντοι γνωρίζειν
<br class="lb"/>αὐτὰ καὶ διακρίνειν ἀπ’ ἀλλήλων ἀναγκαῖόν ἐστι καὶ τοῖς
<br class="lb"/>ἐμπειρικοῖς ἐγνῶσθαι. φαίνονται δ’ ἐν αὐτῷ τούτῳ πρῶτον οἱ
<br class="lb"/>περὶ τὸν Σαβῖνον ἐσφαλμένοι, μικρὸν σπασμὸν εἰπόντες εἶναι
<br class="lb"/>τὸν τρόμον. ὅλῳ γὰρ τῷ γένει διενήνοχεν ἀλλήλων τὰ πάθη. οὐδὲν
<br class="lb"/>διαφέρει καλεῖν ἢ συμπτώματα τὰς βλάβας τῶν ἐνεργειῶν
<br class="lb"/>πάθη δέ. οὐ γὰρ διαθέσεις γέ τινες ἐν τοῖς στερεοῖς τοῦ ζώου
<br class="lb"/>μορίοις εἰσὶν, ὡς οἴδημα καὶ φλεγμονὴ καὶ σκίῤῥος, ἀλλ’
<br class="lb"/>ὥσπερ αἱ ἐνέργειαι κατὰ τὸ γίνεσθαι λαμβάνουσι τὴν ὕπαρξιν,
<br class="lb"/>οὐ κατὰ τὸ μονίμως καθ’ ἕξιν ὑπάρχειν, οὕτω καὶ τὰ παθήματα
<br class="lb"/>αὐτῶν. ἁπάσης γὰρ κινήσεως ἐν τῷ γίνεσθαι τὸ εἶναι


<a class="pb" href="#pb509" id="pb509">[p. 509]</a>


κτωμένης καὶ οὔσης γέ τινος ἐν τοῖς ζώοις προαιρετικῆς
<br class="lb"/>κινήσεως, ὥσπερ ἑτέρας ἀπροαιρέτου καὶ φυσικῆς, αἱ
<br class="lb"/>βλάβαι τῆς προαιρετικῆς ἐν ταῖς τῶν μυῶν γίνονται κινήσεσιν,
<br class="lb"/>ὑφ’ ὧν καὶ τὰς κατὰ φύσιν ἴσμεν ἀποτελουμένας.
<br class="lb"/>ἀλλὰ τὸ μὲν κατὰ φύσιν ἐν αὐταῖς ἓν ἁπλοῦν ἐστι, τὸ δὲ
<br class="lb"/>παρὰ φύσιν ἐν πρώταις μὲν δύο γίνεται διαφοραῖς, ἤτοι
<br class="lb"/>χωρὶς προαιρέσεως ἢ κατὰ προαίρεσιν, ἔστι μὲν οὐ κατὰ
<br class="lb"/>φύσιν, διαφέρει δ’ οὐδὲν ἤτοι καθ’ ὁρμὴν εἰπεῖν ἢ κατὰ
<br class="lb"/>προαίρεσιν εἴς γε τὸ παρόν. αὐτῶν δὲ τῶν ἄνευ προαιρέσεως
<br class="lb"/>γινομένων κινήσεων ἐν τοῖς προαιρετικοῖς πεφυκόσι
<br class="lb"/>κινεῖσθαι τὸ μέν τι σπασμὸς ὀνομάζεται, τὸ δὲ παλμὸς,
<br class="lb"/>τὸ δὲ ῥῖγος, ἀλλήλων διαφέροντα. καθόλου δὲ περὶ τούτων
<br class="lb"/>λέλεκται δι’ ἑνὸς ὅλου βιβλίου· τῆς δὲ κατὰ προαίρεσιν μὲν,
<br class="lb"/>οὐ κατὰ φύσιν δὲ κινήσεως γινομένης ἓν εἶδός ἐστιν, ὃ καλεῖται
<br class="lb"/>τρόμος, ὑπὲρ οὗ νῦν ἀναγκαῖόν ἐστιν εἰπεῖν, <span class="milestone">204</span>
<br class="lb"/>ἐπεὶ καὶ περὶ τῶν ἄλλων ἕνεκα τούτου λέλεκταί τι. γίνεται
<br class="lb"/>τοίνυν ὁ τρόμος οὐ μόνον ἐπὶ μυσὶ νοσοῦσί τε καὶ νεύροις,

﻿
<a class="pb" href="#pb510" id="pb510">[p. 510]</a>


ἀλλὰ καὶ κατὰ φύσιν ἔχουσιν, ὅταν ὑπὲρ τὴν δύναμίν τις
<br class="lb"/>ἐπιχειρήσῃ βάρος ὁτιοῦν ἢ ταῖς χερσὶ βαστάζων ἢ τοῖς
<br class="lb"/>ὤμοις ἀναθέμενος. ὁρῶνται γοῦν ἔνιοι τῶν ἰσχυροτάτων
<br class="lb"/>νεανίσκων ἐν τῷ βαστάζειν ὑπέρβαρύ τι τρομώδεις τοῖς
<br class="lb"/>σκέλεσι γινόμενοι, καὶ μάλισθ’ ὅταν ἀναβαίνειν ἐπιχειρήσωσι
<br class="lb"/>κλίμακας. ὅπερ δ’ ἐκείνοις ἐπὶ μεγίστοις ἄχθεσι, τοῦτο
<br class="lb"/>γέρουσί τε καὶ τοῖς ἄλλως ἀσθενέσιν ἐπὶ τοῖς ἐλάττοσι γίνεται.
<br class="lb"/>βαρέα γὰρ ἤδη καὶ ταῦτα τοῖς ἀσθενέσι. καὶ τοίνυν
<br class="lb"/>καὶ πάθη τινὰ ψυχικὰ τρομώδεις ἐργάζεται. λέλεκται
<br class="lb"/>γοῦν κἀν τῷ περὶ χυμῶν καὶ παρὰ κρημνὸν παριόντι τὰ
<br class="lb"/>σκέλεα τρέμειν, διὰ τὸν φόβον δηλονότι τὸν καταλύοντα τὴν
<br class="lb"/>δύναμιν, ὥσπερ εἰ καὶ ἄλλος τις ἔδεισεν ἐπερχόμενον ἰδὼν θηρίον
<br class="lb"/>ἢ λῃστὰς ἢ πολεμίους. εἰκότως οὖν ἡμῖν ἀποδέδεικται κατὰ
<br class="lb"/>τὸ περὶ τρόμου καὶ σπασμοῦ καὶ παλμοῦ καὶ ῥίγους ὑπόμνημα
<br class="lb"/>δι’ ἀῤῥωστίαν δυνάμεως ἀεὶ γίνεσθαι τρόμον. ἐπεὶ
<br class="lb"/>δ’ ἐνίοτε μὲν αὐτὴ καθ’ ἑαυτήν ἐστιν ἄῤῥωστος, ἐνίοτε δὲ
<br class="lb"/>διὰ πάθος ψυχικὸν, ἢ καὶ μηδ’ ὅλως πεπονθυῖα, κατὰ τὸν
<br class="lb"/>ἴδιον λόγον ὑπὸ βαρέος φορτίου τοῦτο πάσχει. τρεῖς αὐτοῦ


<a class="pb" href="#pb511" id="pb511">[p. 511]</a>


ἔφαμεν εἶναι διαφορὰς τῶν αἰτίων, δυσκρασίαν τῶν
<br class="lb"/>προαιρετικῶν ὀργάνων, πάθος ψυχικὸν, βαρῦνον φορτίον.
<br class="lb"/>ὅτε οὖν μήτε δείσαντι μήτε βαστάζοντι φορτίον ὁ τρόμος
<br class="lb"/>γένηται, δυοῖν θάτερον, ἢ δυσκρασία τῶν ὀργάνων ἐστὶν, ἤ τι
<br class="lb"/>βάρος ἐν αὐτῷ τῷ σώματι περὶ τοὺς μῦς ἢ τὰ νεῦρα.
<br class="lb"/>παράκειται δέ τις ἀπάτη τῷ λόγῳ, περὶ ἧς εἴρηται κατὰ
<br class="lb"/>τὸ περὶ τρόμου καὶ σπασμοῦ καὶ παλμοῦ καὶ ῥίγους ὑπόμνημα.
<br class="lb"/>φαίνονται γάρ τινες καὶ ταῖς χερσὶ καὶ τῇ κεφαλῇ
<br class="lb"/>τρομώδεις ἄνευ τοῦ <span class="milestone">397</span>προελέσθαι κινεῖν τὰ μόρια
<br class="lb"/>καὶ δοκεῖ κατὰ τοῦτο ψευδῶς εἰρῆσθαι προελομένοις ἐνεργεῖν
<br class="lb"/>τι γίγνεσθαι. ἀλλ’ ἐὰν ἐννοήσῃ ὡς ἐπὶ προσκεφαλαίου
<br class="lb"/>καταθέμενός τις τὸν αὐχένα, παύεται τρέμων τὴν κεφαλὴν,
<br class="lb"/>ἀποθέμενός τε τὰς χεῖρας οὐκέτ’ οὐδὲ ταύτας τρέμει, πιστεύσεις
<br class="lb"/>ὀρθῶς εἰρῆσθαι τοῖς ἀργοῦσι παντάπασιν ὁτιοῦν,
<br class="lb"/>οὐ γίνεσθαι τρόμον ἐν αὐτῷ. ἐὰν δ’ ἐξαίρωσιν ἢ φυλάττωσιν
<br class="lb"/>ἐξῃρημένον αὐτὸ, τηνικαῦτα γίνεσθαι τὸ σύμπτωμα.
<br class="lb"/>τοσούτου γὰρ δέουσιν ἡσυχάζειν τοῖς μυσὶν οἱ οὕτως ἐνεργοῦντες,


<a class="pb" href="#pb512" id="pb512">[p. 512]</a>


ὥστε τοὺς ἀντιτεταγμένους ἀλλήλοις ἅμα κινοῦσιν.
<br class="lb"/>οἷον ἐπὶ χειρὸς, ὅσοι τ’ ἐξαίρουσι καὶ ὅσοι κατασπῶσι τὸ
<br class="lb"/>μόριον, ἐκτείνουσί τε καὶ κάμπτουσι, καὶ ῥωμαλεωτέρας τῆς
<br class="lb"/>δυνάμεώς ἐστι χρεία τοῖς ἐπῃρμένην ἐγγώνιον τὴν χεῖρα
<br class="lb"/>φυλάττουσι, τῶν ἐκτεινόντων ἢ καμπτόντων αὐτήν. ὡς μὲν
<br class="lb"/>γὰρ ἐκτείνοντες ἑνὶ γένει τῶν μυῶν ἐνεργοῦσι τῷ τοῦτο
<br class="lb"/>πεφυκότι δρᾷν, ἀργούντων τηνικαῦτα τῶν καμπτόντων αὐτήν·
<br class="lb"/>οἱ δὲ κάμπτοντες ἐνεργοῦσι μὲν τοῖς κάμπτεσθαι
<br class="lb"/>πεφυκόσι, ἀργοῦσι δὲ τοῖς ἐκτείνειν δυναμένοις. ἐὰν δ’
<br class="lb"/>ἐπάρας τις ἐγγώνιον ὑψηλὴν ἔχῃ τὴν χεῖρα, μήτε κάμπτων
<br class="lb"/>μήτε ἐκτείνων, ἰσοσθενῶς ἀμφοτέροις τοῖς μυσὶν ἐνεργεῖ,
<br class="lb"/>καθάπερ ἐν τοῖς καλουμένοις τετάνοις. οὐκοῦν ἐλάττονός
<br class="lb"/>ἐστιν ἰσχύος χρεία τοῖς ἐπὶ ταὐτοῦ σχήματος ἢ τὸ σκέλος
<br class="lb"/>ἢ τὸν τράχηλον ἢ τὴν χεῖρα φυλάττουσιν, ἄνευ τοῦ κατά
<br class="lb"/>τινος ἐρηρεῖσθαι στερεοῦ σώματος, ὀχοῦντός τε καὶ βαστάζοντος
<br class="lb"/>τὸ κῶλον. ἀλλ’ ὅταν μὲν ὑπερέχῃ πολλῷ τοῦ βάρους
<br class="lb"/>τῶν βασταζομένων μορίων ἡ κινοῦσα δύναμις αὐτὰ,
<br class="lb"/>ῥᾳδίως μὲν ἐξαίρει, ῥᾳδίως δ’ ἐξῃρμένα φυλάττει. ὅταν


<a class="pb" href="#pb513" id="pb513">[p. 513]</a>


δὲ ὑπερέχηται πολλῷ, <span class="milestone">205</span>καθάπερ ἐστὶ τῶν παραλελυμένων,
<br class="lb"/>οὐδ’ ὅλως ἐξᾶραι δύναται. ὅταν δ’ ἰσοσθενής πως
<br class="lb"/>ὑπάρχῃ, νικᾶται κατὰ μέρος. νικῶσα μὲν ἐπὶ τοῦ αὐτοῦ
<br class="lb"/>σχήματος φυλάττει τὴν ἀνατεταμένην χεῖρα, νικωμένη δὲ
<br class="lb"/>ὑποῤῥεῖν ἐᾷ κάτω. νόησον δέ μοι τοῦτο γίνεσθαι συνεχῶς
<br class="lb"/>οὕτως, ὡς ἅμα μὲν τῷ νικῆσαι ταύτην ἀναφέρειν τὸ κῶλον,
<br class="lb"/>εὐθέως νικηθεῖσαν ὑπὸ τοῦ βάρους τῶν ἀναφερομένων, ἐπιτρέπειν
<br class="lb"/>αὐτὴν ἀναφέρεσθαι κάτω, ἅμα δ’ αὖ πάλιν τῷ νικᾷν
<br class="lb"/>ἐκεῖνα, τὴν δύναμιν ἀντιλαμβανομένην αὐτῶν, αὖθις
<br class="lb"/>ἀναφέρειν ἐπιχειρεῖν. εἶτ’ ἐλαχίστῃ ῥοπῇ τῆς ἀμοιβῆς ταύτης
<br class="lb"/>γινομένης καὶ τῆς μὲν ἐπὶ τῷ κάτω κειμένης ἀντισπωμένης
<br class="lb"/>εὐθέως ἄνω, τῆς δ’ ὑψούσης τὸ κῶλον ἀνθελκομένης
<br class="lb"/>κάτω παραχρῆμα, μήτ’ ἀκριβῶς ἄκλονόν τε καὶ ἀῤῥεπὲς
<br class="lb"/>φυλάττεσθαι τὸ κῶλον, ἀλλὰ μηδ’ ἀξιολόγους ἔχειν ἐφ’ ἑκάτερα
<br class="lb"/>τὰς κινήσεις, ἐν βραχέσι διαστήμασι καὶ χρόνων καὶ
<br class="lb"/>τόπων φυλαττομένας. ὁ μὲν δὴ τρόμος τοιαύτη τίς ἐστι
<br class="lb"/>κίνησις, ὡς ἐν ὀλίγῳ περιλαβεῖν, ἅ διὰ μακροτέρων εἴρηται
<br class="lb"/>κατὰ τὸ προδεδηλωμένον, ὁ δ’ ἐν τῷ νοσώδει ῥίγει γινόμενος


<a class="pb" href="#pb514" id="pb514">[p. 514]</a>


κλόνος τῶν μορίων, ἄνευ τε προαιρέσεως ἀποτελεῖται
<br class="lb"/>καὶ κατὰ μεγάλα διαστήματα τῶν ἐναντίων κινήσεων ἀλλήλων
<br class="lb"/>διαδεχομένων ἅμα ψύξεως αἰσθήσει. παραπλήσιον δ’
<br class="lb"/>ἐστί πως τούτῳ πάθει ἄλλο μυῶν τε καὶ νεύρων, ὃ καλεῖται
<br class="lb"/>σπασμὸς, ὁμοίας μὲν κατὰ πάντα καὶ διὰ τῶν αὐτῶν
<br class="lb"/>ὀργάνων γινομένης ἐν αὐτοῖς τῆς κινήσεως, ἣ κἀν τῷ καθ’ 
<br class="lb"/>ὁρμὴν αὐτὰ κινεῖσθαι γίνεται, διαφερούσης δὲ μόνῳ τῷ
<br class="lb"/>μὴ καθ’ ὁρμὴν, ὁπότε σπᾶται, κινεῖσθαι. περὶ δὲ παλμοῦ
<br class="lb"/>ἔστι μοι περιττὸν λέγειν ἐνταῦθα, μή πως ἀναγκασθῶ
<br class="lb"/>καὶ περὶ σφυγμοῦ λέγειν, τινὰ κοινωνίαν ἔχειν φαινομένου
<br class="lb"/>πρὸς παλμόν. ἱκανῶς γὰρ ἤδη μοι καὶ τὰ περὶ τοῦ τρόμου
<br class="lb"/>μεμήκυνται παρὰ τὴν ἐμὴν προαίρεσιν ἐν ἐξηγητικῷ βιβλίῳ.
<br class="lb"/>τῷ βουλομένῳ δ’ ἀκριβῶς ὑπὲρ ἁπάντων τῶν εἰρημένων
<br class="lb"/>συμπτωμάτων ἐκμαθεῖν τῆς τε διαγνώσεως καὶ τῆς γενέσεως
<br class="lb"/>ἔξεστιν ἀναγινώσκειν τὸ βιβλίον, ἐν ᾦ τελέως ὑπὲρ ἁπάντων
<br class="lb"/>διῆλθον, ἐπεί τοι καὶ περὶ λάρυγγος καὶ περὶ βηχὸς καὶ
<br class="lb"/>πταρμοῦ καί τινων ἑτέρων τοιούτων κινήσεων ἐμοὶ μὲν ἐν
<br class="lb"/>ταῖς τῶν συμπτωμάτων αἰτίαις διώρισται, τάς τε διαγνώσεις

﻿
<a class="pb" href="#pb515" id="pb515">[p. 515]</a>


καὶ τὰς διαφορὰς τῶν κινήσεων καὶ τὰς αἰτίας αὐτῶν
<br class="lb"/>ὑφ’ ὧν γίνονται διελθόντι. τοῖς δὲ περὶ τὸν Σαβῖνον ἐν
<br class="lb"/>ἅπασι τοῖς τοιούτοις ἢ μεῖζον ἢ μεῖόν τι παρῶπται, ὥστε
<br class="lb"/>πάλιν ἑτέρῳ τρόπῳ τοὺς περὶ Κόϊντον καὶ Λύκον ὡς φρονιμωτέρους
<br class="lb"/>ἐκείνου ἀποδεκτέον ἐστὶν, ὅτι μηδ’ ἐπεχείρησαν
<br class="lb"/>εἰπεῖν τι περὶ τῶν τοιούτων, ἀλλ’ ὡς ἐμπειρικὰς τὰς ἐξηγήσεις
<br class="lb"/>ἐποιήσαντο. καίτοι τῶν ἐμπειρικῶν ἔνιοι, καθάπερ
<br class="lb"/>ἔφην, ὡς ἐν δράματι τὸ παρακείμενον ὑποκρίνονται
<br class="lb"/>πρόσωπον, Ἱπποκράτειον μὲν ἐξηγούμενοι βιβλίον ὡς Ἱπποκράτειοι,
<br class="lb"/>τῶν δ’ Ἐρασιστράτου τε καὶ Ἡροφίλου καὶ
<br class="lb"/>Ἀσκληπιάδου καὶ τῶν ἄλλων ἐπ’ ἐκείνων ἑκάστου τῆς αἱρέσεως
<br class="lb"/>ὄντες. ὅπερ οὖν ἀεὶ λέγων καὶ νῦν εἰπὼν ἐπ’ ἄλλο
<br class="lb"/>τι μεταβήσομαι, τὴν ὑπὲρ ἑκάστου διδασκαλίαν ὧν ἐπίστασθαι
<br class="lb"/>χρὴ τὸν ἰατρὸν ἰδίᾳ ποιησάμενον, οὕτως ἐπὶ τὰς ἐξηγήσεις
<br class="lb"/>ἔρχεσθαι προσήκει τῶν Ἱπποκράτους βιβλίων, τὰ
<br class="lb"/>μὲν συμπεράσματα ἀποδεῖξαι καθ’ ἕκαστον αὐτῶν ἀναμιμνήσκοντι,
<br class="lb"/>τῶν δ’ ἀποδείξεων αὐτῶν μὴ καταμνημονεύοντι.
<br class="lb"/>τοῦτ’ οὖν ἡμεῖς μὲν ἐποιήσαμεν, ἄλλος δ’ οὐδεὶς τῶν γεγραφότων


<a class="pb" href="#pb516" id="pb516">[p. 516]</a>


ἐξηγήσεις τῶν Ἱπποκράτους συγγραμμάτων, ἀλλ’ ἥμαρτον
<br class="lb"/>ἐν τούτοις ἅπαντες. ἄλλη μὲν γάρ ἐστιν ἡ διδάσκουσα
<br class="lb"/>τὰ πράγματα διδασκαλία κατὰ διέξοδον ἀκριβῶς γινομένη,
<br class="lb"/>διαφέρουσα δ’ αὐτῆς ἡ κατὰ τὰς ἐξηγήσεις τῶν συγγραμμάτων,
<br class="lb"/>
<span class="milestone">206</span>οὐ ταὐτὸν ἑκατέρα τὸ προκείμενον ἔχουσα.
<br class="lb"/>τῆς μὲν γὰρ κατὰ διέξοδον σκοπός ἐστιν ἀληθείας εὕρεσις,
<br class="lb"/>ἐν δὲ ταῖς ἐξηγήσεσι πρόκειται γνῶναι τὴν δόξαν τοῦ παλαιοῦ.
<br class="lb"/>προμεμαθηκότα γοῦν ἀκριβῶς ἕκαστα μετὰ ταῦτα
<br class="lb"/>χρὴ πρὸς τὰς ἐξηγήσεις ἔρχεσθαι τῶν παλαιῶν συγγραμμάτων,
<br class="lb"/>τὸ μὲν πρῶτον ἔχοντα εὑρεῖν τὴν γνώμην τοῦ παλαιοῦ,
<br class="lb"/>δεύτερον δ’ ἐπ’ αὐτῇ πότερον ὀρθῶς ἢ οὐκ ὀρθῶς εἴρηται τὰ γεγραμμένα,
<br class="lb"/>καὶ τοῦτο ποιεῖν ἀναμιμνήσκοντα τῶν ἀποδεδειγμένων
<br class="lb"/>ἐν ταῖς πραγματείαις ὑπὲρ ἑκάστου τῶν κατὰ τὴν ἰατρικὴν
<br class="lb"/>θεωρημάτων. ὅσοι δὲ τῶν ἐξηγουμένων ἀπόδειξιν
<br class="lb"/>οἷς λέγουσιν ἐπιφέρειν οὐ δύνανται, περιλαλήσαντες τοὺς
<br class="lb"/>ἀκροατὰς ὑποστέλλουσι τῇ δόξῃ τοῦ συγγραφέως, ἀξιοῦντες
<br class="lb"/>ἃ λέγουσι δι’ ἐκείνων πεστεύεσθαι. καὶ διὰ τοῦτο μεταβαίνουσιν
<br class="lb"/>ἀπὸ ῥήσεων ἐπὶ ῥήσεις, οὐδ’ οὖν οὐδὲ ταύτας


<a class="pb" href="#pb517" id="pb517">[p. 517]</a>


τι συντελούσας τοῖς προκειμένοις. ὅτι δ’ ἀδύνατόν ἐστι τὰς
<br class="lb"/>ἀποδείξεις τῶν ἐπιστημονικῶν λόγων ἐν ταῖς ἐξηγήσεσι γράφειν
<br class="lb"/>κᾀξ αὐτῶν τῶν νῦν εἰρημένων ἐστὶ δῆλον. οὐ μόνον
<br class="lb"/>γὰρ ἐπὶ Πυθίωνος, ἀλλὰ καὶ πολλῶν ἀῤῥώστων Ἱπποκράτους
<br class="lb"/>μεμνημένου τῶν εἰρημένων συμπτωμάτων, εἰ μὲν ἐπὶ
<br class="lb"/>πάντων τις ἀναποδείκτως ἀποφαίνοιτο τὰ δόξαντα, διδασκαλίαν
<br class="lb"/>οὐδεμίαν ἐπιστημονικὴν ἐνθήσει ταῖς ψυχαῖς τῶν μαθητῶν,
<br class="lb"/>εἰ δὲ ἐπὶ τινῶν μὲν ἀῤῥώστων ἐρεῖ τὰς ἀποδείξεις,
<br class="lb"/>ἐπὶ τινῶν δὲ σιγήσει, κατὰ μὲν τὸ πρῶτον τῶν ἐπιδημιῶν,
<br class="lb"/>εἰ οὕτως ἔτυχεν, εἰπὼν αὐτὰς ἁπάσας, ἐν δὲ ταῖς ἄλλαις
<br class="lb"/>ἀναπέμψας εἰς ἐκείνας, τὸ πρὸς ἡμῶν εἰρημένων ἐργάσεται,
<br class="lb"/>καθ’ ἓν μέν τι βιβλίον εἰπὼν τὸν τελεώτατον ἅμα ταῖς
<br class="lb"/>ἀποδείξεσι λόγον, ἐν δὲ τοῖς ἄλλοις τὰ συμπεράσματα αὐτοῦ
<br class="lb"/>γράψας. ἄτοπον δ’ αὐτὸ τοῦτο καθ’ ἑκάτερον ἔσται
<br class="lb"/>τρόπον· εἰς μὲν γὰρ τὸ πρῶτον τῶν ἐπιδημιῶν, ἐὰν τοῦτό
<br class="lb"/>τις ἐξηγῆται, πρῶτον ἀναγκαῖον ἔσται πεντήκονθ’ ἡμῖν ὑπομνήματα
<br class="lb"/>γράψαι, δύο δ’ ἢ ἓν εἰς ἕκαστον τῶν ἄλλων·
<br class="lb"/>ὥστε κᾂν προγνωστικόν τις ἢ ἀφορισμοὺς ἀναγνῶναι <span class="milestone">398</span>


<a class="pb" href="#pb518" id="pb518">[p. 518]</a>


βούληται, πρότερον ἀναγκαῖον αὐτῷ γίνεσθαι τὰς πεντήκοντα
<br class="lb"/>βίβλους ἀναγινώσκειν ἐξηγητικὰς τοῦ πρώτου τῶν
<br class="lb"/>ἐπιδημιῶν. οὕτως γοῦν κᾂν ἀπ’ ἄλλου τινὸς ἄρξηταί τις
<br class="lb"/>ὑπομνήματα γράφειν, εἰς ἐκεῖνο μὲν γράψαι τὰ πεντήκοντα,
<br class="lb"/>τῷ δ’ ἀναγνῶναι τι τῶν ἄλλων βουληθέντι πρότερον ἀναγκαῖον
<br class="lb"/>ἔσται τὰ πεντήκοντα ἐκεῖνα βιβλία προαναγνῶναι.
<br class="lb"/>καὶ μὴν μικρῷ βέλτιον ἕκαστον τῶν προβλημάτων ἢ θεωρημάτων
<br class="lb"/>ἢ ὅπως ἄν τις ἐθέλῃ καλεῖν ἰδίᾳ γεγραμμένον
<br class="lb"/>ἔχοντα πρὸς ἐκεῖνο παραγίνεσθαι μόνον, ὅταν βουληθῇ τις
<br class="lb"/>ἐπιστημονικῶς διδαχθῆναι περὶ τῶν ἐν αὐτῷ γεγραμμένων.
<br class="lb"/>διὰ τοῦτ’ οὖν καὶ ἡμεῖς ὡς περὶ τρόμου καὶ σπασμοῦ καὶ
<br class="lb"/>παλμοῦ καὶ ῥίγους, οὕτως καὶ περὶ τῶν ἄλλων ἁπάντων
<br class="lb"/>ἰδίᾳ πραγματευσάμενοι τοῖς συμπεράσμασι τῶν ἀποδειχθέντων
<br class="lb"/>χρώμεθα κατὰ τὰς ἐξηγήσεις. ἀλλ’ οἵ γε περὶ τὸν Σαβῖνον
<br class="lb"/>οὔτ’ ἤδη ἀποδείξαντες ὅπῃ διαφέρει τὰ τέτταρα ταῦτα
<br class="lb"/>πάθη, τρόμος καὶ παλμὸς καὶ σπασμὸς καὶ ῥῖγος, οὔτ’
<br class="lb"/>ἐνταῦθά τινα λόγον, εἰ καὶ μὴ βεβαίως ἀληθῆ, μηδ’ ἀποδεικτικὸν,
<br class="lb"/>ἀλλὰ πιθανὸν εἰπόντες, ἐν ἀρχῇ μὲν ἀπεφήναντο,


<a class="pb" href="#pb519" id="pb519">[p. 519]</a>


μικρὸν εἶναι σπασμὸν τὸν τρόμον, ὀλίγον δὲ παρελθόντες
<br class="lb"/>εἶδος σπασμοῦ τὸν τρόμον ἔφασαν ὑπάρχειν. ἀλλὰ γὰρ ἕνεκα
<br class="lb"/>τοῦ θᾶττον ἀπαλλαγῆναι τῶν παρὰ γνώμην ἐλέγχων εἰς
<br class="lb"/>τοὺς μοχθηρῶς ἐξηγησαμένους ὑποκείσθω τὸν τρόμον εἶναι
<br class="lb"/>σπασμὸν ἢ εἶδος σπασμοῦ. πῶς οὖν ἐπὶ τοῦ Πυθίωνος
<br class="lb"/>ἐγένετο παρ’ αὐτῶν μάθωμεν· ὁ στόμαχος, φησὶν, ἐπεπόνθει
<br class="lb"/>ἀνθρώπῳ, κᾀξ ἐκείνου κατὰ συμπάθειαν αἱ χεῖρες
<br class="lb"/>ἔτρεμον. οὔτε δ’ <span class="milestone">207</span>ὅτι πάθος ἦν τι περὶ τὸν στόμαχον
<br class="lb"/>αὐτῷ τις δεῖξαι δύναται, μηδενός γε συμπτώματος
<br class="lb"/>εἰρημένου κατὰ τὴν διήγησιν τῶν συμβάντων τῷ Πυθίωνι,
<br class="lb"/>δυναμένου τὴν ἔνδειξιν ἡμῖν ποιήσασθαι τοῦ περὶ τὸν στόμαχον
<br class="lb"/>πάθους, οὔθ’ ὅτι κοινωνία τίς ἐστι τῷ στομάχῳ
<br class="lb"/>πρὸς τὰς χεῖρας ἔδειξαν. αὐτοὶ γὰρ λέγουσι τὰς κοινωνίας
<br class="lb"/>γίνεσθαι τριχῶς, ἢ διὰ γειτνίασιν, ἢ διὰ τὴν κατὰ γένος ἢ
<br class="lb"/>ἔργον οἰκειότητα· κατὰ γένος μὲν, ὅταν τὸ νευρῶδες τῷ
<br class="lb"/>νευρώδει καὶ τὸ φλεβῶδες τῷ φλεβώδει καὶ τὸ ἀρτηριῶδες τῷ
<br class="lb"/>ἀρτηριώδει συμπάσχῃ, κατ’ ἔργον δ’, ὅταν οἱ τιτθοί τε καὶ
<br class="lb"/>ὁ θώραξ τοῖς γεννητικοῖς μορίοις. ἀλλ’ οὐδὲ κατὰ μίαν

﻿
<a class="pb" href="#pb520" id="pb520">[p. 520]</a>


τούτων τῶν κοινωνιῶν αἱ χεῖρες τῷ στομάχῳ δύνανται συμπάσχειν.
<br class="lb"/>οὔτε γὰρ ἔργον τι κοινὸν αὐτῶν ἐστὶν οὔτε κατὰ
<br class="lb"/>νεῦρα κοινωνία, δι’ ἣν τὸ νευρῶδες ἐν ταῖς χερσὶ γένος εἰς
<br class="lb"/>συμπάθειαν ἀφίξεται στομάχῳ παθόντι. τῷ μὲν γὰρ στομάχῳ
<br class="lb"/>παρὰ τῆς ἕκτης τῶν ἀπ’ ἐγκεφάλου συζυγιῶν παραγίνεται
<br class="lb"/>νεῦρα, ταῖς δὲ χερσὶν ἀπὸ τῆς κατὰ τὸν ἕκτον
<br class="lb"/>καὶ ἕβδομον καὶ ὄγδοον σπόνδυλον χώρας τοῦ νωτιαίου μυελοῦ.
<br class="lb"/>εὔλογον οὖν ὅσα παρὰ τῆς ἕκτης συζυγίας νενεύρωται
<br class="lb"/>μόρια συμπάσχειν τῷ στομάχῳ, μὴ τὰς χεῖρας. περὶ μὲν
<br class="lb"/>δὴ τοῦ τρόμου τοιαῦτα ληροῦσιν οἱ διὰ τὴν τῶν ἀφροδισίων
<br class="lb"/>ἀποχὴν ἀθροῖσαι πλῆθος ἡγούμενοι τὸν Πυθίωνα.
<br class="lb"/>καίτοι τὰ μὲν ἀφροδίσια, κᾂν εἰ τῷ κενοῦν οὐκ ἐᾷ πληθώραν
<br class="lb"/>ὑποτρέφεσθαι, δῶμεν γὰρ αὐτοῖς τοῦτο, τὸν γοῦν
<br class="lb"/>στόμαχον ἱκανῶς ἐκλύει, τῆς ἀποχῆς τῶν ἀφροδισίων εὐρωστότατον
<br class="lb"/>ἀπεργαζομένης αὐτὸν, εἰ καὶ πλῆθος. ἀθροίζοιτο
<br class="lb"/>μοχθηρὸν δ’ ἱκανῶς ἐστὶ καὶ τὸ νομίζειν, εἴ τις ἐγκρατῶς
<br class="lb"/>διαιτᾶται, πλῆθος ἀθροίζειν αὐτόν· οὐ γὰρ τούτοις, ἀλλὰ
<br class="lb"/>τοῖς ἀργοῦσιν ἐργάζεται πλῆθος. εἰ δ’ ἀπέχοιτό τις ἀφροδισίων,


<a class="pb" href="#pb521" id="pb521">[p. 521]</a>


γυμναζόμενος οὕτως ὥσπερ οἵ τ’ ἀθληταὶ καὶ οἱ
<br class="lb"/>σκάπτοντες καὶ θερίζοντες ἤ τινα χειρωνακτικὴν τέχνην
<br class="lb"/>μετιόντες, οὐκ ἀθροίζουσι πλῆθος. ἀλλ’ ἐκ τοῦ μηδὲν ὧν
<br class="lb"/>ἴσασι δύνασθαι σιγῆσαι συμβαίνει τοῖς ὀψιμαθέσιν ἐναντιώτατα
<br class="lb"/>λέγειν ἀκαίρως φλυαροῦσι. τίς γὰρ ἦν ἀνάγκη
<br class="lb"/>γράφειν Δημόκριτον μὲν εἰρηκέναι μικρὰν ἐπιληψίαν εἶναι
<br class="lb"/>τὴν συνουσίαν, Ἐπίκουρον δὲ μηδέποτε μὲν ὠφελεῖν ἀφροδισίων
<br class="lb"/>κρίσιν, ἀγαπητὸν δ’ εἰ μὴ βλάψειεν; ἐπὶ γὰρ τῶν
<br class="lb"/>ἐξ ἀφροδισίων ἀμέτρων νοσησάντων ἐχρῆν εἰρῆσθαι τοὺς
<br class="lb"/>λόγους, οὐκ ἐπὶ τῶν ἐναντίως αὐτοῖς διαιτηθέντων. ἀλλ’
<br class="lb"/>ὅμως καὶ ταῦτ’ ἔγραψαν οἱ περὶ τὸν Σαβῖνον, οὐκ αἰσθανόμενοι
<br class="lb"/>τῆς ἐναντιολογίας. ἀτοπώτατον δὲ καὶ τὸ παραφρονῆσαι
<br class="lb"/>διὰ τὴν τῆς συνουσίας ἀποχὴν τὸν Πυθίωνα· φασὶ
<br class="lb"/>γὰρ ὅτι ἀθροισθὲν ἐν τῷ ἐγκεφάλῳ τὸ σπέρμα τῷ πλήθει
<br class="lb"/>βαρῦνον αὐτὸν εἰργάσατο τὸ τῆς παραφροσύνης σύμπτωμα,
<br class="lb"/>καθάπερ ὀστοῦν εἴωθε θλῖβον ἐπὶ τῶν καταγμάτων
<br class="lb"/>τῆς κεφαλῆς ἥ θ’ ἡμετέρα χεὶρ ἐργάζεσθαι παραφροσύνην·
<br class="lb"/>ἐν ᾧ πάλιν δείκνυνται μηδ’ ἀνατετρημένῳ τινὶ παραγεγονότες.


<a class="pb" href="#pb522" id="pb522">[p. 522]</a>


ὅταν δὲ ἢ τοῖς δακτύλοις ἐπιθλίψῃ τις ἅμα ταῖς μήνιγξι
<br class="lb"/>τὸν ἐγκέφαλον ἢ διὰ τῶν καλουμένων μηνιγγοφυλάκων
<br class="lb"/>ἢ καὶ πρὸ τῆς ἀνατρήσεως ὀστοῦν ἐμπιεσθὲν θλίβῃ τὰ
<br class="lb"/>μόρια ταῦτα, παραφροσύναι μὲν οὐ γίνονται, καταφοραὶ
<br class="lb"/>δὲ βαθεῖαι καὶ ἀναισθησίαι συμβαίνουσι, κακουμένων ἰσχυρῶς
<br class="lb"/>ἐνίοτε τῶν οὕτω πασχόντων, ὥσπερ ἐν ταῖς ἰσχυραῖς
<br class="lb"/>ἀποπληξίαις. ὅταν δὲ καὶ τὰ ποικίλα πτύσματα διὰ τὴν
<br class="lb"/>ἐποχὴν τοῦ σπέρματος γεγονέναι, κάλλιστόν ἐστι μηδ’ ἀντιλέγειν
<br class="lb"/>αὐτοῖς. ὑβρίζειν γὰρ ἑαυτόν ἐστιν ἐλέγχοντα μετὰ
<br class="lb"/>σπουδῆς μηδεμιᾶς σπουδῆς ἄξια. λέλεκται δ’ οὐ ταῦτα
<br class="lb"/>μόνον, ἀλλὰ καὶ ἄλλα πολλά γε ὁμοίως αὐτοῖς, ὧν ἓν καὶ
<br class="lb"/>τοῦτ’ ἔστι, τὴν εἰς ἕδραν ἀπόστασίν φασι γενέσθαι τῷ
<br class="lb"/>Πυθίωνι διὰ τὴν γειτνίασιν τοῦ χω<span class="milestone">208</span>ρίου, καθ’
<br class="lb"/>ὃ τοῦ σπέρματος ἡ ἀπόκρισις γίνεται, διὰ δὲ τὴν εἰς ἕδραν
<br class="lb"/>ἀπόστασιν ἀκολουθῆσαι τὴν στραγγουρίαν. καὶ μέντοι καὶ
<br class="lb"/>ἄλλα τινὰ λέγουσιν, ἐξ ὧν ἐγκράτειαν ἀφροδισίων ὑποπτεύσειεν
<br class="lb"/>ἄν τις οὔτ’ ὀλίγων οὔτε μικρῶν νοσημάτων αἰτίας
<br class="lb"/>γίνεσθαι. καὶ ταῦτα γράφουσιν αὐτοὶ μνημονεύσαντες ἐν


<a class="pb" href="#pb523" id="pb523">[p. 523]</a>


τῇ τῶν προκειμένων ἐξηγήσει Δημοκρίτου τε καὶ Ἐπικούρου,
<br class="lb"/>μηδέπω μηδὲν ἀγαθὸν ἐξ ἀφροδισίων γίνεσθαι φασκόντων.
<br class="lb"/>τὸ δὲ δὴ πάντων σοφώτατον, ὥσπερ ὁ σπασμὸς,
<br class="lb"/>φασὶν, ἐπὶ πληρώσει καὶ κενώσει γίνεται, κατὰ τὸν αὐτὸν
<br class="lb"/>τρόπον ἕπεσθαι ταῖς λαγνείαις καὶ ταῖς ἐγκρατείαις κοινὰ
<br class="lb"/>συμπτώματα, λογισμοῦ τε καὶ νεύρων πασχόντων. ἐξ αὐτῆς
<br class="lb"/>οὖν τῆς σοφίας αὐτῶν ὁρμηθέντες ἡμεῖς καὶ πιστεύσαντες
<br class="lb"/>ἀληθῆ λέγειν οὐδὲ τοῖς ἀθληταῖς ἐπιτρέψομεν ἀπέχεσθαι
<br class="lb"/>συνουσίας, μή πως ἐκ τοῦτο σπασθῶσιν ἢ παραφρονήσωσι·
<br class="lb"/>καὶ ταῦτά γε πάντα καὶ πρὸς τούτοις ἔτι τἄλλα
<br class="lb"/>ὅσα κατὰ τὴν διήγησιν ἔγραψεν ὁ Ἱπποκράτης γενέσθαι
<br class="lb"/>τῷ Πυθίωνί φασιν, ὡς ἀκριβῶς πεπεισμένοι τὴν τῶν
<br class="lb"/>ἀφροδισίων ἀποχὴν αὐτῷ προηγήσασθαι τὴν νόσον, καίτοι
<br class="lb"/>κατ’ ἀρχὴν εἰπόντες εἰκὸς εἶναι ταῦτα τῷ Πυθίωνι γεγονέναι
<br class="lb"/>διὰ τὴν ἀποχὴν τῆς συνουσίας. αὐτοὶ γὰρ ἀποχὴν
<br class="lb"/>αὐτὴν ὀνομάζουσιν, ἀλλ’ ὕστερον ἐπιλαθόμενοι τὸ μετρίως
<br class="lb"/>ἐν ἀρχῇ λελεγμένον ὑφ’ ἑαυτῶν εἰκὸς καὶ πάντως τούτου
<br class="lb"/>γεγενημένου τὸν λόγον ποιοῦνται καίτοι γ’ εἰ παρὰ Γῆς


<a class="pb" href="#pb524" id="pb524">[p. 524]</a>


ἱερὸν ὁ Πυθίων ᾤκει, τίς ἀνάγκη τῆς ἀποχῆς αὐτῷ τῶν
<br class="lb"/>ἀφροδισίων, μήθ’ ἱερεῖ μήτε προπόλῳ τῆς θεᾶς ὄντι;
<br class="lb"/>πάντως γὰρ ἂν ἐπ’ αὐτοῦ τοιοῦτόν τι μᾶλλον ὁ Ἱπποκράτης
<br class="lb"/>ἔγραψεν ἢ ὅτι παρὰ Γῆς ἱερὸν ᾤκει. ἀλλ’ εἰ καὶ
<br class="lb"/>προπόλος ἢ ἱερεὺς ὑπῆρχεν, οὐκ ἦν ἀναγκαῖον αὐτῷ διὰ
<br class="lb"/>παντὸς ἀπέχεσθαι τῶν ἀφροδισίων, ὥσπερ εἰ Ἀρτέμιδος ἢ
<br class="lb"/>Ἀθῆνας ἦν ἱερεύς. ἀλλ’ ὅπερ ἔφην ἀρτίως, ἐλέγχειν σπουδῇ
<br class="lb"/>τὰ μὴ σπουδῆς ἄξια, τῶν ἀτόπων ἐστί. καὶ τοίνυν ἤδη
<br class="lb"/>
<span class="milestone">399</span>παυσάμενος τῶν εἰς Πυθίωνα κακῶς εἰρημένων
<br class="lb"/>τοῖς ἐξηγηταῖς ἐπὶ τὸν ἑξῆς ἄῤῥωστον Ἑρμοκράτην μεταβὰς
<br class="lb"/>κατὰ τὸ συνηθέστερον ἐμαυτῷ τὰς ἐξηγήσεις ποιήσομαι,
<br class="lb"/>μὴ πάνυ φροντίζων ὧν ἔνιοι γεγράφασιν οὐκ ὀρθῶς,
<br class="lb"/>εἰ μὴ μεγάλη τις ἀνάγκη γένοιτο. πρότερον δὲ περὶ τῶν
<br class="lb"/>χαρακτήρων ἐρῶ τι.</p>
                      <p class="p">Οὐκ οἶδ’ ὅπως ἐδυστύχησε καὶ τοῦτο τὸ βιβλίον ὥσπερ
<br class="lb"/>καὶ ἄλλα πολλὰ τῶν Ἱπποκράτους, τὰ μὲν ἄλλως διεσκευασμένα,

﻿
<a class="pb" href="#pb525" id="pb525">[p. 525]</a>


τὰ δὲ τοῖς ὑπ’ αὐτοῦ γεγραμμένοις παρακείμενόν τι
<br class="lb"/>ἔχοντα. βέλτιον δ’ ἦν ἴσως φάναι μὴ τὸ βιβλίον ἐν δυστυχίᾳ
<br class="lb"/>γεγονέναι, τοὺς δ’ ἀναγινώσκοντας ἡμᾶς αὐτῷ χρόνον
<br class="lb"/>ἀπολλύντας εἰς ἄχρηστον πρᾶγμα. προσγέγραπται γοῦν
<br class="lb"/>ἐπὶ τῷ τέλει τῆς διηγήσεως τῶν συμβαινόντων τῷ Πυθίωνι.
<br class="lb"/>πρῶτον μὲν ὁ τοῦ π γράμματος χαρακτὴρ ἔχων ὀρθίαν
<br class="lb"/>μέσην γραμμὴν, ὡς ἔνιοι γράφουσι τῶν ἐννεακοσίων χαρακτῆρα.
<br class="lb"/>μετὰ ταῦτα δ’ ἐφεξῆς γέγραπται τοῦ π γράμματος
<br class="lb"/>ὁ χαρακτὴρ οὐδὲν ἔχων ἐν μέσῳ. καὶ μετὰ τοῦτον τοῦ
<br class="lb"/>ου καὶ μετ’ ἐκεῖνον τοῦ μ, ὑστάτου δὲ τοῦ υ. ζητεῖν οὖν
<br class="lb"/>ἠναγκάσθημεν ὅ τί ποτε σημαίνουσιν χαρακτῆρες οὗτοι,
<br class="lb"/>
<span class="milestone">209</span>κατὰ τοῦ μηδὲ γινώσκειν ἡμᾶς εἴθ’ Ἱπποκράτους
<br class="lb"/>ἦν ἤ τις ἄλλος ὁ γράψας τὰ τοιαῦτα καθ’ ἕκαστον τῶν
<br class="lb"/>ἀῤῥώστων. ἀλλὰ καὶ τοῦτο αὐτὸ ζητεῖν ἀναγκασθέντες ἐνοήσαμεν,
<br class="lb"/>εἰ μὲν ὥσπερ ἐν τούτῳ βιβλίῳ τοὺς τοιούτους χαρακτήρας
<br class="lb"/>εὑρήκαμεν, οὕτω κᾀν τοῖς ἄλλοις ἅπασι τῶν ἐπιδημιῶν
<br class="lb"/>ἐφαίνοντο προσγεγραμμένοι τῇ διηγήσει τῶν συμβάντων
<br class="lb"/>τοῖς ἀῤῥώστοις, ἴσως ἂν ἦν εὔλογον ὑφ’ Ἱπποκράτους
<br class="lb"/>αὐτοὺς προσγεγράφθαι φάναι, μήτε δ’ ἐν τοῖς ἄλλοις βιβλίοις


<a class="pb" href="#pb526" id="pb526">[p. 526]</a>


αὐτῶν εὑρισκομένων, ἀλλὰ μηδ’ ἐν αὐτῷ τῷ τρίτῳ
<br class="lb"/>διὰ πάντων ὁμαλῶς τῶν ἀντιγράφων, ὑποψία τις εὔλογος
<br class="lb"/>εἰσῆλθεν οὐχ ἡμᾶς μόνον, ἀλλὰ καὶ τοὺς πρὸ ἡμῶν ὑπό
<br class="lb"/>τινος αὐτοὺς προγεγράφθαι, τάχα μὲν ἐπιτρίβοντος τοῖς
<br class="lb"/>μαθηταῖς, ἵν’ ἔχῃ σαφηνίζειν ὥς τι μέγα τὸ καθ’ ἕκαστον
<br class="lb"/>αὐτῶν δηλούμενον, ἴσως δέ τινος αὐτῷ μόνῳ πεποιημένου
<br class="lb"/>τῆς καθ’ ἕκαστον ἄῤῥωστον ὠφελείας ἐπιτομήν. εὐθὺς γοῦν
<br class="lb"/>ἐν αὐτῷ τούτῳ τῷ προγεγραμμένῳ Πυθίωνι τὸ μὲν τὴν
<br class="lb"/>διὰ μέσου γραμμὴν ἔχον πι δοκεῖ σημαίνειν πιθανὸν, τὸ
<br class="lb"/>δ’ ἑξῆς αὐτῷ πι πλῆθος, ᾦ πάλιν τὸ ου γεγραμμένον ἐφεξῆς
<br class="lb"/>οὖρον δοκεῖ σημαίνειν, ὡς ἐξ ἀμφοτέρων δηλοῦσθαι πλῆθος
<br class="lb"/>οὔρων. εἶτ’ ἐφεξῆς τὸ μὲν μ τῆς τεσσαρακοστῆς ἡμέρας
<br class="lb"/>ἀναμιμνήσκειν ἡμᾶς, τὸ δὲ υ τῆς ὑγείας. ἐξ ἀμφοῖν
<br class="lb"/>δὲ τούτων δηλοῦσθαι κατὰ τὴν τεσσαρακοστὴν ἡμέραν
<br class="lb"/>ὑγιασθῆναι· τὴν δ’ ἐξ ἁπάντων τῶν χαρακτήρων ἀθροιζομένην
<br class="lb"/>διάνοιαν γίνεσθαι τοιαύτην, πιθανὸν εἶναι διὰ τὸ
<br class="lb"/>πλῆθος τῶν ἐκκριθέντων οὔρων αὐτὸ λυθῆναι τὸ νόσημα
<br class="lb"/>καὶ ὑγιῆ γενέσθαι τὸν ἄνθρωπον ἐν τῇ τεσσαρακοστῇ τῶν


<a class="pb" href="#pb527" id="pb527">[p. 527]</a>


ἡμερῶν. ὅτι μὲν οὐκ ἐν ἅπασι τοῖς ἀντιγράφοις εὑρίσκεται
<br class="lb"/>τὰ προσγεγραμμένα κατὰ τοῦτον τὸν τρόπον εἴρηται καὶ
<br class="lb"/>πρόσθεν. ἀλλὰ νῦν φημὶ μηδ’ ἐν οἷς εὑρίσκεται, μηδ’ ἐν
<br class="lb"/>τούτοις ἅπασι τὸν πρῶτον ἄῤῥωστον ἔχειν τινὰ τοιοῦτον
<br class="lb"/>χαρακτῆρα. τὸ δ’ οὖν ἔχον τῶν ἀντιγράφων αὐτοὺς τοὺς
<br class="lb"/>ἐπὶ τῷ τέλει τῆς διηγήσεως τῆς κατὰ τὸν Πυθίωνα χαρακτῆρας
<br class="lb"/>ὡδί πως ἔχει γεγραμμένους, πι π ου μ υ. ὅτι
<br class="lb"/>δ’ εὔλογόν ἐστιν ἕκαστον τῶν χαρακτήρων σημαίνειν ὃ διῆλθον
<br class="lb"/>ἄρτι μαρτυροῦσιν οἱ τοῖς ἄλλοις ἀῤῥώστοις προσγεγραμμένοι.
<br class="lb"/>πανταχόθεν μὲν γὰρ πρόκειται τὸ π τὴν διαμένουσαν
<br class="lb"/>γραμμὴν ἔχον. ἐπὶ δὲ τῇ τελευτῇ τοῖς μὲν σωθεῖσιν
<br class="lb"/>υ προσγέγραπται, τὴν ὑγείαν σημαῖνον, τοῖς δ’ ἀποθανοῦσι
<br class="lb"/>τὸ θ, καὶ τοῦτο δηλονότι τὸν θάνατον ἐνδεικνύμενον.
<br class="lb"/>ἐν ἀρχῇ οὖν τῶν μὲν τοιούτων σημαίνειν φαινομένων τὰ
<br class="lb"/>λεγόμενα, τῶν δ’ ἐν τῷ μεταξὺ πιθανῶν ὄντων ὡς ἐφαρμόζεσθαι
<br class="lb"/>δυναμένων τοῖς ἐπὶ τῶν ἀῤῥώστων ὑφ’ Ἱπποκράτους
<br class="lb"/>εἰρημένοις, ἡμῖν μὲν ὁ μάταιος ἆθλος ἐπὶ τοῦ Πυθίωνος
<br class="lb"/>ἤνυσται καὶ κατὰ τοὺς ἄλλους ἀνυσθήσεται, τὸν χρόνον
<br class="lb"/>εἰκῇ κατατρίβουσιν. οἱ σοφισταὶ δὲ καὶ διὰ καὶ τὴν τοιαύτην


<a class="pb" href="#pb528" id="pb528">[p. 528]</a>


ἐξήγησιν ὡς προφῆταί τινες ὑπὸ τῶν μαθητῶν
<br class="lb"/>θαυμάζονται.
</p>
                    </section>
                    <section id="body-1-2-1-5" class="div textpart section level5">
                      <blockquote class="quote lemma"><span class="milestone">210</span>Ἑρμοκράτης, ὃς κατέκειτο παρὰ τὸ καινὸν τεῖχος,
<br class="lb"/>πῦρ ἔλαβεν. ἤρξατο δ’ ἀλγέειν κεφαλὴν, ὀσφὺν, ὑποχονδρίου
<br class="lb"/>ἔντασις λαπαρῶς, γλῶσσα δ’ ἀρχομένῳ ἀπεκαύθη,
<br class="lb"/>κώφωσις αὐτίκα, ὕπνοι οὐκ ἐνῆσαν, διψώδης οὐ λίην,
<br class="lb"/>οὔρει παχέα, ἐρυθρὰ κείμενα οὐ καθίστατο. ἀπὸ δὲ
<br class="lb"/>κοιλίης ξυγκεκαυμένα οὐκ ὀλίγα διῄει. πέμπτῃ οὔρησε
<br class="lb"/>λεπτὰ, εἶχεν ἐναιώρημα, οὐχ ἵδρυτο, ἐς νύκτα παρέκρουσε.
<br class="lb"/>ἕκτῃ ἰκτηριώδης, πάντα παρωξύνθη, οὐ κατενόει.</blockquote>
                      <p class="p autofirst">Οὐδὲν ἐνταῦθα ληρεῖν ἀπέσχοντό τινες τῶν ἐξηγησαμένων
<br class="lb"/>τὸ βιβλίον, ἀλλὰ διὰ τοῦτό φασι γεγράφθαι παρὰ τὸ
<br class="lb"/>καινὸν, τεῖχος ὅτι νεοκονίατον ὂν ἔβλαψε τὸν ἄνθρωπον.


<a class="pb" href="#pb529" id="pb529">[p. 529]</a>


ἕτεροι δὲ τούτοις ἀντιλέγοντες σπουδῇ πειρῶνται δεικνύειν,
<br class="lb"/>οὐ διὰ τὴν τίτανον ἐμνημονευκέναι τοῦ καινοῦ τείχους αὐτὸν,
<br class="lb"/>ἀλλὰ διότι παρὰ τὸ ἔθος ἀποφραχθέντων τῶν ἀνέμων
<br class="lb"/>καὶ τῆς εὐπνοίας τῶν οἰκημάτων ἐν οἷς Ἑρμοκράτης ᾤκει
<br class="lb"/>διαφθαρείσης, ἡ νόσος ἐγένετο τῷ ἀνθρώπῳ. περὶ μὲν
<br class="lb"/>οὖν τοῦ χωρίου καὶ ταῦθ’ ἱκανὰ, μᾶλλον δ’ ἀληθὲς εἰπεῖν
<br class="lb"/>ὅτι περιττά. περὶ δὲ τῶν συμβάντων αὐτῷ σκεπτέον ἐφεξῆς
<br class="lb"/>ἀναμιμνησκομένους τῶν ἐν ἑτέροις ἀποδεδειγμένων, ὧν
<br class="lb"/>καὶ τόδ’ ἐστὶ, τρία γένη τὰ πρῶτα τῶν πυρετῶν εἶναι, τὸ
<br class="lb"/>μέν τι τῶν ἐφημέρων ὀνομαζομένων, τὸ δέ τι τῶν ἑκτικῶν,
<br class="lb"/>τὸ δὲ τρίτον οὓς ὀνομάζουσιν ὀξεῖς, ἐπὶ χυμοῖς σηπομένοις
<br class="lb"/>γινομένους. ὅτι μὲν ἐκ τοῦ τρίτου γένους τούτων ὁ πυρετὸς
<br class="lb"/>ἐγένετο τῷ Ἑρμοκράτει δῆλον εὐθέως ἐκ τοῦ φάναι
<br class="lb"/>τὸν Ἱπποκράτην κατὰ τὴν ἀρχὴν τῆς διηγήσεως ἐπ’ αὐτοῦ
<br class="lb"/>τὸ, πῦρ ἔλαβεν. ὥσπερ γὰρ ἐφ’ ἑτέρας διηγήσεως ἔγραψεν,
<br class="lb"/>ἄνθρωπος θερμαινόμενος ἐδείπνησεν, ἐνδείξασθαι βουλόμενος
<br class="lb"/>διὰ τοῦ θερμαινόμενος ὀνόματος τὴν μετριότητα τοῦ
<br class="lb"/>γενομένου τῷ δειπνήσαντι πυρετοῦ, κατὰ τὸν αὐτὸν τρόπον

﻿
<a class="pb" href="#pb530" id="pb530">[p. 530]</a>


νῦν ὠνόμασε πῦρ τὸν ἰσχυρὸν πυρετόν. ἀλλὰ καὶ κεφαλὴν
<br class="lb"/>ἀλγέειν ἤρξατο μετὰ κωφώσεως. εὔδηλον οὖν ἐκ τούτων
<br class="lb"/>ἐστὶν ἐπὶ τὴν κεφαλὴν ἀνηνέχθαι πλῆθος χυμῶν. ἐδείχθη
<br class="lb"/>δ’ ὅτι τοῖς μὲν ψυχροτέροις καὶ φλεγματικωτέροις ὕπνοι
<br class="lb"/>τε καρώδεις ἕπονται καὶ τὰ ληθαργικὰ πάθη, τοῖς δὲ θερμοτέροις
<br class="lb"/>ἢ ὅλως δακνώδεσιν ἀγρυπνίαι τε καὶ παραφροσύναι.
<br class="lb"/>γενομένης οὖν ἀγρυπνίας αὐτῷ μετά τε κωφώσεως
<br class="lb"/>καὶ κεφαλῆς ἀλγήματος καὶ ὀσφύος ὑποπτεύειν εὔλογον ἦν
<br class="lb"/>τοὺς πληρώσαντας τὴν κεφαλὴν <span class="milestone">211</span>χυμοὺς δακνωδεστέρους
<br class="lb"/>εἶναι. συμβαίνει δ’ ἐπὶ τοῖς τοιούτοις, ὅταν ἅμα
<br class="lb"/>πυρετῷ θερμῷ καὶ διακαεῖ βλαβῶσι τὴν κεφαλὴν, ἕπεσθαι
<br class="lb"/>παραφροσύνας, ὡς ἔμαθες. ὅταν δὲ καὶ παραμένῃ μέχρι
<br class="lb"/>δύο ἢ τριῶν ἢ τεττάρων ἡμερῶν τὰ συμπτώματα, βεβαιότερον
<br class="lb"/>ἔτι προγνώσῃ τὴν παραφροσύνην, ὥσπερ ἀμέλει καὶ
<br class="lb"/>νῦν ἐπὶ τοῦ Ἑρμοκράτους <span class="milestone">400</span>ἐγένετο. κατὰ γὰρ τὴν
<br class="lb"/>τῆς πέμπτης ἡμέρας διήγησιν ἔγραψε παραφρονῆσαι τὸν
<br class="lb"/>ἄνθρωπον. ὅτι δ’ ὁ πυρετὸς οἷος εἴρηται ἦν δηλοῖ καὶ
<br class="lb"/>τὸ γλώσσης σύμπτωμα. τί γάρ φησι; γλῶσσα δ’ ἀρχομένῳ
<br class="lb"/>ἐπεκαύθη. σημαίνει δὲ τοὔνομα τοῦτο, ξηρὰν μὲν αὐτὴν


<a class="pb" href="#pb531" id="pb531">[p. 531]</a>


γεγονέναι πάντως, ἐγχωρεῖ δὲ καὶ μέλαιναν· ἐπὶ δὲ τοιαύτῃ
<br class="lb"/>γλώττῃ καὶ τοιούτῳ πυρετῷ τὸ μὴ σφοδρῶς διψῆν ἐνδείκνυται
<br class="lb"/>δυοῖν θάτερον, ἢ τὴν διάνοιαν βεβλάφθαι τοῦ κάμνοντος
<br class="lb"/>ἢ τὴν ἐν τῇ γαστρὶ δύναμιν φυσικὴν, ᾗ πολλαχόσε
<br class="lb"/>τῶν σιτίων ὀρεγόμεθα, νεκροῦσθαι. προσκειμένης δὲ τῇ
<br class="lb"/>ἐξηγήσει καὶ τοιᾶσδε λέξεως, ὑποχονδρίου ἔντασις λαπαρῶς,
<br class="lb"/>ὑποληπτέον ἐν ἥπατι γεγονέναι τὴν ἀρχὴν τῆς πυρετικῆς
<br class="lb"/>διαθέσεως. ἐκ μὲν γὰρ τοῦ κατὰ τὸν ἑνικὸν ὀνομαζόμενον
<br class="lb"/>ἀριθμὸν εἰπεῖν ὑποχονδρίου δῆλον ὡς θατέρου μόνου καὶ
<br class="lb"/>οὐκ ἀμφοτέρων αὐτῶν ἔντασις ἦν. ἐπεὶ δ’ ἀναγκαῖον ἢ τὸ
<br class="lb"/>δεξιὸν ἢ τὸ λαιὸν ὑποχόνδριον ἡμᾶς ἀκούειν, εὐλογώτερόν
<br class="lb"/>ἐστι τὸ δεξιὸν ἡγεῖσθαι τετάσθαι διὰ τὴν ὑπεροχὴν, ἣν
<br class="lb"/>ὑπερέχει θατέρου. τὰ γὰρ τοιαῦτα χωρὶς προσθήκης τε
<br class="lb"/>καὶ διορισμῶν λέγουσι. καὶ μέντοι καὶ ὁ τρόπος αὐτὸς
<br class="lb"/>τοῦ πυρετοῦ καὶ τῆς γλώττης αὐτῆς ἡ ἐπίκαυσις ἱκανὴ
<br class="lb"/>τὴν καθ’ ἧπαρ ἐνδείξασθαι διάθεσιν. ἡ δὲ λαπαρῶς εἰρημένη
<br class="lb"/>γεγονέναι κατὰ τὸ ὑποχόνδριον ἔντασις δῆλον μὲν


<a class="pb" href="#pb532" id="pb532">[p. 532]</a>


ὅτι τὸ οἷον κενὴ δηλοῖ. τὸ γὰρ κενὸν ἐκ τοῦ λαπαροῦ σημαίνεται,
<br class="lb"/>τῷ δ’ ἀντίκειται τὸ μετ’ ὄγκου, καθάπερ τὸ τεταμένον
<br class="lb"/>τῷ χαλαρῷ, ὡς εἰ καὶ οὕτω εἶπε, δεξιοῦ ὑποχονδρίου
<br class="lb"/>ἔντασις, ὄγκος δ’ οὔ. ἢ τῷ μὴ γεγονέναι μεγάλην
<br class="lb"/>τὴν φλεγμονὴν τοῦ ἥπατος ἢ τῷ κατὰ τὰ σιμὰ μόνον, οἷς
<br class="lb"/>περιλαμβάνει τὴν γαστέρα, τῶν κυρτῶν οὐδέπω συνεξῃρμένων
<br class="lb"/>αὐτοῖς. ἀλλὰ καὶ τὸ τὴν κοιλίαν συγκεκαυμένα διαχωρεῖν
<br class="lb"/>ἐνδεικτικόν ἐστι τῆς κατὰ τὸ σπλάγχνον τοῦτο πυρώσεως.
<br class="lb"/>εἰ μὲν οὖν ἐπὶ τούτοις οὖρα θανατώδη συνέβη γενέσθαι,
<br class="lb"/>τάχιστ’ ἂν ὁ ἄνθρωπος ἀπέθανεν· ἐπεὶ δ’ ὡς τοῖς τοιούτοις
<br class="lb"/>ἦν μετρία, δυνατὸν ἄν τις ἐλπίσειεν ἔσεσθαι χρονίσειν
<br class="lb"/>αὐτόν. ἀγαθὰ μὲν γὰρ οὖρα κατὰ τὴν εἰρημένην διάθεσιν
<br class="lb"/>οὐκ ἂν γένοιτο, τὰ δ’ ἐρυθρὰ χρόνῳ μὲν πολλῷ νοσῆσαι
<br class="lb"/>τὸν ἄνθρωπον ἐνδείκνυται πάντως, οὐκ ἐξ ἅπαντος δὲ τεθνήξεσθαι,
<br class="lb"/>καθότι κᾀν τοῖς εἰς τὸ προγνωστικὸν καὶ προῤῥητικὸν
<br class="lb"/>ὑπομνήμασι κᾀν τοῖς περὶ κρίσεων ἐδείχθη,
<br class="lb"/>μεμψαμένοις τὸν γράψαντα τὸ βιβλίον ἐκεῖνο. τὰ γὰρ δι’
<br class="lb"/>ἕτερόν τι συμβάντα τοῖς νοσοῦσιν εἰς ἕτερον ἀναφέρων
<br class="lb"/>ἁμαρτάνει. λέλεκται δ’ ἡμῖν ἐπὶ πλέον ἐν ἐκείνοις τοῖς
<br class="lb"/>ὑπομνήμασι καὶ τὰ τῆς φρενίτιδος ἴδια σημεῖα καὶ ὡς ἐν


<a class="pb" href="#pb533" id="pb533">[p. 533]</a>


τοῖς ὁμολογουμένοις Ἱπποκράτους εἶναι γνησίοις, ὧν ἐστι
<br class="lb"/>καὶ τὸ προγνωστικὸν, ἑκάστου τῶν σημείων ἡ δύναμις ἀκριβῶς
<br class="lb"/>εἴρηται κατὰ μόνας αὐτῷ. περὶ μὲν οὖν ἐρυθρῶν ἢ
<br class="lb"/>ἐξερύθρων οὔρων οὐδὲν εἶπεν, ὑπερύθρου δὲ μνημονεύσας
<br class="lb"/>οὔρου καὶ τῶν ἐξερύθρων τὴν δύναμιν ἐνεδείξατο. γράφει
<br class="lb"/>δὲ περὶ τῶν ὑπερύθρων οὔρων ἐν τοῖς ὀνόμασιν ὡδί· εἰ
<br class="lb"/>δ’ ἔστι τὸ οὖρον ὑπέρυθρον καὶ ἡ ὑπόστασις ὑπέρυθρος εἴη,
<br class="lb"/>πολυχρονιώτερον μὲν τοῦτο τοῦ προτέρου γίνεται, σωτήριον
<br class="lb"/>δὲ κάρτα. τοῦ τοίνυν ὑπερύθρου σωτηρίου μὲν ὄντος ἐν
<br class="lb"/>τοῖς μάλιστα, πολὺ χρονιωτέρου δὲ τῶν προειρημένων, ἃ
<br class="lb"/>διὰ ταχέων εἴρηκε τὴν λύσιν ἔχειν τὰ λίαν ἐρυθρὰ, μακρότερον
<br class="lb"/>μὲν ἐνδείξεται χρόνον, οὔτε δὲ θάνατον, ὅσον ἐφ’
<br class="lb"/>ἑαυτοῖς, οὔτε παραφροσύνην, εἴ γε διὰ ξανθὴν χολὴν
<br class="lb"/>
<span class="milestone">212</span>ἐν ἐγκεφάλῳ πλεονάζουσαν αἱ παραφροσύναι γίνονται,
<br class="lb"/>καθάπερ γε καὶ κατοπτηθείσης αὐτῆς, ὡς εἰς μέλαιναν ἤδη
<br class="lb"/>μεταπίπτειν, αἱ μανιώδεις. αἷμα δὲ πλεονάζειν ἀπεπτότερον
<br class="lb"/>καὶ ὀῤῥωδέστερον ἐνδείκνυται τὸ ἐρυθρὸν οὖρον, ἐν ταῖς
<br class="lb"/>φλεψὶ δηλονότι περιεχόμενον, ὅσαι καθ’ ἧπάρ τ’ εἰσὶ καὶ


<a class="pb" href="#pb534" id="pb534">[p. 534]</a>


τὰ μέσα τοῦ σώματος, ὥσπερ καὶ ξανθὴν χολὴν τὰ πυῤῥὰ
<br class="lb"/>καὶ μέλανα. πόθεν οὖν ἐπῆλθεν ἄλλοις τισὶ καὶ τοῖς περὶ
<br class="lb"/>Λύκον ἀποδέξασθαι τὸν γράψαντα ἐν προῤῥητικῷ· κώφωσις
<br class="lb"/>καὶ οὖρα ἐξέρυθρα ἀκατάστατα, ἐναιωρηθέντα, παρακρουστικὸν,
<br class="lb"/>τοῖς τοιούτοις ἰκτεροῦσθαι καλόν. ἔοικε μὲν
<br class="lb"/>γὰρ ἐκ τῶν ἐνταῦθα γεγραμμένων ἐφ’ Ἑρμοκράτους ὁ γράψας
<br class="lb"/>τὸ βιβλίον ἐκεῖνο καθολικόν τι συνθεῖναι θεώρημα·
<br class="lb"/>πάμπολυ δ’ ἔσφαλται καὶ τῆς τοῦ πράγματος αὐτοῦ φύσεως
<br class="lb"/>καὶ τῆς Ἱπποκράτους γνώμης καὶ τῶν ἐπὶ τοῖς ἀῤῥώστοις
<br class="lb"/>ὁρωμένων. ἡ μὲν γὰρ τοῦ πράγματος φύσις ἐνδείκνυται
<br class="lb"/>τοὺς ξηροὺς τῇ κράσει καὶ δακνώδεις τῇ ποιότητι χυμοὺς
<br class="lb"/>εἰς ἐγκέφαλον ἀνενεχθέντας, αἰτίους ἀγρυπνίας τε καὶ φρενίτιδος
<br class="lb"/>γίνεσθαι, καθότι κᾀν τοῖς περὶ τῶν πεπονθότων
<br class="lb"/>τόπων ὑπομνήμασιν ἐδείκνυον. Ἱπποκράτης δὲ τοιούτους
<br class="lb"/>μὲν οἶδε χυμοὺς, τήν τε τῆς ξανθῆς καὶ μελαίνης χολῆς,
<br class="lb"/>ὑγρὸν δὲ καὶ ψυχρὸν τὸν τοῦ φλέγματος, ἀδηκτότατον δὲ
<br class="lb"/>καὶ μάλιστα οἰκεῖον ἡμῖν τὸ αἷμα. καὶ μέντοι καὶ ὡς ὀῤῥός

﻿
<a class="pb" href="#pb535" id="pb535">[p. 535]</a>


ἐστι τῶν κατὰ τὰς φλέβας χυμῶν τὸ οὖρον αὐτὸς ἡμᾶς ἐδίδαξεν,
<br class="lb"/>ὡς εὔλογόν ἐστιν ὅταν αἷμα πλέον ἡμίπεπτον ᾖ, καθαιρόμενον
<br class="lb"/>δι’ οὔρων, ἐρυθρὰ ταῦτ’ ἐργάζεσθαι καὶ διὰ τοῦτο
<br class="lb"/>χρόνιον μὲν ἔσεσθαι τὸ νόσημα, δεομένου γε τοῦ αἵματος
<br class="lb"/>εἰς πέψιν χρόνου πλείονος, εἴπερ ἐκ τῶν χρόνων οἱ πεπασμοὶ,
<br class="lb"/>μήτε δ’ ὀλεθρίου ποτὲ τοιούτου νοσήματος ὅσον
<br class="lb"/>ἐπὶ τοῖσδε τοῖς οὔροις ἐσομένου μήτε φρενιτικοῦ. ἀλλ’ οὐ
<br class="lb"/>χρὴ μηκύνειν ἐνταῦθα, φθανόντων ἡμῶν τὴν ἀτοπίαν τῶν
<br class="lb"/>τοιούτων λόγων ἐν τοῖς εἰς τὸ προῤῥητικὸν ὑπομνήμασιν
<br class="lb"/>ἐπιδεδειχέναι. ἐπεὶ δὲ καὶ παχέα δηλοῖ γεγονέναι τὰ οὖρα
<br class="lb"/>καὶ μὴ καθιστάμενα, πάντως μὲν δή που τὰ τοιαῦτα τῶν
<br class="lb"/>ἀνατεταραγμένων τε καὶ θολερῶν ἐστὶν, ὡς οὗτος εἴωθεν
<br class="lb"/>ὀνομάζειν, ἔστι δ’ ἀεὶ τὰ τοιαῦτα ταραχῆς ἀπέπτου δηλωτικὰ,
<br class="lb"/>πολὺ τὸ φυσῶδες ἐχούσης πνεῦμα, καθάπερ τὸ γλεῦκος.
<br class="lb"/>διὰ τοῦτό γε καὶ κεφαλαλγίαι συμπίπτουσι τοῖς τὰ
<br class="lb"/>τοιαῦτα οὐροῦσιν, ἐπὶ τὴν κεφαλὴν ἀναφερομένου πνεύματος
<br class="lb"/>ἅμα τοῖς θερμοτέροις χυμοῖς, ὑφ’ ὧν εἰκός ἐστι καὶ τὴν
<br class="lb"/>ἀγρυπνίαν αὐξηθῆναι καὶ κίνδυνον ἔσεσθαι παραφροσύνης,
<br class="lb"/>ἐὰν οἱ χυμοὶ δριμύτητά τινα σχῶσι. ταῦτ’ εὐθέως ἐν ἀρχῇ


<a class="pb" href="#pb536" id="pb536">[p. 536]</a>


πάντα τὰ συμπτώματά τε καὶ σημεῖα γεγονέναι τῷ Ἑρμοκράτει
<br class="lb"/>διελθὼν ὁ Ἱπποκράτης, εἶτα μηδὲν γράψας περὶ
<br class="lb"/>τῶν ἑξῆς ἡμερῶν, ἄχρι τῆς πέμπτης ἐνδείκνυται διαμεμενηκέναι
<br class="lb"/>ταῦτα πάντα καὶ τότε πρῶτον αὐτὸς ἄρξασθαι τῆς
<br class="lb"/>τῶν ἄλλων διηγήσεως, ὁπότε μεταβολή τις ἐν αὐτοῖς ἐγένετο·
<br class="lb"/>κατὰ τὴν πέμπτην γοῦν ἡμέραν φησὶν οὐρῆσαι πολλὰ
<br class="lb"/>λεπτά. καὶ τοίνυν μεταβῶμεν ἤδη πρὸς τὴν ἐκείνης διήγησιν.
<br class="lb"/>πέμπτῃ οὔρησε λεπτὰ, εἶχεν ἐναιώρημα, οὐχ ἵδρυτο,
<br class="lb"/>εἰς νύκτα παρέκρουσεν. ὁπότε πρῶτον, ἥ τε τῶν οὔρων ἐξ
<br class="lb"/>ἀρχῆς ἐγένετο μεταβολὴ καὶ παρεφρόνησεν ὁ ἄνθρωπος,
<br class="lb"/>ἔγραψεν ὁ Ἱπποκράτης, κατὰ τὴν πέμπτην ἡμέραν, ὑπερβὰς,
<br class="lb"/>ὡς εἴρηται, τὴν τῆς δευτέρας καὶ τρίτης καὶ τετάρτης διήγησιν,
<br class="lb"/>ὡς τῶν αὐτῶν ἐν αὐταῖς συμπτωμάτων μεινάντων,
<br class="lb"/>ἀναμνησθῶμεν οὖν περὶ τῶν λεπτῶν οὔρων ὧν εἶπεν ἐν
<br class="lb"/>προγνωστικῷ κατὰ τήνδε τὴν λέξιν. ὁκόσοι δ’ ἂν οὖρα λεπτὰ
<br class="lb"/>καὶ ὠμὰ οὐρέουσι πολὺν χρόνον, ἢν τἄλλα ὡς περιεσομένοισιν
<br class="lb"/>ᾖ, τούτοισιν ἀπόστασιν δεῖ προσδέχεσθαι ἐς τὰ
<br class="lb"/>κάτω τῶν φρενῶν χωρία, ὥστε καθ’ ἕτερον τρόπον ἄπεπτον


<a class="pb" href="#pb537" id="pb537">[p. 537]</a>


εἶναι σημαίνεται τὸ νόσημα διὰ τῶν λεπτῶν οὔρων,
<br class="lb"/>ὥσπερ καὶ διὰ τῶν <span class="milestone">213</span>παχέων, ὁπότε μὴ καθίσταιτο.
<br class="lb"/>τὰ γὰρ ἀνατεταραγμένα μὲν, ἀλλ’ ἐν τῷ κεῖσθαι καθιστάμενα,
<br class="lb"/>πέψεώς τινος ἀρχὴν ἐνδείκνυται, καὶ μάλισθ’ ὅταν ἐν
<br class="lb"/>τάχει καθίστη<span class="milestone">401</span>ται. τὰ δὲ μὴ καθιστάμενα πρὸς
<br class="lb"/>τῇ φυσώδει ταραχῇ πάχος εἶναι σημαίνει χυμῶν ἀπέπτων.
<br class="lb"/>ἐκ μὲν δὴ τούτων ἤδη δῆλόν ἐστι χρονίζειν τὸ νόσημα καὶ
<br class="lb"/>μέντοι καὶ κινδυνῶδες εἶναι, διά τε τὴν κακίαν τοῦ πυρετοῦ
<br class="lb"/>κἀκ τοῦ παρακροῦσαι τὸν ἄνθρωπον εἰς νύκτα. τὰ δ’
<br class="lb"/>ἐφεξῆς ἴδωμεν εἰ τούτοις ἀκόλουθον φαίνεται. ἰκτερώδης,
<br class="lb"/>πάντα παρωξύνθη, οὐ κατενόει. διορισμὸς ἐντεῦθέν σοι γινέσθω
<br class="lb"/>τῆς κατὰ τὸ ὑποχόνδριον ἐντάσεως ἐφ’ ἥπατι συμβάσης.
<br class="lb"/>γίνεται μὲν γάρ ποτε χολῆς ὠχρᾶς ἀνάχυσις ὅλον
<br class="lb"/>τὸ σῶμα, λόγῳ κρίσεως, ὡς κᾀν τοῖς εἰς τοὺς ἀφορισμοὺς
<br class="lb"/>ὑπομνήμασιν εἴρηται, κατ’ ἐκεῖνο τοῦ βιβλίου τὸ χωρίον,
<br class="lb"/>ἔνθα φησίν· ἴκτερος πρὸ ἑβδόμης κακόν. ἀναμνήσθητι δὲ
<br class="lb"/>καὶ ὡς πρὶν πεφθῆναι τὸ νόσημα, πολλάκις ἤκουσας οὔτ’
<br class="lb"/>ἄλλην τινὰ ἀπόστασιν γίνεσθαι χρηστῶς οὔτε τὴν ἰκτερώδη.


<a class="pb" href="#pb538" id="pb538">[p. 538]</a>


σημαίνει γὰρ ἡ τοιαύτη κωλύεσθαι τὴν χολὴν ἐκκαθαίρεσθαι
<br class="lb"/>τοῦ σπλάγχνου καὶ κενοῦσθαι διὰ τῆς γαστρὸς, ἤτοι
<br class="lb"/>δι’ ἔμφραξιν ἢ διὰ φλεγμονὴν αὐτοῦ. πεπεμμένου δὲ τοῦ
<br class="lb"/>νοσήματος ἐνίοτε κριτικῶς εἰς τὰ κατὰ τὸ δέρμα μόρια τοῦ
<br class="lb"/>σώματος ἀποτίθεται τὸ περιττεῦον ἡ φύσις, ἄλλων τέ τινων
<br class="lb"/>χυμῶν καὶ τῆς ξανθῆς χολῆς· οὐδὲν γὰρ ἐν τῷ παρόντι
<br class="lb"/>διαφέρει ξανθὴν ἢ ὠχρὰν ὀνομάζειν. ὅτι δὲ τῆς κατὰ τὸ
<br class="lb"/>ἧπαρ διαθέσεως αὐξανομένης ἡ ἰκτερώδης διάθεσις ἐγένετο
<br class="lb"/>δηλοῖ καὶ τὸ πάντα παροξυνθῆναι κατὰ τὴν ἕκτην ἡμέραν,
<br class="lb"/>ἅμα τῷ μὴ κατανοεῖν τὸν ἄνθρωπον, ὅπερ ἐστὶ
<br class="lb"/>καταφρονεῖν.
</p>
                    </section>
                    <section id="body-1-2-1-6" class="div textpart section level5">
                      <blockquote class="quote lemma">Ἑβδόμῃ δυσφόρως, οὖρα λεπτὰ, ὅμοια, ταῖς ἑπομέναις
<br class="lb"/>παραπλησίως. περὶ δὲ ἑνδεκάτην ἐόντι πάντα ἔδοξε
<br class="lb"/>κουφισθῆναι.</blockquote>
                      <p class="p autofirst">Ἐν τῇ πέμπτῃ τῶν ἡμερῶν ἀρξάμενα χείρω γίνεσθαι
<br class="lb"/>τὰ οὖρα παρέμενε φυλάττοντα τὴν κακίαν, ἕως πολλῶν


<a class="pb" href="#pb539" id="pb539">[p. 539]</a>


ἡμερῶν. οὐ γὰρ μόνον ἐπὶ τῆς ἑβδόμης, ἀλλὰ καὶ τὰ κατὰ
<br class="lb"/>τὰς ἑπομένας ἄχρι τῆς ἑνδεκάτης ἐν τοῖς αὐτοῖς γενέσθαι
<br class="lb"/>συμπτώμασί τε καὶ σημείοις τὸν Ἑρμοκράτην φησί· περὶ
<br class="lb"/>ἑνδεκάτην ἐόντι ἔδοξε πάντα κουφισθῆναι. καλῶς εἶπεν
<br class="lb"/>ἔδοξεν. οὐ γὰρ οἷόν τ’ ἐστὶν ἐπὶ κινδυνωδεστάτοις σημείοις
<br class="lb"/>εὐθέως αὐτὸν ἐν ἀμείνονι καταστάσει γενέσθαι, τῆς αὐτῆς
<br class="lb"/>ἀπεψίας διαμενούσης τῶν χυμῶν, μετὰ τοῦ μηδὲ κρίσιμον
<br class="lb"/>ἐπιφανῆναί τι κατὰ τὴν ἑνδεκάτην ἡμέραν, ὃ πολλάκις εἴωθεν
<br class="lb"/>ἐπιφαίνεσθαι, τῆς φύσεως ἤτοι δι’ αἵματος ἐκκρίσεως
<br class="lb"/>ἢ γαστρὸς ἢ ἐμέτων ἢ ἱδρώτων ἢ παρωτίδος ἢ τινὸς ἀποσκήμματος
<br class="lb"/>ἐκ τοῦ κινδύνου ῥυσαμένης τὸν ἄνθρωπον. ἐπισκεψώμεθα
<br class="lb"/>γοῦν ἐφεξῆς τὰ κατὰ τὴν ἑνδεκάτην ἡμέραν.
</p>
                    </section>
                    <section id="body-1-2-1-7" class="div textpart section level5">
                      <blockquote class="quote lemma"><span class="milestone">214</span>Κῶμα ἤρξατο, οὖρα παχέα ὑπέρυθρα, κάτω λεπτὰ,
<br class="lb"/>οὐ καθίστατο, ἡσυχῇ κατενόει.</blockquote>
                      <p class="p autofirst">
<a class="pb" href="#pb540" id="pb540">[p. 540]</a>
Ἒν ὅλον γέγονε βιβλίον ἐξηγουμένοις τὸ σημαινόμενον
<br class="lb"/>ἐκ τῆς κῶμα φωνῆς, ἐν ᾧ δείκνυται τὴν εἰς ὕπνον καταφορὰν
<br class="lb"/>οὕτως ὀνομάζων Ἱπποκράτης. εἰς ὕπνον δὲ λέγω
<br class="lb"/>καταφορὰν, ὅταν ἐγρηγορέναι μὲν ἀδυνατῶσιν οἱ κάμνοντες,
<br class="lb"/>οὐκ ἀναπεπταμένους ἔχοντες τοὺς ὀφθαλμοὺς, μύσαντες δ’
<br class="lb"/>αὐτοὺς ἤτοι βαθέσιν ὕπνοις ἢ λεπτοῖς ἢ ἀγρυπνίαις συνέχωνται.
<br class="lb"/>διὸ καὶ διορισμοῦ δεῖται καὶ πολλῆς συνέσεώς τε
<br class="lb"/>καὶ τριβῆς, ἵνα γνῶναι ἐπὶ τίνι διαθέσει κωματώδης ὁ
<br class="lb"/>νοσῶν ἐγένετο. πολλάκις μὲν γὰρ ὑγρότητι πολλῇ τοῦ πρώτου
<br class="lb"/>αἰσθητικοῦ μορίου, καθ’ ὃ καὶ τὸν ὕπνον ὀρθῶς Ἀριστοτέλης
<br class="lb"/>ἔδειξε γινόμενον, ἕπεται κῶμα, καθάπερ ἐνίοις
<br class="lb"/>τῶν μεθυσθέντων γίνεται, πολλάκις δὲ διὰ μόνην ψύξιν,
<br class="lb"/>ἔστι δ’ ὅτε καὶ δι’ ἄμφω ταῦτα συμπίπτει βαθὺς καὶ κωματώδης
<br class="lb"/>ὕπνος, ἀλλὰ καὶ δι’ ἀῤῥωστίαν δυνάμεως ἡ τοιαύτη
<br class="lb"/>γίνεται διάθεσις, οὕτως ἤδη νεκρουμένης αὐτῆς, ὡς ἐπῃρμένα
<br class="lb"/>τὰ βλέφαρα φυλάττειν μὴ δύνασθαι. καὶ συμβαίνει
<br class="lb"/>τοὺς οὕτως ἔχοντας ἐπειδὰν μύωσι τοὺς ὀφθαλμοὺς ἢ μηδ’
<br class="lb"/>ὅλως ἢ βραχύ τι κοιμηθέντας, ἀγρυπνεῖ, οὐδὲ τότε διαίρειν


<a class="pb" href="#pb541" id="pb541">[p. 541]</a>


τὰ βλέφαρα δυναμένους, ἥντινα διάθεσιν ἀπὸ τῆς γινομένης
<br class="lb"/>δι’ ὑγρότητα καὶ ψύξιν οἱ σφυγμοὶ μάλιστα διορίζουσιν,
<br class="lb"/>ἀμυδρότατοί τε καὶ βραδεῖς καὶ ἀραιοὶ καὶ σμικροὶ
<br class="lb"/>γινόμενοι. καὶ εἴπερ ταύτην τὴν θεωρίαν Ἱπποκράτης ἐξηγησάμενος
<br class="lb"/>παραπλησίως ταῖς ἄλλαις ἐγεγράφει τὸ τῶν
<br class="lb"/>σφυγμῶν εἶδος ἐπὶ τῶν καμνόντων, ἀκριβέστερον οὕτω καὶ
<br class="lb"/>ἡμεῖς τῶν συμβαινόντων αὐτοῖς διαθέσεων εἴχομεν τὴν γνῶσιν·
<br class="lb"/>ἐπεὶ δὲ παρέλιπεν αὐτὴν, ὥσπερ ἔνιοι τὴν τῶν οὔρων,
<br class="lb"/>ἐξ ὧν ἔγραψεν, ἐκ τούτων χρὴ τεκμαίρεσθαι περὶ τῶν ἀῤῥώστων.
<br class="lb"/>φλεγματώδη μὲν οὖν χυμὸν ἐπὶ τὸν ἐγκέφαλον
<br class="lb"/>ἀφικέσθαι κατὰ τὴν ἑνδεκάτην ἡμέραν οὐκ εὔλογον ἐν νοσήματι
<br class="lb"/>ξηρῷ καὶ θερμῷ καὶ τὴν ἀρχὴν εὐθέως εἰσβάλλοντι.
<br class="lb"/>καὶ γὰρ ἡ τῆς γλώττης ἔγκαυσις ἥ τ’ ἀγρυπνία καὶ ὁ
<br class="lb"/>πυρετὸς ἰσχυρὸς ὢν, ἥ τε κατὰ τὴν ἕκτην ἡμέραν ἰκτερώδης
<br class="lb"/>ἀνάχυσις, τά τε διαχωρήματα συγκεκαυμένα πυρώδη
<br class="lb"/>τὴν ἐν ὅλῳ τῷ σώματι διάθεσιν εἶναι δηλοῖ. σὺν τῷ καὶ
<br class="lb"/>εἴ τι πλῆθος ἤθροιστο χυμοῦ ἐν ἥπατι μόνῳ καὶ κατὰ τὰς
<br class="lb"/>ἐνταῦθα φλέβας, οὐ καθ’ ὅλον τὸ σῶμα περιέχεσθαι τοῦτο,


<a class="pb" href="#pb542" id="pb542">[p. 542]</a>


δηλωθὲν εὐθέως ἐν ἀρχῇ διὰ τοῦ τῶν οὔρων πάχους. ὑπολείπεται
<br class="lb"/>τοίνυν ἤτοι ψύξις σφοδρὰ κατὰ τὸν ἐγκέφαλον, ἢ
<br class="lb"/>ἀῤῥωστία δυνάμεως αἰτία τοῦ κώματος τῷ Ἑρμοκράτει
<br class="lb"/>γεγονέναι κατὰ τὴν ἑνδεκάτην ἡμέραν· ὁπότερον δ’ ἂν ᾖ
<br class="lb"/>τούτων, ἐσχάτως ἐστὶν ὀλέθριον. ἀνίατοι γὰρ ἐδείχθησαν
<br class="lb"/>αἱ τοιαῦται ψύξεις, ὅταν ἀκολουθήσωσι θερμοῖς καὶ ξηροῖς
<br class="lb"/>νοσήμασιν. εἰκότως οὖν ἔγραψεν ὁ Ἱπποκράτης, ἔδοξε πάντα
<br class="lb"/>κουφισθῆναι. χαλεπωτάτου γὰρ σημείου τοῦ κατὰ τὸ
<br class="lb"/>
<span class="milestone">215</span>κῶμα λαβόντος ἀρχὴν ἐπὶ τῆς ἑνδεκάτης ἡμέρας,
<br class="lb"/>ἀδύνατον ἦν ἀναλαμβάνειν τὸ σῶμα τηνικαῦτα τὴν ὑγιεινὴν
<br class="lb"/>ἕξιν. οὐ μὴν οὐδὲ μέση τίς ἐστιν ἐν τοῖς τοιούτοις διάθεσις,
<br class="lb"/>ἀλλ’ ἐὰν ἐκπέσῃ τῆς ὑγιεινῆς καταστάσεως ἡ τοιαύτη
<br class="lb"/>τοῦ πυρετοῦ ἰδέα, πρὸς τὴν ἐναντίαν ἀφικνεῖται τὴν ὀλεθρίαν,
<br class="lb"/>ἐν ᾗ σβέννυται τὸ ἔμφυτον θερμόν. τοῦ τοίνυν κώματος
<br class="lb"/>οὕτως ὀλεθρίου συμπτώματος ἐπὶ τῆς ἑνδεκάτης
<br class="lb"/>ἡμέρας γενομένου προσχῶμεν τοῖς οὔροις· εἰ μὲν γὰρ ὀλέθρια
<br class="lb"/>καὶ αὐτὰ φαίνοιτο, διὰ ταχέων δηλώσει τεθνήξεσθαι
<br class="lb"/>τὸν ἄνθρωπον, εἰ δὲ μέτρια, εἰς χρόνον ἐκταθήσεσθαι
<br class="lb"/>πλέονα. τὰ μὲν γὰρ ἄριστα τῶν οὔρων ἐν τῇ τοιαύτῃ διαθέσει


<a class="pb" href="#pb543" id="pb543">[p. 543]</a>


ἀδύνατον γενέσθαι. τίνα δὲ λέγει περὶ αὐτῶν ἀκούσωμεν.
<br class="lb"/>οὖρα; φησὶ, παχύτερα· συνάπτουσι δ’ ἐνταῦθά τινες
<br class="lb"/>μετὰ τὸ κῶμα τὸ ἔμπροσθεν εἰρημένον, ἤρξατο, τοῖς οὔροις
<br class="lb"/>προστισθέντες· ἐν γὰρ τῷ μεταξὺ τεταγμένον αὐτὸ
<br class="lb"/>τοῦ τε κώματος καὶ τῶν οὔρων ἔνεστιν ὁποτέρῳ τις βούλεται
<br class="lb"/>προσνέμειν, ὡς γενέσθαι τὴν ἀνάγνωσιν διττὴν, μίαν
<br class="lb"/>μὲν τοιαύτην, κῶμα ἤρξατο, μίαν δ’ ἄλλην τοιάνδε, ἤρξατο
<br class="lb"/>δ’ οὐρεῖν παχύτερα. καὶ γὰρ προστιθέασι τῷ οὔρει ῥήματι
<br class="lb"/>κατὰ τὴν ὁριστικὴν καλουμένην ἔγκλισιν εἰρημένῳ τὸ ν
<br class="lb"/>γράμμα καὶ γράφουσιν οὐρεῖν μετὰ τοῦ ν κατὰ τὴν ἀπαρέμφατον
<br class="lb"/>καλουμένην, ἵνα τῷ ἤρξατο σύμφωνος ἡ γραφὴ
<br class="lb"/>γένηται. πιθανώτερον δ’ ἐστὶ τῷ κῶμα ῥήματι τὸ ἤρξατο
<br class="lb"/>προσκεῖσθαι, νῦν αὐτοῦ πρώτου ἀρξαμένου· τὰ δ’ οὖρα
<br class="lb"/>παχέα κατ’ ἀρχὰς εὐθὺς ἦν, ἐν γὰρ τῇ τῶν πρώτων ἡμερῶν
<br class="lb"/>διηγήσει γέγραπται κατὰ τήνδε τὴν λέξιν. οὔρει <span class="milestone">402</span>
<br class="lb"/>παχέα ἐρυθρὰ κείμενα οὐ καθίστατο, ὡς οὐκ ἐνδέχεται
<br class="lb"/>λέγειν αὐτὸν, τὰ οὖρα γενέσθαι παχέα μέχρι τῆς πέμπτης
<br class="lb"/>ἡμέρας ἀπ’ ἀρχῆς τοιαῦτα γεγονότα· κατὰ γὰρ τὴν πέμπτην


<a class="pb" href="#pb544" id="pb544">[p. 544]</a>


μεταπεσόντα λεπτά φησιν αὐτὰ γεγονέναι, κᾄπειτα καὶ
<br class="lb"/>κατὰ τὴν ἑβδόμην, ὡς τοιούτων ὄντων αὐτῶν, ἐμνημόνευσε.
<br class="lb"/>κατὰ τὴν ἑνδεκάτην οὖν εἰκότως εἶπεν, οὔρει παχύτατα,
<br class="lb"/>παραβαλὼν αὐτὰ τοῖς ἀπὸ τῆς πέμπτης ἡμέρας ἕως ταύτης
<br class="lb"/>γινομένοις λεπτοῖς, ἀλλὰ καὶ ὑπέρυθρά φησιν αὐτὰ
<br class="lb"/>γενέσθαι καὶ κάτω μικρὰ σχεῖν ὑφιστάμενα. μέσα τοίνυν
<br class="lb"/>φαίνεται τὰ οὖρα γεγονέναι τῶν τ’ ἀγαθῶν καὶ τῶν ὀλεθρίων.
<br class="lb"/>τὸ δ’ ἐπὶ τελευτῇ λεγόμενον αὐτῷ διττῶς ἀναγινώσκουσιν·
<br class="lb"/>ἔνιοι μὲν οὕτως, οὐ καθίσταντο ἡσυχῇ, προστιθέντες
<br class="lb"/>τὸ ἡσυχῇ τοῖς μὴ καθισταμένοις οὔροις, ἔνιοι δ’
<br class="lb"/>οὕτως, καθίσταντο· καὶ πάλιν ἀφ’ ἑτέρας ἀρχῆς, ἡσυχῇ
<br class="lb"/>κατενόει, καὶ φαίνεται τοῦτο μᾶλλον ἔχειν διάνοιαν. τὸ
<br class="lb"/>γὰρ ἡσυχῇ καὶ προειρημένου μὲν τοῦ καθίστασθαι τὰ
<br class="lb"/>οὖρα συνήθως οὕτω λέγουσιν οἱ Ἕλληνες· ἐπὶ δὲ τῶν
<br class="lb"/>μὴ καθισταμένων οὐ πάνυ τι προστιθέασι τὰ τοιαῦτα
<br class="lb"/>τῶν ὀνομάτων. τὰ μὲν οὖν κατὰ τὴν ἑνδεκάτην γινόμενα
<br class="lb"/>σημεῖα καὶ συμπτώματα ταῦτ’ ἐστίν. ἴδωμεν δ’ ἐφεξῆς
<br class="lb"/>ἃ περὶ τῆς τεσσαρεσκαιδεκάτης ἔγραψε.
</p>
                    </section>
                    <a class="pb" href="#pb545" id="pb545">[p. 545]</a>
                    <section id="body-1-2-1-8" class="div textpart section level5">
                      <blockquote class="quote lemma"><span class="milestone">216</span>Τεσσαρεσκαιδεκάτῃ ἀπύρετος, οὐχ ἵδρωσεν, ἐκοιμήθη,
<br class="lb"/>κατενόει πάντα, οὖρα παραπλήσια.</blockquote>
                      <p class="p autofirst">Μάτην δόξει κεῖσθαι τὸ οὐχ ἵδρωσεν, ὅμοιον τῷ οὐχ
<br class="lb"/>ᾑμοῤῥάγησεν, οὐκ ἤμεσεν, οὐ παρωτίδας ἔσχεν. ἀλλ’ ὥσπερ
<br class="lb"/>ὀλίγῳ πρόσθεν ἔφη, περὶ δὲ ἑνδεκάτην ἐόντι πάντα ἔδοξε
<br class="lb"/>κουφισθῆναι, δυνάμενος μὲν εἰπεῖν ἁπλῶς ἐκουφίσθη πάντα,
<br class="lb"/>προσθεὶς δὲ τὸ ἔδοξεν ἕνεκα τοῦ τῶν ἐν ἑτέροις αὐτῷ
<br class="lb"/>γεγραμμένων ἀναμιμνήσκειν, ἐν τοῖς μὴ κατὰ λόγον κουφίζουσιν
<br class="lb"/>οὐ δεῖ πιστεύειν, οὕτω καὶ νῦν οὐκ ὤκνησεν ἐκ περιττοῦ
<br class="lb"/>προσθεῖναι τὸ οὐχ ἵδρωσεν, ἀναμνήσεως ἕνεκεν τοῦ
<br class="lb"/>κατὰ τὴν ῥᾳστώνην ἀπίστου. τὸ γὰρ ἐνδεχόμενον ἐν τῇ
<br class="lb"/>τεσσαρεσκαιδεκάτῃ τῶν ἡμερῶν εἴπερ ἐγένετο, ἔσωσεν ἂν τὸν
<br class="lb"/>ἄνθρωπον. ἐκ γοῦν τοῦ μὴ γενέσθαι τῆς κακοηθείας τοῦ
<br class="lb"/>νοσήματος ἀνέμνησεν ἡμᾶς. ἀγνοοῦνται δὲ πολλοῖς τῶν ἰατρῶν
<br class="lb"/>αἱ τοιαῦται διαθέσεις, καὶ χαίρουσιν ἐπὶ τοῖς ἄμεινον
<br class="lb"/>ἔχειν δόξασιν, κᾂν ἐπ’ ὀλεθρίοις τοῖς ἔμπροσθεν σημείοις τε


<a class="pb" href="#pb546" id="pb546">[p. 546]</a>


καὶ συμπτώμασι τοῦτο γενέσθαι συμβῇ, μὴ γινώσκοντες ὡς
<br class="lb"/>νεκρουμένης τῆς φύσεως καὶ σβεννυμένου τοῦ ἐμφύτου θερμοῦ
<br class="lb"/>τὰς τοιαύτας διαθέσεις συμβαίνει γίνεσθαι, παραπλησίως
<br class="lb"/>τοῖς εἰς ὄγκον αἰρομένοις μορίοις ἐκ κακοήθους ῥεύματος,
<br class="lb"/>ὅταν ἡ φύσις ἀῤῥωστοῦσα μηδ’ ὅλως ἐπιχειρῇ τῇ
<br class="lb"/>πέψει τοῦ τὸν ὄγκον ἐργασαμένου χυμοῦ. περὶ γὰρ τὰς
<br class="lb"/>γενέσεις τοῦ πύου, φησὶν, οἵ τε πόνοι καὶ οἱ πυρετοὶ γίνονται,
<br class="lb"/>μεταβαλλομένων ὑπὸ τῆς ἐμφύτου θερμασίας τῶν
<br class="lb"/>τὸν ὄγκον ἐργασαμένων χυμῶν ὅταν οὖν αὕτη μηκέτ’ ἐγχειρῇ
<br class="lb"/>τῇ πέψει δι’ ἀῤῥωστίαν, οὔτε πονοῦσιν οὔτε πυρέττουσιν,
<br class="lb"/>εἰ μὴ πάνυ μικρόν. ἐπὶ μὲν οὖν τοῖς ἐκπυήσασιν ἐκκριθέντος
<br class="lb"/>τοῦ πύου σῶον φυλάττεται τὸ μόριον εἰς ὃ τὸ ῥεῦμα
<br class="lb"/>κατέσκηψεν· ἐφ’ ὧν δ’ οὔτ’ ἐκπύησις οὔτ’ ὀδύνη τις
<br class="lb"/>ἀξιόλογος οὔτε πυρετὸς γίνεται, σήπεται τὸ μόριον, ὡς
<br class="lb"/>ἀναγκαῖον ἡμῖν γενέσθαι παντελῶς ἐκκόψαι ποτ’ αὐτό. παραπλήσιόν
<br class="lb"/>τι συμβαίνει τούτῳ κἀπὶ τῶν ἀσήμως τε καὶ
<br class="lb"/>ἀλόγως ἀπυρέτων γενομένων ἐπὶ θανατώδεσι σημείοις. ὅτι
<br class="lb"/>δὲ τοιαύτη διάθεσις ἦν τῷ Ἑρμοκράτει καὶ τὰ τοῦ γενομένου


<a class="pb" href="#pb547" id="pb547">[p. 547]</a>


κώματος ἐπὶ τῆς ἑνδεκάτης ἡμέρας ἐδήλου. τὸ γὰρ
<br class="lb"/>ἅμα πυρετῷ διακαεῖ καὶ χυμὸν ἔχοντι δηλονότι δακνώδη
<br class="lb"/>καὶ δριμὺν ἐξαίφνης σύμπτωμα σχεῖν, ὑγροῖς καὶ ψυχροῖς
<br class="lb"/>καὶ ἀδήκτοις ἑπόμενον χυμοῖς, ἐνδεικτικόν ἐστιν οὐ τοῦ πεπαῦσθαι
<br class="lb"/>τὴν ἔμπροσθεν διάθεσιν, οὐδενός γε κρισίμου γεγονότος,
<br class="lb"/>ἀλλὰ τοῦ νεκροῦσθαί τε καὶ σβέννυσθαι τὴν ἔμφυτον
<br class="lb"/>θερμασίαν. εἴρηται μὲν οὖν ἐπὶ πλέον περὶ τούτων
<br class="lb"/>ἐν ἑτέροις, ἀλλὰ καὶ νῦν ἐν κεφαλαίοις ἅπαξ ἀρκείτω λελέχθαι
<br class="lb"/>περὶ τῶν ἀλόγως ἐπὶ χαλεποῖς νοσήμασιν ἀπυρέτων
<br class="lb"/>γενομένων. ὅσῳ γὰρ ἂν ὀλεθριωτέρων προηγησαμένων σημείων
<br class="lb"/>ἄμεινον ἔχειν δόξωσι, τοσούτῳ τὴν νόσον ὀλεθριωτέραν
<br class="lb"/>ἔχουσιν. εἰ δ’, ὡς οἱ περὶ τὸν Σαβῖνον εἰρήκασι, λοχοῦντος
<br class="lb"/>τοῦ νοσήματος, ὥσπερ θηρίου τινὸς ἢ ἀνθρώπου
<br class="lb"/>πονηροῦ, διάνοιαν γὰρ ἔχοντός ἐστι ζώου τὸ λοχεῖν, ἐξαίφνης
<br class="lb"/>ἐπιθῆται λάθρα, μὴ προσδοκῶσι τοῖς ἐνεδρευομένοις
<br class="lb"/>ὑπ’ αὐτοῦ. ἀλλὰ τὰ μὲν οὕτως εἰρημένα προσηκόντως ἄν
<br class="lb"/>τις ὀνομάσαι περιλάλησιν. οὐδὲν γὰρ εἰπόντες ἐπιστημονικὸν,
<br class="lb"/>ἀλλὰ περιλαλήσαντες μόνον, οἴονται τὸ προκείμενον ἀποδεδειχέναι,


<a class="pb" href="#pb548" id="pb548">[p. 548]</a>


διὰ παραδείγματος οὐδὲν οὐδὲ τοῖς παραβαλλομένοις
<br class="lb"/>ὅμοιον ἔχοντός τι. καταλιπόντες οὖν αὐτοὺς αὐτοὶ
<br class="lb"/>συμπληρώσωμεν ἤδη τὰ προκείμενα. καί μοι πρόσεχε τὸν
<br class="lb"/>νοῦν ἀκριβῶς ἐνταῦθα καὶ μὴ θαύμαζε <span class="milestone">217</span>πῶς ἐγὼ
<br class="lb"/>πολλάκις ὀλεθρίως εἰπὼν ἔχειν τινὰ μεταξὺ καλῶς αὐτοῦ
<br class="lb"/>σχόντος ἐξαίφνης, ὡς καὶ λούσασθαι, καταγελώμενος οὐ
<br class="lb"/>μόνον ὑπὸ τῶν ἰδιωτῶν, ἀλλὰ καὶ τῶν ἰατρῶν, ἐμμείνας τῇ
<br class="lb"/>προῤῥήσει, μετὰ ταῦτ’ ὑποστρέψαντος εἰς τὸ νόσημα τοῦ
<br class="lb"/>δόξαντος ἐσχηκέναι καλῶς, εἶτ’ ἀποθανόντος, ἐκ μαντικῆς
<br class="lb"/>ἐνομίσθην, οὐκ ἰατρικῆς θεωρίας, προειρηκέναι, καὶ ταῦτα
<br class="lb"/>τῶν θαυμαστῶν τούτων ἰατρῶν οὐδαμόθι γεγράφθαι λεγόντων
<br class="lb"/>αὐτά. πόθεν οὖν ὅτι κατὰ τὴν ἑνδεκάτην ἡμέραν
<br class="lb"/>ἢ τεθνήξεσθαί τινας ἢ κριθήσεσθαι προεῖπον ἔστι μοι
<br class="lb"/>κᾀν τοῖς περὶ κρισίμων αὐτάρκως γεγραμμένα τὰ περὶ τῶν
<br class="lb"/>τοιούτων προῤῥήσεων, ἔστι δὲ κᾀν τοῖς περὶ κρισίμων· καὶ
<br class="lb"/>πάντων αὐτῶν ἡγεμών ἐστιν ὁ θαυμάσιος Ἱπποκράτης.
<br class="lb"/>ἀλλὰ τὰ μὲν ἄλλα διά τε τῶν εἰρημένων ἄρτι βιβλίων ἐξείργασμαι
<br class="lb"/>καί τινων ἑτέρων. ἐν δὲ τῷ παρόντι τοῖς ἀνεγνωκόσιν


<a class="pb" href="#pb549" id="pb549">[p. 549]</a>


ἐκεῖνα σαφῆ τὸν περὶ τῶν ἐνεστώτων ἀπεργάσομαι
<br class="lb"/>λόγον. ἐπὶ μὲν γὰρ τῆς ἑνδεκάτης ἡμέρας ἔδοξεν ὁ Ἑρμοκράτης
<br class="lb"/>κεκουφίσθαι, τῇ τεσσαρεσκαιδεκάτῃ ἀπηλλάχθαι τελέως·
<br class="lb"/>ὡρισμένου δ’ ἤδη καὶ προεγνωσμένου τοῦ πάντως
<br class="lb"/>ὑποστρέψαι τε καὶ τεθνήξεσθαι τὴν ἑπτακαιδεκάτην ἡμέραν
<br class="lb"/>ἀκόλουθον ἦν τοῖς κατὰ τὴν ἑνδεκάτην καὶ τεσσαρεσκαιδεκάτην
<br class="lb"/>γενομένοις ἐνεγκεῖν τὴν ὑποστροφὴν, ὡς ἂν κατὰ
<br class="lb"/>κρισίμους ἡμέρας τῆς τοῦ νοσήματος μεταβολῆς γενομένης.
<br class="lb"/>ἐμάθομεν γὰρ ἔν τε τῷ προγνωστικῷ καὶ τοῖς ἀφορισμοῖς
<br class="lb"/>τὰς κατὰ τετράδα περιόδους τῶν ἡμερῶν εἰς τὴν εἰκοστὴν,
<br class="lb"/>οὐ τὴν εἰκοστὴν πρώτην ἀφικνεῖσθαι, καὶ διὰ τοῦτο τὴν
<br class="lb"/>μὲν ια΄ τῆς ιδ΄ ἐπίδηλον εἶναι, τὴν δὲ ιζ΄ τῆς κ. ὑποστρέψαι
<br class="lb"/>μὲν οὖν τῷ Ἑρμοκράτει εὐλογώτατον τὸ νόσημα κατὰ
<br class="lb"/>τὴν ιζ΄ ἡμέραν, ἀκολουθῆσαι δὲ κατὰ τὴν κ΄ ἑτέραν μεταβολήν.
<br class="lb"/>οὐ μὴν ἤδη γέ πω δῆλον ἡμῖν τοῖς ἀναγινώσκουσι
<br class="lb"/>τὰ γεγραμμένα πρὸς Ἱπποκράτους ὁποία τις ἡ κατὰ τὴν
<br class="lb"/>εἰκοστὴν ἡμέραν ἔσοιτο μεταβολὴ, διὰ τὸ μήτε τὴν δύναμιν
<br class="lb"/>ὅπως εἶχε τοῦ κάμνοντος ἐπίστασθαι μήτε τὸ βεβαιότατον

﻿
<a class="pb" href="#pb550" id="pb550">[p. 550]</a>


αὐτῆς σημεῖον ὑπ’ αὐτοῦ γεγράφθαι. σὺν μὲν γὰρ τῇ τούτων
<br class="lb"/>γνώσει ῥᾷστον ἦν εἰπεῖν, εἴτε κατὰ τὴν εἰκοστὴν
<br class="lb"/>ἡμέραν ὁ κάμνων ἕξει τὴν τελευτὴν εἴτε καὶ εἰς πλείονας
<br class="lb"/>ἐκταθήσεται τὸ νόσημα. μὴ γινωσκομένων δ’ ἐκείνων <span class="milestone">403</span>
<br class="lb"/>ἄδηλον. ἀκούσωμεν οὖν ὧν περὶ τῆς ἑπτακαιδεκάτης καὶ
<br class="lb"/>ὧν περὶ τῆς εἰκοστῆς εἶπεν αὐτός.
</p>
                    </section>
                    <section id="body-1-2-1-9" class="div textpart section level5">
                      <blockquote class="quote lemma">Περὶ δὲ ἑπτακαιδεκάτην ἐόντι ὑπέστρεψεν, ἐθερμάνθη τὰς
<br class="lb"/>ἑπομένας, πυρετὸς ὀξὺς, οὖρα λεπτά.</blockquote>
                      <p class="p autofirst">Τὰ μὲν ἄλλα τῆς ὑποστροφῆς ἐστὶ συμπτώματα, τὰ δ’
<br class="lb"/>οὖρα τὰ λεπτὰ δηλοῖ τὴν νόσον ἄπεπτον ὑπάρχειν, ὥστ’
<br class="lb"/>οὔτ’ εἰ καὶ μὴ μεγάλως ἦν τὰ φανέντα σημεῖα ὀλέθρια,
<br class="lb"/>σωθήσεσθαι τὸν ἄνθρωπον εἶπεν ἄν τις ἐπὶ τῆς ἑπτακαιδεκάτης
<br class="lb"/>ἡμέρας, ὁρῶν τὴν ἀπεψίαν τῶν οὔρων. αὐτὸς γὰρ


<a class="pb" href="#pb551" id="pb551">[p. 551]</a>


εἶπεν ἐν τοῖς τοιούτοις κίνδυνον εἶναι, μὴ οὐ δυνήσεται τῷ
<br class="lb"/>χρόνῳ τοῦ νοσήματος ὁ κάμνων ἐξαρκέσαι.
</p>
                    </section>
                    <section id="body-1-2-1-10" class="div textpart section level5">
                      <blockquote class="quote lemma"><span class="milestone">218</span>Πάλιν δ’ εἰκοστῇ ἐκρίθη ἀπύρετος, οὐχ ἵδρωσεν.</blockquote>
                      <p class="p autofirst">Ἐν ᾗ κατὰ λόγον ἦν ἡμέρᾳ παροξυνθῆναι τὸν πυρετὸν,
<br class="lb"/>εἴπερ ὅλως ἡ φύσις ἐνεχείρησε τῇ πέψει τῶν χυμῶν ἢ μόνον
<br class="lb"/>ὡς ἐδήλουν τὰ οὖρα διαμένοντα λεπτὰ, κατὰ ταύτην
<br class="lb"/>ἐπαύσατο τελέως ὁ πυρετός. οὐδὲ γὰρ κατὰ τὴν ἑπτακαιδεκάτην
<br class="lb"/>ἐγεγόνει τῷ λόγῳ τῆς ἐμφύτου θερμασίας, ἀλλὰ
<br class="lb"/>μόνῳ τῷ τῆς σήψεως, ἐκθερμανθέντων πυρετωδῶς τῶν
<br class="lb"/>χυμῶν. τὸ τοίνυν ζέσαν αὐτῶν διαπνευσθὲν ἀπύρετον ἂν
<br class="lb"/>εἰργάσατο τὸν ἄνθρωπον. ἀλλὰ μενόντων τῶν ὀλεθρίων
<br class="lb"/>συμπτωμάτων, ὡς ἐφεξῆς ἐρεῖ, σαφὲς ἦν ἀπολεῖσθαι τὸν
<br class="lb"/>Ἑρμοκράτην. ὥσπερ δ’ ἐπὶ τεσσαρεσκαιδεκάτης ἡμέρας
<br class="lb"/>ἔγραψεν, οὐκ ἵδρωσεν οὕτως, καὶ κατὰ τὴν εἰκοστὴν αὐτὸ
<br class="lb"/>προσέθηκεν, ἀναμιμνήσκων τῆς. ἀσήμως γενομένης ῥᾳστώνης.


<a class="pb" href="#pb552" id="pb552">[p. 552]</a>


ὅτι δὲ διέμεινε τὰ συμπτώματα τοῦ νεκροῦσθαι τὴν φύσιν
<br class="lb"/>τοῦ κάμνοντος εὔδηλόν ἐστιν ἐξ ὧν ἐφεξῆς ἔγραψε τοῖς
<br class="lb"/>κατὰ τὴν εἰκοστὴν ἡμέραν εἰρημένοις, οἷς ἤδη πρόσεχε τὸ
<br class="lb"/>νοῦν.
</p>
                    </section>
                    <section id="body-1-2-1-11" class="div textpart section level5">
                      <blockquote class="quote lemma">Ἀπόσιτος παρὰ πάντα χρόνον, κατενόει, διαλέγεσθαι οὐκ
<br class="lb"/>ἠδύνατο, γλῶσσα ἐπίξηρος, οὐκ ἐδίψη, κατεκοιμᾶτο
<br class="lb"/>κωματώδης.</blockquote>
                      <p class="p autofirst">Πάντα τὰ εἰρημένα νεκρουμένης ἐστὶν ἤδη τῆς ζωτικῆς
<br class="lb"/>δυνάμεως γνωρίσματα, οἷον εὐθέως ἡ ἀποσιτία τὴν
<br class="lb"/>ἀνορεξίαν δηλοῦσα, ποτὲ μὲν διὰ τὸ στόμα τῆς κοιλίας γίνεται,
<br class="lb"/>κεκακωμένον ὑπό τινος ἀλλοτρίας ποιότητος χυμῶν,
<br class="lb"/>ἔστι δ’ ὅτε διὰ τῆς δυνάμεως αὐτῆς νέκρωσιν, ἧς, ὅθ’
<br class="lb"/>ὑγίαινεν, ἦν ἔργα τό τε τῆς ἐνεργείας αἰσθάνεσθαι καὶ τὸ
<br class="lb"/>τῶν ἰασομένων αὐτὴν ὀρέγεσθαι. τῆς δ’ αὐτῆς ταύτης ἔργον


<a class="pb" href="#pb553" id="pb553">[p. 553]</a>


καὶ ἡ τῆς ὑγρᾶς οὐσίας ἔνδειά τε καὶ ἀναπλήρωσις·
<br class="lb"/>ὅπως οὖν εἶχε καὶ περὶ ταῦτα σαφῶς ἐδήλωσεν ὁ Ἱπποκράτης
<br class="lb"/>εἰπὼν, οὐκ ἐδίψη. καὶ τῷ μὲν ἀπόσιτος ἅπαντα
<br class="lb"/>τὸν χρόνον, ἐφεξῆς ἔγραψε κατενόει· τῷ δὲ γλῶσσα ἐπίξηρος,
<br class="lb"/>τὸ οὐκ ἐδίψη· τὸ μὲν κατενόει πρὸς τὸν κοινὸν ἀμφοτέρων
<br class="lb"/>διορισμὸν παραλαβὼν, τὸ δ’ οὐκ ἐδίψη πρὸς τὸν ἕτερον.
<br class="lb"/>ὁ μὲν οὖν κοινὸς διορισμὸς τοῦτό φησιν· οὐκ ᾐσθάνετο
<br class="lb"/>τῆς ἐνδείας οὔτε τῆς κατὰ τὸ ξηρὸν οὐσίας οὔτε τῆς
<br class="lb"/>κατὰ τὸ ὑγρὸν, οὐ διὰ τὸ μὴ παρακολουθεῖν, ἀλλὰ διὰ τοῦ
<br class="lb"/>νεκροῦσθαι τὴν δύναμιν αὐτοῦ. τῷ δ’ οὐκ ἐδίψη προσέθηκε
<br class="lb"/>τὸ γλῶσσα ἐπίξηρος, εἰς διορισμὸν τοῦ μὴ δι’ ὑγρότητα
<br class="lb"/>τὸν ἄνθρωπον <span class="milestone">219</span>ἄδιψον γεγονέναι, καθάπερ
<br class="lb"/>ἔνιοι τῶν ὑγρὸν καὶ ψυχρὸν ἠθροικότων χυμὸν, ἀλλὰ καίτοι
<br class="lb"/>διαθέσεως οὔσης διψωδεστάτης ἡ δύναμις οὐκ ᾐσθάνετο
<br class="lb"/>νεκρουμένη. μή τι δὲ καὶ τὸ διαλέγεσθαι μὴ δύνασθαι
<br class="lb"/>κατὰ τὴν ταύτης ἐγένετο κάκωσιν. εἴπερ οὖν τὰ συμπτώματα
<br class="lb"/>ταῦτα καὶ κατὰ τὴν εἰκοστὴν ἡμέραν ὑπῆρχεν αὐτῷ
<br class="lb"/>καὶ σχεδὸν ἐν ὅλῃ τῇ νόσῳ, δῆλον ὅτι σβεννυμένης τῆς


<a class="pb" href="#pb554" id="pb554">[p. 554]</a>


ἐμφύτου θερμασίας ὁ πυρετὸς ἐπαύσατο κατὰ τὴν εἰκοστὴν
<br class="lb"/>ἡμέραν. ὁμολογεῖ δὲ τούτοις καὶ τὸ κατεκοιμᾶτο σμικρὰ,
<br class="lb"/>κωματώδη. οὐ γὰρ ὡς οἱ κατὰ φύσιν ἔχοντες ἐκάθευδεν,
<br class="lb"/>ἀλλὰ δι’ ἀῤῥωστίαν τῆς δυνάμεως ἐκὼν ἔμυεν, ὡς μὴ δύνασθαι
<br class="lb"/>τοὺς ὀφθαλμοὺς ἀνεῳγότας ἔχειν, ἔκλινέ τε αὐτοὺς
<br class="lb"/>καὶ σμικρὰ κατεκοιμᾶτο. προσέθηκε γὰρ τῷ κατεκοιμᾶτο
<br class="lb"/>τὸ σμικρὰ, διότι καὶ τοῦτο γνώρισμα τῆς κατὰ τὴν δύναμιν
<br class="lb"/>ἀῤῥωστίας ἦν, οὐ τῶν κατὰ φύσιν ὕπνων, τινὰ λέγεσθαι
<br class="lb"/>τῷ κάμνοντι κατὰ τὸν καιρὸν τοῦτον, ἢ δι’ ὑγρότητα τῆς
<br class="lb"/>αἰσθητικῆς ἀρχῆς ὑπνῶδες ἦν τὸ κῶμα. θαυμάσαι τοίνυν
<br class="lb"/>ἐστὶν οὐ διὰ τί τέθνηκεν ὁ Ἑρμοκράτης, ἀλλὰ διότι μέχρι
<br class="lb"/>τῆς ἑβδόμης καὶ εἰκοστῆς ἡμέρας ἐξήρκεσιν· εὔλογον γὰρ
<br class="lb"/>ἦν οὐ μετὰ πολὺ τῆς εἰκοστῆς ἀκολουθῆσαι τὸν θάνατον
<br class="lb"/>αὐτῷ. δῆλον οὖν ὅτι νέος τις ἦν εὔρωστός τε φύσει καὶ διὰ
<br class="lb"/>τοῦτ’ ἀντέσχετο, κατὰ βραχὺ μαραινόμενος. ἔνεστι γὰρ ἐξ
<br class="lb"/>ἁπάντων τῶν συμβάντων αὐτῷ τεκμήρασθαι τὸν καλούμενον
<br class="lb"/>ὑπὸ τῶν νεωτέρων ἰατρῶν μαρασμὸν περιφρυγῆ γεγονέναι.
<br class="lb"/>διέφθειρε δὲ αὐτὸν ἐπὶ τῆς εἰκοστῆς ἑβδόμης ὁ διὰ τὴν
﻿

<a class="pb" href="#pb555" id="pb555">[p. 555]</a>


τῶν χυμῶν σηπεδόνα γενόμενος πυρετὸς, ἐπὶ τῆς εἰκοστῆς
<br class="lb"/>τετάρτης, ὃν διὰ τῆς ἐχομένης ῥήσεως ἐδήλωσεν. ἄξιον δ’
<br class="lb"/>ἐπισημήνασθαι διὰ τί κατὰ τὴν προκειμένην λέξιν ἔγραψε
<br class="lb"/>κατενόει πάντα. φαίνεται γὰρ οὐ πάντα κατανοήσας, αὐτοῦ
<br class="lb"/>τοῦ Ἱπποκράτους ἐν τῇ τῆς πέμπτης ἡμέρας διηγήσει γράψαντος
<br class="lb"/>αὐτὸν παρακροῦσαι, καὶ μετὰ ταῦτα πάλιν ἐπὶ τῆς
<br class="lb"/>ἕκτης προσθέντος, οὐ κατενόει, καὶ πάλιν ἐπὶ τῆς ἑπτακαιδεκάτης
<br class="lb"/>παρέκρουσε. δυοῖν τοίνυν θάτερον, ἢ ὅτι μόναις
<br class="lb"/>ταύταις ταῖς ἡμέραις παρέκρουσε, τῷ δ’ ἄλλῳ χρόνῳ
<br class="lb"/>κατενόει, δηλῶσαι βουλόμενος ἔγραψε κατενόει πάντα, ἢ
<br class="lb"/>ὅτι κατὰ τὴν εἰκοστὴν ἡμέραν, ἧς ἐν τῇ προκειμένῃ ῥήσει
<br class="lb"/>τὴν διήγησιν ἔγραψε, κατενόει πάντα, τουτέστιν οὐδὲ μικρὸν
<br class="lb"/>παρεφέρετο. διὰ τί δὲ τοῦτο προσέθηκεν ὀλίγον ἔμπροσθεν
<br class="lb"/>εἶπον. ἀδίψων γὰρ καὶ ἀνορέκτων γινομένων τινῶν
<br class="lb"/>ἐν νόσοις, ἢ διὰ τὸ παραφρονεῖν ἀναισθήτως ἐχόντων
<br class="lb"/>ὦν πάσχουσιν ἢ διὰ νέκρωσιν τῆς ἐν τῇ κοιλίᾳ δυνάμεως φυσικῆς.
<br class="lb"/>ἐπειδὰν οὕτω πάσχωσιν ἄνευ τοῦ παραφρονεῖν, ἀπολείπεται
<br class="lb"/>νεκρῶσαι τὴν φυσικὴν δύναμιν αὐτῶν.
</p>
                    </section>
                    <a class="pb" href="#pb556" id="pb556">[p. 556]</a>
                    <section id="body-1-2-1-12" class="div textpart section level5">
                      <blockquote class="quote lemma">Περὶ δὲ εἰκοστὴν καὶ τετάρτην ἐπεθερμάνθη, κοιλίη ὑγρὴ,
<br class="lb"/>λεπτοῖσι πολλοῖσι ῥέουσα καὶ τὰς ἑπομένας, πυρετὸς ὀξὺς,
<br class="lb"/>γλῶσσα συνεκαύθη, ἑβδόμῃ καὶ εἰκοστῇ ἀπέθανε.</blockquote>
                      <p class="p autofirst"><span class="milestone">220</span>Τούτῳ τῷ ἀῤῥώστῳ ἡ τετάρτη καὶ εἰκοστὴ
<br class="lb"/>τῶν κατὰ περίοδον οὖσα κρισίμων, ὡς ἐδείχθη, καὶ ἡ ἑβδόμη
<br class="lb"/>καὶ εἰκοστὴ πολὺ μᾶλλον ἐπὶ ταύτης ἐξ ἀναλογίας ἤνεγκαν
<br class="lb"/>τινὰς νεωτερισμούς. ὥσπερ γὰρ ἐπὶ τῆς ἑπτακαιδεκάτης
<br class="lb"/>ἡμέρας ὑποστρέψας κατὰ τὴν εἰκοστὴν ἔδοξεν ἔχειν
<br class="lb"/>ἄμεινον, οὐ σχὼν οὕτως κατά γε τὴν ἀλήθειαν, ἀλλὰ φαντασίαν
<br class="lb"/>τοῖς πολλοῖς ποιήσας, σβεννυμένης τῆς ἐμφύτου θερμασίας,
<br class="lb"/>ἀπύρετος ἐγίνετο, κατὰ τὸν αὐτὸν τρόπον ἐπὶ τῆς
<br class="lb"/>εἰκοστῆς τετάρτης ἀρξάμενος πυρέττειν, ἐκ σηπεδόνος τῶν
<br class="lb"/>ὑπολοίπων χυμῶν, ἑξῆς καὶ διεχώρησε κάτω πολλὰ καὶ λεπτὰ
<br class="lb"/>καὶ κακοήθη, κατὰ τὴν εἰκοστὴν ἑβδόμην ἀπέθανεν,


<a class="pb" href="#pb557" id="pb557">[p. 557]</a>


ὀξέος αὐτοῦ γενομένου καὶ ξηροῦ τοῦ πυρετοῦ, δι’ ὦν καὶ
<br class="lb"/>ἡ γλῶσσα συνεκαύθη.
</p>
                    </section>
                    <section id="body-1-2-1-13" class="div textpart section level5">
                      <blockquote class="quote lemma"><span class="milestone">404</span>Τούτῳ κώφωσις διὰ τέλεος παρέμενεν. οὖρα ἢ
<br class="lb"/>παχέα καὶ ἐρυθρὰ, οὐ καθιστάμενα ἢ λεπτὰ καὶ ἄχροα
<br class="lb"/>ἐναιωρήματα ἔχοντα, γενέσθαι οὐκ ἠδύνατο.</blockquote>
                      <p class="p autofirst">Καὶ μετὰ τὴν τῆς εἰκοστῆς ἡμέρας διήγησιν ἐφεξῆς
<br class="lb"/>ἐγεγράφει τὸ μὲν νῦν εἰρημένον, τὸ γενέσθαι οὐκ ἠδύνατο,
<br class="lb"/>ταὐτὸ σημαῖνον τῇ ἀπόσιτος φωνῇ. οὖρα δ’ ἀπὸ τῆς ἑπτακαιδεκάτης
<br class="lb"/>ἄχρι τῆς εἰκοστῆς ἔφη γεγονέναι λεπτὰ, προειρήκει
<br class="lb"/>δ’ , εἴ τι μεμνήμεθα, καὶ περὶ τῶν ἐρυθρὸν καὶ ἀκατάστατον
<br class="lb"/>ἐχόντων ἐναιώρημα. νῦν οὖν ἐπαναλαβὼν ἄμα
<br class="lb"/>περὶ πάντων ὧν ἀπεφήνατο, δυνάμει τοῦτο λέγει, ὡς οὔρησεν
<br class="lb"/>ἄλλοτ’ ἀλλοῖα, χρηστὸν δ’ ἀκριβῶς οὐδέποτ’ οὐδέν.
<br class="lb"/>ἀλλὰ καὶ ὅτι διὰ παντὸς αὐτῷ τοῦ νοσήματος ἡ κώφωσις
<br class="lb"/>παρέμεινεν, οὐκ εἰρημένον ἔμπροσθεν, εἰκότως νῦν προσέθηκεν.


<a class="pb" href="#pb558" id="pb558">[p. 558]</a>


οὐκ οἶδα δ’ ὅπως οὐκέτι οὐδὲν εἶπε περὶ τῆς ἰκτερώδους
<br class="lb"/>ἀναχύσεως. ἀκόλουθον γὰρ ἦν καὶ ταύτης μνημονεῦσαι.
<br class="lb"/>τάχ’ οὖν ὡς πρόδηλον ὅτι παρέμεινεν ἐσιώπησεν,
<br class="lb"/>οὔπω γὰρ οὐδ’ ἱδρὼς ἐγένετο τῷ Ἑρμοκράτει οὔτε διὰ γαστρὸς
<br class="lb"/>ἢ οὔρων ἢ ἐμέτων ἠκολούθησε κένωσις χολωδῶν, ἀδύνατον
<br class="lb"/>ἦν παύσασθαι τὸν ἴκτερον. ἐκ πάντων οὖν τῶν εἰρημένων
<br class="lb"/>φαίνεται παθεῖν αὐτῷ τὸ ἧπαρ ἰσχυρῶς, ἀρχὴ τῆς
<br class="lb"/>φυτικῆς τε καὶ φυσικῆς ὀνομαζομένης ψυχῆς ὑπάρχον, ἧς
<br class="lb"/>ἐδείχθησαν εἶναι τέτταρες δυνάμεις, ἑλκτική τε καὶ καθεκτικὴ
<br class="lb"/>καὶ ἀλλοιωτικὴ καὶ ἀποκριτικὴ, καθ’ ἃς καὶ τρέφεσθαι
<br class="lb"/>καὶ αὐξάνεσθαι τοῖς σώμασιν ὑπάρχει καὶ παθούσης
<br class="lb"/>ταύτης ἀνορεξίαι δειναὶ καταλαμβάνουσιν, ὡς τεθνάναι
<br class="lb"/>μᾶλλον ἐθέλειν ἢ γεύσασθαί τινος.</p>
                      <p class="p"><span class="milestone">221</span>Τὰ μὲν παλαιότερα τῶν ἀντιγράφων τὴν ἀρχὴν
<br class="lb"/>τῶν προκειμένων χαρακτήρων τοῖς ἀῤῥώστοις εἶχεν


<a class="pb" href="#pb559" id="pb559">[p. 559]</a>


ἀπὸ τῆς περὶ Βίτωνος κυναγχικῆς, ἑβδόμης ἀπὸ τῆς ἀρχῆς
<br class="lb"/>γεγραμμένης. ἀμέλει καὶ οἱ ἐξηγησάμενοι τοὺς προσγεγραμμένους
<br class="lb"/>τῷ βιβλίῳ τούτῳ χαρακτῆρας ἀπ’ ἐκείνης ἤρξαντο
<br class="lb"/>πάντες, τοῖς πρώτοις ἀῤῥώστοις λέγοντες αὐτοὺς μὴ προσκεῖσθαι.
<br class="lb"/>κατ’ ἔνια μέντοι τῶν νῦν εἰς χεῖρας ἡκόντων
<br class="lb"/>ἡμῖν εὑρίσκονται καὶ τοῖς πρώτοις ἀῤῥώστοις προσκείμενοι
<br class="lb"/>χαρακτῆρες, ὥστε καὶ ἡ κατὰ Διοσκορίδην ἔκδοσις προσκειμένους
<br class="lb"/>αὐτοὺς ἔχει. καὶ τούτῳ γε τῷ Ἑρμοκράτει πρῶτον
<br class="lb"/>μὲν ὑπογέγραπται τὸ π ἐν μέσῳ γραμμὴν ἔχον, ἁπάντων
<br class="lb"/>τῶν χαρακτήρων, ὧν ἐπὶ πάντων ἀῤῥώστων ἔφαμεν εὑρίσκεσθαι,
<br class="lb"/>προσγεγραμμένων. ἐφεξῆς δὲ τὸ ε γέγραπται καὶ
<br class="lb"/>μετ’ αὐτὸ τὸ δ κάτωθεν ὀρθὴν γραμμὴν ἀπεστιγμένην ἔχον,
<br class="lb"/>οἷόν περ τὸ υ προγραφέν. εἶτα μετ’ αὐτὸ τὸ κ καὶ ξ καὶ
<br class="lb"/>μετὰ ταῦτα τὸ θ, κατὰ τόνδε τὸν τρόπον π. ε. δ. κ. ζ. θ. ὁ
<br class="lb"/>μὲν οὖν πρῶτος χαρακτὴρ, ὡς καὶ πρόσθεν, σημαίνει τὸ
<br class="lb"/>πιθανὸν, ὥσπερ γε καὶ τὸ ὕστατον γράμμα ποτὲ μὲν υ, ποτὲ
<br class="lb"/>δὲ θ γεγραμμένον, ὑγείας μὲν τὸ υ, θανάτου δὲ τὸ θ
<br class="lb"/>σημεῖόν ἐστι. τὸ δὲ πρὸ τούτου τὸν ἀριθμὸν τῶν ἡμερῶν,

﻿
<a class="pb" href="#pb560" id="pb560">[p. 560]</a>


ἐν αἷς ἤτοι ἀπέθανεν ὁ ἄνθρωπος ἢ τελέως ὑγιάσθη, σημαίνει·
<br class="lb"/>τὰ δὲ μεταξὺ τὸν τρόπον, καθ’ ὃν ἤτοι σωθῆναι
<br class="lb"/>τὸν ἄνθρωπον ἢ ἀπολέσθαι συνέβη. καὶ νῦν οὖν ὁ τὸ ε
<br class="lb"/>μετὰ τοῦ κάτωθεν ἀπεστιγμένου δέλτα γράψας, ἐπισχεθέντων
<br class="lb"/>τῶν διαχωρημάτων, πιθανὸν εἶναί φησι κατὰ τὴν
<br class="lb"/>εἰκοστὴν ἑβδόμην ἡμέραν ἀποθανεῖν τὸν Ἑρμοκράτην. τινὲς
<br class="lb"/>δὲ τῶν ἐξηγητῶν διὰ τὸ ῥυῆναι κατὰ τὴν εἰκοστὴν καὶ
<br class="lb"/>τετάρτην ἡμέραν τὴν γαστέρα, τὸν θάνατον αὐτῷ γεγονέναι
<br class="lb"/>φασὶ, παρατιθέμενοι τὸ ἐκ τοῦ προῤῥητικοῦ κατὰ λέξιν
<br class="lb"/>οὕτως ἔχον· κώφωσις καὶ οὖρα ἐξέρυθρα, ἀκατάστατα,
<br class="lb"/>ἐναιωρηθέντα παρακρουστικόν. τοῖς τοιούτοις ἰκτεροῦσθαι
<br class="lb"/>κακόν· κακὴ δὲ καὶ ἡ ἐπὶ ἰκτέρῳ μώρωσις. τούτους ἀφώνους
<br class="lb"/>μὲν, αἰσθανομένους δὲ συμβαίνει γίνεσθαι. οἶμαι δὲ
<br class="lb"/>καὶ κοιλίαι καταῤῥήγνυνται τουτέοισι οἷον ἐγένετο Ἑρμίππῳ
<br class="lb"/>καὶ ἀπέθανεν. αὕτη μὲν ἡ ἐκ τοῦ προῤῥητικοῦ λέξις, καὶ
<br class="lb"/>εἴρηται περὶ αὐτῆς ὁπότ’ ἐξηγούμεθα τὸ βιβλίον ἐκεῖνο.
<br class="lb"/>νυνὶ δὲ τοσοῦτον εἰπεῖν ἐξαρκέσει πάλιν ἀναμνήσεως ἕνεκεν
<br class="lb"/>ὧν τ’ ἐν ἐκείνοις ἐξηγησάμεθα καὶ ὧν ἐν τῷδε τῷ βιβλίῳ
<br class="lb"/>μέχρι δεῦρο. συνέβη γὰρ τὸν Ἑρμοκράτην μήτε δι’ ἐπίσχεσιν


<a class="pb" href="#pb561" id="pb561">[p. 561]</a>


γαστρὸς μήτε δι’ ἔκκρισιν ἀποθανεῖν. ἀλλὰ ταῦτα
<br class="lb"/>μὲν ἐπιφανῆναι συμπτώματα τῆς διαθέσεως, ὥσπερ καὶ
<br class="lb"/>ὁπότε πρόσθεν ἀπέκρινε συγκεκαυμένα, ταῖς καὶ κατὰ τὸ
<br class="lb"/>ἧπαρ διαθέσεσι ἀμφοτέρων ἑπομένων, ὡς ἐδείξαμεν ἐν ἄλλοις
<br class="lb"/>τέ τισι κἀν τοῖς περὶ τῶν πεπονθότων τόπων ὑπομνήμασι.
<br class="lb"/>φαίνεται δὲ καὶ ὁ θάνατος αὐτῷ γεγονέναι μάλιστα
<br class="lb"/>μὲν διὰ τὸ ἧπαρ, ἤδη δὲ καὶ τὰ κατὰ τὴν κεφαλὴν
<br class="lb"/>οὐκ ἔχειν κατὰ φύσιν. ἔτι δ’ ἀλογώτερον ἐξηγοῦνται τὸν
<br class="lb"/>ἄῤῥωστον οἱ φάσκοντες διὰ τοῦτο γεγράφθαι μόνον, ἵνα
<br class="lb"/>τὴν τῶν κρισίμων ἡμερῶν δύναμιν ἐξετάσωμεν, ὥσπερ οὐκ
<br class="lb"/>ἐπὶ πάντων μὲν τῶν νοσούντων κοινῶς τούτου παρατηρουμένου,
<br class="lb"/>τὰ δὲ καθ’ ἕκαστον ἴδια κατὰ τὰς συμβάσας αὐτοῖς
<br class="lb"/>διαθέσεις.
</p>
                    </section>
                    <section id="body-1-2-1-14" class="div textpart section level5">
                      <blockquote class="quote lemma"><span class="milestone">222</span>Ὁ κατακείμενος ἐν τῷ Δεάλκους κήπῳ.</blockquote>
                      <a class="pb" href="#pb562" id="pb562">[p. 562]</a>
                      <p class="p autofirst">Κᾀνταῦθα πάλιν οἱ περὶ τὸν Σαβῖνόν φασι τὸν κῆπον
<br class="lb"/>προσκεῖσθαι, συναίτιον τῆς νόσου γενόμενον τἀνθρώπῳ,
<br class="lb"/>καὶ γράφουσί γε κατὰ λέξιν οὕτως. διὰ τοῦτο γὰρ μήποτε
<br class="lb"/>καὶ τὸν κῆπον παρέθετο, κᾀντεῦθεν τὴν ἀφορμὴν τῷ πυρετῷ
<br class="lb"/>γεγονέναι ὑπεμφαίνων. οὐ γάρ ἐστι ποηφάγον ζῶον ὁ
<br class="lb"/>ἄνθρωπος, ὥστε τῇ ἀλλοκότῳ διαίτῃ καὶ ὡς νεωτερισμόν
<br class="lb"/>ὑπέμεινεν. ἐνταῦθα μὲν ἐκεῖνοι ταῦτα γεγράφασιν, ἐπεὶ δ’
<br class="lb"/>ἐν τούτῳ ὑπομνήματι παρὰ τὴν ἐμαυτοῦ προαίρεσιν εἰς
<br class="lb"/>ἔλεγχον ἐξηγήσεων ἀλλοκότων ἐπείσθην τοῖς ἑταίροις γράψαι
<br class="lb"/>τινὰ, καὶ νῦν ὀλίγα προσθήσω, ταυτὸν εἶδος ἔχοντα.
<br class="lb"/>πρῶτον μὲν οὖν οὔτε διὰ παντὸς οἰκεῖν ἔφη τὸν ἄνθρωπον
<br class="lb"/>ἐν τῷ Δεάλκους κήπῳ, κατακεῖσθαι δὲ μόνον ἔγραψεν, ἐνδεχόμενον
<br class="lb"/>ἔμπροσθεν μὲν ὅθ’ ὑγίαινεν, οἰκεῖν αὐτὸν ἑτέρωθι,
<br class="lb"/>νοσήσαντα δὲ καταγωγῆς ἐπιτηδειοτέρας δεηθέντα
<br class="lb"/>τοιαύτην ἔχειν ἐν τῷ Δεάλκους κήπῳ. δεύτερον οὐκ ἀναγκαῖόν
<br class="lb"/>ἐστι τὸν ἐν κήπῳ καταγωγὴν ἔχοντα λάχανα σιτεῖσθαι
<br class="lb"/>διὰ παντὸς ὡς ποηφάγον ζῶον, ὥσπερ οὐδ’ εἰ πλησίον
<br class="lb"/>εἴη τῶν αἴγεια κρέα πιπρασκόντων ἢ προβάτεια, ταῦτ’


<a class="pb" href="#pb563" id="pb563">[p. 563]</a>


ἐσθίειν ὁσημέραι, καθάπερ οἱ λέγοντες. οὐδὲ γὰρ εἰ γείτων
<br class="lb"/>εἴη τῶν τὰ κρέα πιπρασκόντων, ἀναγκαῖον αὐτῷ πλεῖστα
<br class="lb"/>προσφέρεσθαι ταῦτα, καθάπερ ἀθλητῇ. τρίτον ἐπὶ τούτοις
<br class="lb"/>ὅτι πολλὴν ἀφθονίαν ἔχοντες λόγων εἰς τὸ διαβάλλειν τὸν
<br class="lb"/>ἐπὶ τοῖς κήποις ἀέρα, τοῦτο μὲν ὅλον τὸ μέρος ἐξέλιπον,
<br class="lb"/>ἐξετράποντο δ’ ἐπὶ τὰ λάχανα, δυνάμενοι καὶ τῶν ὀχετῶν
<br class="lb"/>μνημονεύειν, ὡς τὰ πολλὰ τοὺς ἀποπάτους ἐκκαθαιρόντων
<br class="lb"/>εἰς τοὺς κήπους, ἅπασάν τε τὴν τοιαύτην δυσωδίαν ἔτι τε
<br class="lb"/>τὴν ἀπὸ τῶν λαχάνων καὶ δένδρων καὶ θάμνων ἀναθυμίασιν,
<br class="lb"/>ὥσπερ ἀπό τε κράμβης καὶ καρέως καὶ πύξου. φανερῶς
<br class="lb"/>γὰρ ὁ πέριξ ἀὴρ μοχθηρὸς ἀπὸ τῆς τούτων ὁμιλίας
<br class="lb"/>γίνεται· ἀλλὰ γὰρ ἅλις ἤδη μοι καὶ τῶν περὶ τὰς τοιαύτας
<br class="lb"/>ἐξηγήσεις ἀντιλογιῶν. ἐπὶ δὲ τὰ χρήσιμα μεταβὰς ἀκολουθήσω
<br class="lb"/>ταῖς Ἱπποκράτους λέξεσιν.
</p>
                    </section>
                    <section id="body-1-2-1-15" class="div textpart section level5">
                      <blockquote class="quote lemma"><span class="milestone">405</span>Κεφαλῆς βάρος καὶ κρόταφον δεξιὸν ἐπωδύνως εἶχε
<br class="lb"/>χρόνον πολύν. μετὰ δὲ προφάσιος πῦρ ἔλαβε, κατεκλίθη.</blockquote>
                      <a class="pb" href="#pb564" id="pb564">[p. 564]</a>
                      <p class="p autofirst"><span class="milestone">223</span>Πῦρ μὲν ὁ Ἱπποκράτης τὸν πυρετὸν ὀνομάζει,
<br class="lb"/>καθότι δέδεικταί μοι πολλάκις ἤδη· καὶ μέντοι καὶ ὅτι κυριώτερον
<br class="lb"/>ὥσπερ καὶ πᾶσιν ἀνθρώποις ἔθος ἐστὶ τὰ μικρὰ
<br class="lb"/>τῶν αἰτίων προφάσεις καλεῖν, οὕτω καὶ αὐτὸς ἐνίοτε προσαγορεύει,
<br class="lb"/>καὶ τοῦτο δέδεικται. τινὰ μὲν γὰρ αὐτὰ καθ’
<br class="lb"/>ἑαυτὰ νόσον οὐχ οἷά τέ ἐστιν ἐργάσασθαι, προϋπαρχούσῃ
<br class="lb"/>δὲ νοσώδει παρασκευῇ πλησιάσαντα τῆς ὅλης νόσου τὴν
<br class="lb"/>αἰτίαν ἔχειν ἐδοξάσθη, καθάπερ ἐπὶ τοῦδε τοῦ νῦν προκειμένου
<br class="lb"/>ἀῤῥώστου. τὸ γὰρ πολλῶν βαρύνεσθαι τὴν κεφαλὴν
<br class="lb"/>καὶ τὸν κρόταφον ἀλγεῖν, ἐνεδείκνυτο διάθεσίν τινα νοσώδη
<br class="lb"/>γεννᾶσθαι τῷ ἀνθρώπῳ. καὶ δῆλον ὅτι καλῶς ἂν ἐπεποιήκει,
<br class="lb"/>πρὶν νοσῆσαι διά τινα βραχεῖαν ἔξωθεν αἰτίαν, ἐξελέγξασαν
<br class="lb"/>αὐτοῦ τὸ ἐπίκαιρον τῆς διαθέσεως, ἑαυτὸν ἐγχειρήσας ἰατρῷ
<br class="lb"/>προφυλάξασθαι δυναμένῳ τὴν μέλλουσαν ἔσεσθαι νόσον.
</p>
                    </section>
                    <section id="body-1-2-1-16" class="div textpart section level5">
                      <blockquote class="quote lemma">Δευτέρῃ ἐξ ἀριστεροῦ ὀλίγον ἄκρατον ἐῤῥύη αἷμα.</blockquote>
                      <p class="p autofirst">﻿
<a class="pb" href="#pb565" id="pb565">[p. 565]</a>
Περὶ οὗ προεῖπεν ὡς ὀδυνωμένου ῥυῆναί φησιν ὀλίγον
<br class="lb"/>ἄκρατον ἐξ ἀριστεροῦ. τὸ δ’ ἄκρατον, ὅταν μὲν ἐπὶ ξανθῆς
<br class="lb"/>ἢ μελαίνης χολῆς ἢ ἰώδους λέγηται, πρόδηλον ἴσχει τὸ σημαινόμενον,
<br class="lb"/>ὡς πολλάκις ἤδη λέλεκται· τὴν γὰρ οἰκείαν
<br class="lb"/>χροιὰν καὶ σύστασιν ὅτε ἕκαστος τῶν χυμῶν εἰλικρινῆ διαφυλάττῃ,
<br class="lb"/>τηνικαῦτα κενοῦσθαι λέγομεν ἄκρατον αὐτόν. ἐπὶ
<br class="lb"/>δὲ τοῦ αἵματος ἴσως ἐξ ὑπεναντίου χρὴ νοεῖν ὑπ’ αὐτοῦ
<br class="lb"/>λέγεσθαι τὸ ἄκρατον, ἐν ἴσῳ τῷ κακόκρατον. εὔδηλον δ’
<br class="lb"/>ὅτι τὸ μὲν τοῦ κατὰ φύσιν αἵματος χρῶμα τὸ ἐρυθρόν
<br class="lb"/>ἐστι, τὸ δ’ οὐ τοιοῦτον, ἀλλ’ ἤτοι μελάντερον ἢ πυῤῥότερον
<br class="lb"/>ἐπισήμως· καὶ τὸ πολὺ δὲ μᾶλλον εἰθίσμεθα λέγειν ἄκρατον
<br class="lb"/>αἷμα τὸ μέλαν, ὅπερ εὐθέως καὶ παχὺ κατὰ τὴν σύστασίν
<br class="lb"/>ἐστιν. ὅτι μὲν οὖν ἔδει τὸν προκείμενον ἄῤῥωστον, εἴπερ
<br class="lb"/>ἦν ἰσχυρὸς τὴν δύναμιν, φλεβοτομηθῆναι πρόδηλον. ὅτι δ’
<br class="lb"/>οὐκ ἔγραψε περὶ τοῦ βοηθήματος ὁ Ἱπποκράτης οὐδὲν ἡ
<br class="lb"/>αὐτὴ ζήτησις ἔσται σοι τῇ κατὰ τὸν πρῶτον ἄῤῥωστον
<br class="lb"/>γεγραμμένῃ.
</p>
                    </section>
                    <a class="pb" href="#pb566" id="pb566">[p. 566]</a>
                    <section id="body-1-2-1-17" class="div textpart section level5">
                      <blockquote class="quote lemma">Ἀπὸ δὲ κοιλίης κόπρανα καλῶς διῆλθε.</blockquote>
                      <p class="p autofirst">Τοῦτο μόνον αὐτὸ φαίνεται μέτριον ἐν ἀρχῇ τῆς νόσου
<br class="lb"/>γεγονέναι. τὰ δ’ ἄλλα πάντα μοχθηρὰ τὰ κατὰ τὴν ἑξῆς
<br class="lb"/>λέξιν γεγραμμένα.
</p>
                    </section>
                    <section id="body-1-2-1-18" class="div textpart section level5">
                      <blockquote class="quote lemma"><span class="milestone">224</span>Οὖρα λεπτὰ, ποικίλα ἐναιωρήματα ἔχοντα, κατὰ
<br class="lb"/>σμικρὰ, οἷον κρίμνα γονοειδέα. τρίτῃ πυρετὸς ὀξὺς, διαχωρήματα
<br class="lb"/>μέλανα, λεπτὰ, ἔπαφρα, ὑπόστασις πελιὴ διαχωρήμασιν,
<br class="lb"/>ὑπεκαροῦτο, ἐδυσφόρει περὶ τὰς ἀναστάσιας,
<br class="lb"/>οὔροισιν ὑπόστασις πελιὴ, ὑπόγλισχρος.</blockquote>
                      <p class="p autofirst">Ὅτι πάντα τὰ εἰρημένα συμπτώματά τε καὶ σημεῖα
<br class="lb"/>μοχθηρὰ γέγονεν ἐν αὐτῷ, τοῖς μεμνημένοις τῶν ἐν τῷ
<br class="lb"/>προγνωστικῷ γεγραμμένων εὔδηλόν ἐστιν, εἴρηται δ’ οὐκ


<a class="pb" href="#pb567" id="pb567">[p. 567]</a>


ὀλίγα κᾀν τοῖς εἰς τὸ πρῶτον τῶν ἐπιδημιῶν ὑπομνήμασιν.
</p>
                    </section>
                    <section id="body-1-2-1-19" class="div textpart section level5">
                      <blockquote class="quote lemma">Τετάρτῃ ἤμεσε χολώδεα, ξανθὰ, ὀλίγα, διαλιπὼν ὀλίγον
<br class="lb"/>ἰώδεα, ἐξ ἀριστεροῦ ὀλίγον ἄκρητον ἐῤῥύη, διαχωρήματα
<br class="lb"/>ὅμοια, οὖρα ὅμοια, ἐφίδρωσε περὶ κεφαλὴν καὶ κληῖδα,
<br class="lb"/>σπλὴν ἐπήρθη, μηροῦ ὀδύνη κατ’ ἴξιν, ὑποχονδρίου δεξιοῦ
<br class="lb"/>ξύντασις ὑπολάπαρος, νυκτὸς οὐκ ἐκοιμήθη, παρέκρουσε
<br class="lb"/>σμικρά.</blockquote>
                      <p class="p autofirst">Καὶ ταῦτα πάντα τὰ εἰρημένα συμπτώματα μοχθηρὰ,
<br class="lb"/>πλὴν τὴν εἰς σπλῆνά τε καὶ ἀριστερὸν μηρὸν ὑποφαινόμενος
<br class="lb"/>ἀποστάσεως.
</p>
                    </section>
                    <section id="body-1-2-1-20" class="div textpart section level5">
                      <blockquote class="quote lemma">Πέμπτῃ διαχωρήματα πλείω, μέλανα, ἔπαφρα, ὑπόστασις
<br class="lb"/>μέλανα διαχωρήμασι, νυκτὸς οὐχ ὕπνωσε, παρέκρουσε.</blockquote>
                      <a class="pb" href="#pb568" id="pb568">[p. 568]</a>
                      <p class="p autofirst">Ἔτι ταῦτα πάντα μοχθηρά. προσχῶμεν οὖν τοῖς
<br class="lb"/>ἐφεξῆς.
</p>
                    </section>
                    <section id="body-1-2-1-21" class="div textpart section level5">
                      <blockquote class="quote lemma">Ἕκτῃ διαχωρήματα μέλανα, λιπαρὰ, ἔπαφρα, γλίσχρα,
<br class="lb"/>δυσώδεα· ὕπνωσε· κατενόει μᾶλλον.</blockquote>
                      <p class="p autofirst"><span class="milestone">225</span>Τὰ μὲν ὕπνωσε, κατενόει μᾶλλον, ἐπιεικῆ, τὰ
<br class="lb"/>δ’ ἄλλα μοχθηρά.
</p>
                    </section>
                    <section id="body-1-2-1-22" class="div textpart section level5">
                      <blockquote class="quote lemma">Ἑβδόμῃ γλῶσσα ἐπίξηρος, διψώδης, οὐκ ἐκοιμήθη, παρέκρουσεν,
<br class="lb"/>οὖρα λεπτὰ, οὐκ εὔχροα. ὀγδόῃ διαχωρήματα
<br class="lb"/>μέλανα, ὀλίγα, συνεστηκότα, ὕπνωσε, κατενόει, διψώδης
<br class="lb"/>οὐ λίαν.</blockquote>
                      <p class="p autofirst">Μέχρι δεῦρο φαίνεται πάντ’ αὐτῷ τὰ συμπτώματα
<br class="lb"/>σφαλερά.
</p>
                    </section>
                    <a class="pb" href="#pb569" id="pb569">[p. 569]</a>
                    <section id="body-1-2-1-23" class="div textpart section level5">
                      <blockquote class="quote lemma">Ἐνάτῃ ἐπεῤῥίγωσε, πυρετὸς ὀξὺς, ἵδρωσε, ψύξις, παρέκρουσε,
<br class="lb"/>δεξιῷ ἴλλαινε, γλῶσσα ἐπίξηρος, διψώδης, ἄγρυπνος·
<br class="lb"/>δεκάτῃ ταῦτα· ἑνδεκάτῃ κατενόει δι’ ὅλου πάντα, ἄπυρος,
<br class="lb"/>ἵδρωσεν, οὖρα λεπτὰ ἐπὶ κρίσιν.</blockquote>
                      <p class="p autofirst">Ἔοικεν ἰσχυρός τις ἄνθρωπος οὗτος γεγονέναι τὴν δύναμιν,
<br class="lb"/>ὡς μεγίστῳ νοσήματι διαπαλαίουσαν αὐτὴν ἀντισχεῖν.
<br class="lb"/>οὐδενὸς γοῦν ἀγαθοῦ μέχρι δεῦρο γεγονότος αὐτῷ, φαίνεται
<br class="lb"/>κατὰ τὴν ἐνάτην ἡμέραν ῥίγους κριτικοῦ γενομένου καὶ μετ’
<br class="lb"/>αὐτὸ, καθάπερ εἴωθεν, ὀξέος πυρετοῦ καὶ μετὰ τὸν πυρετὸν
<br class="lb"/>ἱδρῶτος, οὐκ εὐθέως μὲν ἀπύρετος γεγονέναι διὰ τὸ μέγεθος
<br class="lb"/>τοῦ νοσήματος. ὅμως δ’ οὖν ἐπιμενόντων τῶν αὐτῶν.
<br class="lb"/>ἔφη γὰρ δεκάτῃ τὰ αὐτὰ, κατὰ τὴν ἑνδεκάτην εὐθέως ἀπύρετος
<br class="lb"/>γενέσθαι. τὸ δ’ ἐν τῇ κρίσει παρακροῦσαί τε καὶ ἐν
<br class="lb"/>τῷ δεξιῷ ὀφθαλμῷ ἰλλῆναι τῶν γινομένων ἐστὶν ἐν κρίσεσι.
<br class="lb"/>καὶ γὰρ οὐδ’ ἀθρόα τις αὐτῷ ἔοικε συμβῆναι κατὰ

﻿
<a class="pb" href="#pb570" id="pb570">[p. 570]</a>


τὴν ἐνάτην ἡμέραν ἡ κρίσις, ἀλλὰ μέ<span class="milestone">406</span>χρι τῆς ἑνδεκάτης
<br class="lb"/>ἐκταθῆναι, καθ’ ἣν ἤδη, φησὶ, κατενόει πάντα.
<br class="lb"/>προσέθηκε δὲ τὰ οὖρα λεπτὰ περὶ κρίσιν, ἵνα μὴ πιστεύωμεν
<br class="lb"/>αὐτῇ, μηδὲ βεβαίαν εἶναι νομίσωμεν, ἀλλ’ ὑποστρέφειν
<br class="lb"/>ἐν τάχει τὸ νόσημα προσδοκῶμεν. τά τε γὰρ ἄλλα καὶ διὰ
<br class="lb"/>τὸ μέγεθος αὐτοῦ τὴν τοιαύτην προσδοκίαν εὔλογον ἦν
<br class="lb"/>ἔχειν.
</p>
                    </section>
                    <section id="body-1-2-1-24" class="div textpart section level5">
                      <blockquote class="quote lemma"><span class="milestone">266</span>Δύο διέλιπεν ἄπυρος, ὑπέστρεψε τεσσαρεσκαιδεκάτῃ,
<br class="lb"/>αὐτίκα δὲ τὴν νύκτα οὐκ ἐκοιμήθη, πάντα
<br class="lb"/>παρέκρουσε.</blockquote>
                      <p class="p autofirst">Συμπληρωθείσης τῆς ἡμιῤῥόπου τε καὶ ἀπίστου κατὰ
<br class="lb"/>τὴν ἑνδεκάτην ἡμέραν δύο διαλιπεῖν αὐτόν φησι, τουτέστι,
<br class="lb"/>τήν τε δωδεκάτην καὶ τὴν τρισκαιδεκάτην, εἶτα πάλιν ὑποστρέψαι
<br class="lb"/>κατὰ τὴν τεσσαρεσκαιδεκάτην καὶ πάλιν ἐν παραπλησίοις
<br class="lb"/>γενέσθαι συμπτώμασιν.
</p>
                    </section>
                    <a class="pb" href="#pb571" id="pb571">[p. 571]</a>
                    <section id="body-1-2-1-25" class="div textpart section level5">
                      <blockquote class="quote lemma">Πεντεκαιδεκάτῃ οὖρον θολερὸν, ὡς ἐκ τῶν κατεστηκότων
<br class="lb"/>γίνεται, ὅταν ἀναταραχθῇ, πυρετὸς ὀξὺς, πάντα· παρέκρουσεν,
<br class="lb"/>οὐκ ἐκοιμήθη γόνατα καὶ κνήμας ἐπωδύνως εἶχεν,
<br class="lb"/>ἀπὸ δὲ κοιλίης βαλάνων προστιθεμένων μέλανα κόπρανα
<br class="lb"/>ἦλθεν.</blockquote>
                      <p class="p autofirst">Εἰς ὀξύτητα πάλιν ὑποστρέψας ἀφίκετο διά τε τὸ μέγεθος
<br class="lb"/>τοῦ νοσήματος, ὅπερ ἐξ ἀρχῆς ἔσχε, καὶ διότι κατὰ
<br class="lb"/>τὴν ἑνδεκάτην ἡμέραν, ἡνίχ’ ἡ πρώτη κρίσις ἐγένετο, μηδέπω
<br class="lb"/>τὰ τῆς πέψεως ὑπῆρχε σημεῖα τοῖς οὔροις. τὰ μέντοι
<br class="lb"/>κατὰ γόνατα καὶ κνήμας ἀλγήματα τῆς κάτω ῥοπῆς τῶν
<br class="lb"/>τὴν νόσον ἐργαζομένων χυμῶν ὄντα σημεῖα τῶν ἀγαθῶν
<br class="lb"/>ἐστι δηλονότι. τὸ δὲ βαλάνων αὐτῷ προσθεμένων μέλανα
<br class="lb"/>διαχωρήματα κοπρώδη μοχθηρὸν διὰ τὴν χροιάν.
</p>
                    </section>
                    <section id="body-1-2-1-26" class="div textpart section level5">
                      <blockquote class="quote lemma">Ἑξκαιδεκάτῃ οὖρα λεπτὰ, ἔχοντα ἐναιώρημα ἐπινέφελον,
<br class="lb"/>παρέκρουσε.</blockquote>
                      <a class="pb" href="#pb572" id="pb572">[p. 572]</a>
                      <p class="p autofirst">Καὶ ταῦτα τῆς καταλαβούσης αὐτὸν ἐκ δευτέρου πάλιν
<br class="lb"/>ὀξύτητος σημεῖά τε καὶ συμπτώματά ἐστιν, εἴ τι μεμνήμεθα
<br class="lb"/>τῶν ἐν τῷ προγνωστικῷ δεδειγμένων καὶ κατὰ τὸ πρῶτον
<br class="lb"/>τῶν ἐπιδημιῶν. ἐμὲ γὰρ οὐ δεῖ μυριάκις λέγειν τὰ
<br class="lb"/>αὐτά.
</p>
                    </section>
                    <section id="body-1-2-1-27" class="div textpart section level5">
                      <blockquote class="quote lemma">Ἑπτακαιδεκάτῃ πρωῒ ἄκρεα ψυχρὰ, περιεστέλλετο, πυρετὸς
<br class="lb"/>ὀξὺς, ἵδρωσε διόλου, ἐκουφίσθη, κατενόει μᾶλλον, οὐκ
<br class="lb"/>ἄπυρος, διψώδης, ἔμεσεν χολώδεα, ξανθὰ, <span class="milestone">227</span>ὀλίγα.
<br class="lb"/>ἀπὸ δὲ κοιλίης κόπρανα διῆλθε, μετ’ ὀλίγον δὲ μέλανα,
<br class="lb"/>ὀλίγα, λεπτὰ, οὖρα λεπτὰ, οὐκ εὔχροα.</blockquote>
                      <p class="p autofirst">Φαίνεται πάλιν ἑπτακαιδεκάτη τῶν ἡμερῶν ἱδρῶτά
<br class="lb"/>τινα ποιησαμένη μὴ δυνηθέντα λῦσαι τὸ νόσημα διὰ τὴν
<br class="lb"/>τῶν χυμῶν ἀπεψίαν, ἐφ’ οἷς φαίνεται νοσήσας ὁ ἄνθρωπος.
</p>
                    </section>
                    <a class="pb" href="#pb573" id="pb573">[p. 573]</a>
                    <section id="body-1-2-1-28" class="div textpart section level5">
                      <blockquote class="quote lemma">Ὀκτωκαιδεκάτῃ οὐ κατενόει, κωματώδης, ἐννεακαιδεκάτῃ διὰ
<br class="lb"/>τῶν αὐτῶν.</blockquote>
                      <p class="p autofirst">Οὐδὲν ὅλως ἀξιόλογον ἔοικεν ἡ ἑπτακαιδεκάτη τῶν ἡμερῶν
<br class="lb"/>βοηθῆσαι τῷ ἀνθρώπῳ, ὅμως γε μὴν φαίνεται διαμαχομένη
<br class="lb"/>πρὸς τὴν νόσον ἡ φυσικὴ δύναμις αὐτοῦ καὶ τάχα
<br class="lb"/>που καὶ νικῶσα.
</p>
                    </section>
                    <section id="body-1-2-1-29" class="div textpart section level5">
                      <blockquote class="quote lemma">Εἰκοστῇ ὕπνωσε, κατενόει πάντα, ἵδρωσεν, ἄπυρος· οὐκ ἐδίψη.
<br class="lb"/>εἰκοστῇ πρώτῃ σμικρὰ παρέκρουσεν, ὑπεδίψη, ὑποχονδρίου
<br class="lb"/>πόνος καὶ περὶ ὀμφαλὸν παλμὸς διὰ τέλεος. εἰκοστῇ
<br class="lb"/>τετάρτῃ οὔροισιν ὑπόστασις κατενόει πάντα. εἰκοστῇ
<br class="lb"/>ἑβδόμῃ ἰσχίου δεξιοῦ ὀδύνη, οὖρα λεπτὰ καὶ εἶχον
<br class="lb"/>ὑπόστασιν. τὰ δὲ ἄλλα εἶχεν ἐπιεικέστατα. περὶ δὲ εἰκοστὴν
<br class="lb"/>ἐνάτην ὀφθαλμοῦ δεξιοῦ ὀδύνη, οὖρα λεπτά. τεσσαρακοστῇ


<a class="pb" href="#pb574" id="pb574">[p. 574]</a>


διεχώρησε φλεγματώδεα, λευκὰ, ὑπόσυχνα,
<br class="lb"/>ἵδρωσε πολλῷ διόλου, τελέως ἐκρίθη.</blockquote>
                      <p class="p autofirst">Τρίτη μὲν αὕτη κρίσις ἐπιχειρησάσης καὶ νῦν τῆς φύσεως
<br class="lb"/>λῦσαι τὸ νόσημα διὰ τῆς τῶν ἱδρώτων ἐκκρίσεως ἐν
<br class="lb"/>ἡμέρᾳ κρισίμῳ, καθάπερ κᾀν ταῖς ἔμπροσθεν, ἦσαν γὰρ
<br class="lb"/>κᾀκεῖναι κρίσιμοι. προσέθηκα δὲ τὸ οὐ δι’ ἄλλο τι ἢ
<br class="lb"/>ἐπὶ τῷ τῶν οὐκ ὀρθῶς ἐν προῤῥητικῷ γεγραμμένων ἁμαρτάνειν,
<br class="lb"/>πάμπολυ δὲ καὶ τῆς Ἱπποκράτους γνώμης καὶ τῆς
<br class="lb"/>ἐπὶ τῶν καμνόντων προγνώσεως· καὶ διὰ τοῦτο λογίατροι
<br class="lb"/>μέν εἰσιν· οὕτως γὰρ ὀνομάζουσιν οἱ πολλοὶ τῶν εἰδότων
<br class="lb"/>ἀσχημονοῦντας ἐπὶ τῶν ἔργων, ἰατροὶ δ’ οὐκ εἰσὶν οἱ πιστεύοντες
<br class="lb"/>τοῖς ἐν προῤῥητικοῖς καὶ Κωακαῖς προγνώσεσι
<br class="lb"/>γεγραμμένοις ἀῤῥώστοις, εἰς ἑτέραν ἀναφέρουσι μαρτυρίαν
<br class="lb"/>τῶν δοκούντων αὐτοῖς, παρατιθέμενοι τὰ κακῶς εἰρημένα
<br class="lb"/>κατὰ τὸ προῤῤητικὸν ἢ τὰς Κωακὰς προγνώσεις, ἐάσαντες
<br class="lb"/>δὲ τὰ κατὰ τὸ προγνωστικὸν καὶ τοὺς ἀφορισμοὺς καὶ τὰ
<br class="lb"/>κατὰ τῶν ἐπιδη<span class="milestone">228</span>μιῶν εἰρημένα καθολικὰ θεωρήματα,


<a class="pb" href="#pb575" id="pb575">[p. 575]</a>


καὶ ὅσα γε κατὰ τὸ προῤῥητικὸν καὶ τὰς Κωακὰς
<br class="lb"/>προγνώσεις ἀληθῆ γέγραπται, ταῦτα μετενηνεγμένα παρὰ
<br class="lb"/>τῶν τὰ βιβλία ταῦτα γραψάντων ἐξ ἀφορισμῶν καὶ προγνωστικῶν
<br class="lb"/>καὶ τῶν ἐπιδημιῶν εἰς αὐτὰ, καθότι δέδεικταί
<br class="lb"/>μοι κἀν τοῖς εἰς τὸ προῤῥητικὸν ὑπομνήμασιν. Λύκος δ’
<br class="lb"/>οὐκ οἶδ’ ὅπως καὶ αὐτὸς ἀναπλησθεὶς τῆς τοιαύτης μοχθηρίας
<br class="lb"/>εἰς Κόϊντον αὐτὴν ἀναφέρει, καίτοι Κοΐντῳ μὲν αὐτὸς
<br class="lb"/>οὐδ’ ἐνιαυτὸν ὅλον συνεγένετο. Σάτυρος δὲ καὶ Φικιανὸς
<br class="lb"/>ἐπὶ πλεῖστον αὐτῷ συνδιατρίψαντες οὐδεμίαν τοιαύτην
<br class="lb"/>ἐξήγησιν εἰς Κόϊντον ἀνέφερον. οὐκ ἀκριβῶς γὰρ ἐπίσταμαι
<br class="lb"/>τοῦτ’ ἐγὼ, ἀμφοτέροις διδασκάλοις χρησάμενος.
</p>
                    </section>
                  </section>
                  <a class="pb" href="#pb576" id="pb576">[p. 576]</a>
                  <section id="body-1-2-2" class="div textpart chapter level4">
                    <section id="body-1-2-2-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ Γ.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Β.<a class="bookmark" href="#body-1-2-2-1"> §</a></h5>
                      <p class="p autofirst"><span class="milestone">407</span><span class="milestone">230</span>Ἐμοὶ μὲν οὔτ’ ἄλλο τι βιβλίον ἐγράφη
<br class="lb"/>χωρὶς τοῦ δεηθῆναί τινας ἑταίρους καὶ μάλιστα τοὺς εἰς
<br class="lb"/>ἀποδημίαν μακροτέραν στελλομένους, ἀξιώσαντας ἔχειν ὑπόμνημα
<br class="lb"/>τῶν ὑπ’ ἐμοῦ ῥηθέντων αὐτοῖς ἢ δειχθέντων ἐν ταῖς
<br class="lb"/>τῶν ζώων ἀνατομαῖς κᾀπὶ τῶν νοσούντων. ἐπεὶ δ’ ἐκπεσόντα
<br class="lb"/>τινὰ καὶ ἄλλοις ἔδοξεν ἄξια σπουδῆς εἶναι, προτρεψαμένοις
<br class="lb"/>με καὶ αὐτοῖς ἅπαντα τῆς ἰατρικῆς τέχνης τὰ μέρη
<br class="lb"/>συμπληρῶσαι, κατὰ τὸν αὐτὸν τρόπον ὡς ἤδη τισὶν ἔδωκα


<a class="pb" href="#pb577" id="pb577">[p. 577]</a>


καὶ τοῦτ’ ἔπραξα. γινώσκων δ’ ἐμαυτὸν ἐν ἅπασιν αἷς ἐγεγράφειν
<br class="lb"/>ἐξηγησάμενον ἀεὶ τὴν Ἱπποκράτους γνώμην, ἅμα
<br class="lb"/>τῷ καὶ τὰς ἐπικαιροτάτας αὐτοῦ τῶν ῥήσεων παρατεθεῖσθαι,
<br class="lb"/>περιττὸν ἡγούμην εἶναι γράφειν ἐξηγήσεις ἐν ὑπομνήμασι
<br class="lb"/>καθ’ ἑκάστην λέξιν ἀπ’ ἀρχῆς ἕως τέλους ἁπάντων
<br class="lb"/>αὐτοῦ τῶν βιβλίων. ἐπεὶ δὲ καὶ ταύτας ἐδεήθησαν ἔνιοι
<br class="lb"/>τῶν ἑταίρων ἔχειν, ἀπὸ τῶν γνησιωτάτων καὶ χρησιμωτάτων
<br class="lb"/>Ἱπποκράτους βιβλίων ἠρξάμην, τὸν αὐτὸν φυλάττων
<br class="lb"/>σκοπὸν τοῖς συγγράμμασι ὃν κᾀν τοῖς ἔμπροσθεν ἐπεποιήμην.
<br class="lb"/>ἔστι δ’ οὗτος ὅσα δηνεκῶς ἢ πλειστάκις ἐπὶ τῶν ἀῤῥώστων
<br class="lb"/>ὁρᾶται, ταῦτα μόνα γράφειν ἄνευ τοῦ διελέγχειν
<br class="lb"/>τοὺς ἤτοι τὰ σπάνια γράψαντας ἢ τὰ μηδ’ ὅλως ὁρώμενα
<br class="lb"/>καὶ ψευδῆ παντάπασιν ὄντα. καί τοι τά τε εἰς τὸ περὶ
<br class="lb"/>ἀγμῶν καὶ περὶ ἄρθρων ὑπομνήματα, καὶ πρὸς τούτοις
<br class="lb"/>εἴς τε τὸ περὶ ἑλκῶν καὶ τῶν ἐν τῇ κεφαλῇ τρωμάτων,
<br class="lb"/>ἀφορισμούς τε καὶ προγνωστικὸν οὕτως ἐγένετο. μετὰ δὲ
<br class="lb"/>ταῦτα τοῖς ἑταίροις παρακαλέσασι πεισθεὶς ἐξηγήσεις ἐν
<br class="lb"/>ὑπομνήμασιν ἔγραψα τοῦ περὶ διαίτης ὀξέων, προτέρου


<a class="pb" href="#pb578" id="pb578">[p. 578]</a>


μὲν ἄχρι τῆς τῶν βαλανείων χρήσεως μέρους τοῦ βιβλίου,
<br class="lb"/>ὃ καὶ γνησιώτατον εἶναι πεπίστευται, δευτέρου δὲ μετ’ αὐτὸ,
<br class="lb"/>καὶ γὰρ καὶ τοῦτο φαίνεται πολλὰ κατὰ τὴν Ἱπποκράτους
<br class="lb"/>γνώμην ἔχειν ἐν ἑαυτῷ θεωρήματα. μετὰ δὲ τοῦτο
<br class="lb"/>τοῦ περὶ χυμῶν ἐξήγησιν ἐποιησάμην διὰ ταχέων ἐν ἡμέραις
<br class="lb"/>ὀλίγαις, ἐπειγομένου πρὸς ἀποδημίαν τοῦ παρακαλέσαντος
<br class="lb"/>αὐτὸ γραφῆναι. δοξάντων δὲ καὶ τούτων ἔχειν καλῶς,
<br class="lb"/>ἐξέπεσε γὰρ εἰς πολλοὺς, ἐκ τούτου συνέβη μὴ μόνον τοὺς
<br class="lb"/>ἑταίρους, ἀλλὰ καὶ ἄλλους πολλοὺς τῶν φίλων ἰατρῶν προτρέψαι
<br class="lb"/>πάντων τῶν Ἱπποκράτους βιβλίων ἐξηγήσεις ποιήσασθαι.
<br class="lb"/>καὶ τοίνυν ἐποιησάμην ἤδη τοῦ τε κατ’ ἰατρεῖον
<br class="lb"/>καὶ τοῦ πρώτου καὶ δευτέρου τῶν ἐπιδημιῶν, ἐφ’ οἷς μέλλοντος
<br class="lb"/>ἄρξασθαί μου τῶν εἰς τὸ τρίτον ἐξηγητικῶν συνέβη
<br class="lb"/>παρακληθῆναι πάνυ λιπαρῶς ὑπό τινων εἰς τὸ προῤῥητικὸν
<br class="lb"/>ἤδη ποιῆσαι. ἐγένετο δ’ ἡ παράκλησις αὕτη λόγου ποτέ
<br class="lb"/>ἐμπεσόντος ἡμῖν ἐν περιοδείᾳ περὶ τῶν ἐν τῷ προγνωστικῷ
<br class="lb"/>καὶ τοῖς ἀφορισμοῖς εἰρημένων. ἐδείκνυον μὲν γὰρ ἅπαντα
<br class="lb"/>ταῦτα μεγάλην ἔχειν ἐπὶ τῶν νοσούντων δύναμιν· ἐὰν δ’


<a class="pb" href="#pb579" id="pb579">[p. 579]</a>


ὡς καθολικοῖς τις προσχῇ τοῖς ἐν τῷ προῤῥητικῷ γεγραμμένοις
<br class="lb"/>ἅπασι, πάμπολυ σφαλησόμενον. τοιαῦτα δ’ εἶναι καὶ
<br class="lb"/>τὰ πλεῖστα τῶν κατὰ τὰς Κωακὰς προγνώσεις ἐδείκνυον,
<br class="lb"/>ἀναμεμιγμένα τισὶ μὲν τῶν ἐν ἀφορισμοῖς εἰρημένων ἢ προγνωστικῷ,
<br class="lb"/>τισὶ δὲ τῶν ἐν τοῖς ἐπιδημίοις, ἃ καὶ μόνα τῶν
<br class="lb"/>ἔν ἐκείνοις τοῖς βιβλίοις γεγραμμένων ἐστὶν ἀληθῆ. τὰ δ’
<br class="lb"/>ἄλλα πάντα μοχθηρῶς ἔχει κατὰ τὸ προῤῥητικὸν καὶ τὰς
<br class="lb"/>Κωακὰς προγνώσεις. παρέγκειται μὲν οὖν τινὰ κᾀν τῷ
<br class="lb"/>δευτέρῳ καὶ ἕκτῳ τῶν ἐπιδημιῶν, ὥσπερ καὶ κατὰ τοὺς
<br class="lb"/>ἀφορισμοὺς ἐπὶ τῆς τελευτῆς. ἀλλὰ τἄλλα πάντα καὶ
<br class="lb"/>κατὰ τὸ δεύτερον καὶ ἕκτον Ἱπποκράτους ἐστὶν, οὐκ ὀλίγα
<br class="lb"/>μὲν ἐν ὑπομνήμασιν εὑρεθέντα, τινὰ δὲ καὶ τοῦ συνάγοντος
<br class="lb"/>αὐτὰ προσθέντος. ἦν δ’ οὗτος ὁ τῶν Ἱπποκράτους υἱέων
<br class="lb"/>εὐδο<span class="milestone">234</span>κιμώτατος, ὄνομα Θεσσαλὸς, ἀκριβῶς ἀκολουθήσας
<br class="lb"/>τῇ γνώμῃ τοῦ πατρός. ἐν δὲ τῷ πρώτῳ καὶ
<br class="lb"/>τρίτῳ τῶν ἐπιδημιῶν ἢ οὐδὲν ἢ βραχέα παντελῶς ὑποπτεύσειεν
<br class="lb"/>ἄν τις ἐγγεγράφθαι. καθόλου δ’ ἐν τοῖς βιβλίοις
<br class="lb"/>τούτοις θεωρήματα παντάπασιν ὀλίγα γέγραπται, διηγήσεως


<a class="pb" href="#pb580" id="pb580">[p. 580]</a>


οὔσης ἐν αὐτοῖς ψιλῆς τῶν συμβάντων, ἤτοι κοινῇ πολλοῖς
<br class="lb"/>ἐν καταστάσεσιν ἐπιδήμοις ἢ καθ’ ἕκαστον ἰδίᾳ. συμπεληρωμένων
<br class="lb"/>οὖν ἤδη τῶν ἐς τὸ δεύτερον τῶν ἐπιδημιῶν ὑπομνημάτων,
<br class="lb"/>ἐν τῷ μεταξὺ τρία συνέβη γραφῆναι διὰ τοὺς
<br class="lb"/>παρακαλέσαντας, ὡς ἔφην, εἰς τὸ προῤῥητικὸν ὑπομνήματα,
<br class="lb"/>δι’ ὧν ἐδείκνυον ἐν ἐκείνῳ τῷ βιβλίῳ τὰ πλεῖστα μοχθηρῶς
<br class="lb"/>εἰρῆσθαι, πολλὰ μὲν ὡς καθόλου, καίτοι σπάνια ὄντα,
<br class="lb"/>πολλὰ δ’ ἀόριστα διορισμῶν δεόμενα. σαφηνείας δ’ ἕνεκα
<br class="lb"/>ἀναμιμνήσκω τινὸς ἐξ αὐτῶν τῶν μοχθηρῶς γεγενημένων
<br class="lb"/>τισὶν, ἔν τε τοῖς εἰς τὸ προῤῥητικὸν ὑπομνήμασι κᾀν τοῖς
<br class="lb"/>εἰς τοὺς ἐν ταῖς ἐπιδημίαις ἀῤῥώστους. γεγραμμένης τοίνυν
<br class="lb"/>ἐν τῷ προῤῥητικῷ τοιαύτης τινὸς λέξεως οἱ ἐξ ὑποχονδρίων
<br class="lb"/>πυρετοὶ κακοήθεες. ἔνιοι τῶν ἐξηγησαμένων τὸ
<br class="lb"/>βιβλίον ἀναμιμνήσκουσιν ἡμᾶς τῶν ἐν τοῖς ἐπιδημίοις ἀῤῥώστων
<br class="lb"/>ἐκείνους προχειριζόμενοι μόνους, ἐφ’ ὧν ἀποθανόντων
<br class="lb"/>ἤτοι σύντασιν ὑποχονδρίων ἔγραψεν ὁ Ἱπποκράτης γεγονέναι
<br class="lb"/>κατὰ τὸν τῆς νόσου καιρὸν ἢ ὀδύνην ἢ παλμὸν,
<br class="lb"/>ἤ τι τοιοῦτον σιωπῶντες τοὺς σωθέντας ἐξ αὐτῶν. Ἱπποκράτης


<a class="pb" href="#pb581" id="pb581">[p. 581]</a>


δ’ ὥσπερ τἄλλ’ ἐπὶ τῶν ὀξέων νοσημάτων χρήσιμα κατὰ
<br class="lb"/>τὸ προγνωστικὸν ἔγραψεν, οὕτω καὶ τὰ περὶ τῶν ὑποχονδρίων
<br class="lb"/>ἐν ἐκείνῳ τῷ μέρει τοῦ συγγράμματος, οὗ κατὰ τόνδε τὸν
<br class="lb"/>τρόπον ἄρχεται. ὑποχόνδριον ἄριστόν ἐστιν ἀνώδυνόν τε
<br class="lb"/>ἐὸν καὶ μαλθακὸν καὶ ὁμαλὸν καὶ ἐπὶ δεξιὰ καὶ ἐπ’ ἀριστερά·
<br class="lb"/>αὕτη μὲν ἡ ἀρχὴ τῆς ὅλης ῥήσεώς ἐστιν οὔσης μακρᾶς,
<br class="lb"/>ἐν ᾗ διδάσκει περὶ τῶν ὑποχονδρίων ὁ Ἱπποκράτης. ὁ δ’
<br class="lb"/>ἀποφηνάμενος ἁπλῶς τοὺς ὑποχονδρίων πυρετοὺς κακοήθεας
<br class="lb"/>ἄνευ τῶν προσηκόντων διορισμῶν, οὓς ἔγραψεν Ἱπποκράτης
<br class="lb"/>ἐν τῷ προγνωστικῷ προφανῶς ψεύδεται· πολὺ γὰρ ἦν
<br class="lb"/>ἀληθέστερον εἰπεῖν, οἱ ἐπ’ ἐγκεφάλῳ πάσχοντι πυρετοὶ κακοήθεες·
<br class="lb"/>οἱ ἐπὶ μήνιγξι πασχούσαις πυρετοὶ κακοήθεες.
<br class="lb"/>οἱ ἐπὶ πνεύμονι πάσχοντι πυρετοὶ κακοήθεες· ἔτι δὲ μᾶλλον
<br class="lb"/>τούτων οἱ ἐπὶ καρδίᾳ πασχούσῃ πυρετοὶ κακοήθεες ἢ
<br class="lb"/>οἱ ἐξ ὑποχονδρίων πυρετοί. κυρίως μὲν ἀκουόντων τῆς
<br class="lb"/>προσηγορίας τῶν ὑποχονδρίων ἐπιεικέστατοι πάντων εἰσὶ
<br class="lb"/>τῶν ὀξέων πυρετῶν, οὐ κυρίως δ’, ἀλλὰ συμπεριλαμβανόντων
<br class="lb"/>τῇ προσηγορίᾳ καὶ τὴν γαστέρα καὶ τὸ ἧπαρ καὶ τὸν


<a class="pb" href="#pb582" id="pb582">[p. 582]</a>


σπλῆνα καὶ τὰς φρένας, ἔνιοι μὲν αὐτῶν κακοήθεις, ἔνιοι
<br class="lb"/>δ’ ἐπιεικεῖς, ὡς ἐν τοῖς περὶ τῶν πεπονθότων τόπων ὑπομνήμασι
<br class="lb"/>διώρισται. τουτὶ μὲν ἕν σοι παράδειγμα ἔστω
<br class="lb"/>τῶν τ’ ἐν τῷ προῤῥητικῷ γεγραμμένων οὐκ ὀρθῶς καὶ τῶν
<br class="lb"/>ἐξηγησαμένων, ὡς εἶπον ἄρτι, δι’ ἀλλήλων τὰ βιβλία. κατὰ
<br class="lb"/>μὲν τὸ προῤῥητικὸν οὕτως ἐξηγοῦνται· καλῶς εἶπεν οἱ ἐξ
<br class="lb"/>ὑποχονδρίων πυρετοὶ κακοήθεες. ἐν γοῦν τοῖς τῶν ἐπιδημιῶν
<br class="lb"/>ὅδε καὶ ὅδε φαίνονται τεθνεῶτες ὑποχόνδριον πάσχοντες·
<br class="lb"/>ἐν δ’ αὐτοῖς τῶν ἐπιδημιῶν, ὅταν ἐπὶ τοὺς αὐτοὺς
<br class="lb"/>ἔλθωσιν, ὀρθῶς τόνδε τὸν ἄῤῥωστον φασὶν ἀποθανεῖν. εἰρῆσθαι
<br class="lb"/>γὰρ ἐν τῷ καθόλου κατὰ τὸ προῤῥητικὸν, οἱ ἐξ
<br class="lb"/>ὑποχονδρίων πυρετοὶ κακοήθεες. εἰ δ’ οὕτως ἐξηγεῖσθαι
<br class="lb"/>χρὴ, πρῶτον μέν ἐστιν ἀπόφασιν ἐναντίαν τῇ κατὰ τὸ
<br class="lb"/>προῤῥητικὸν εἰπεῖν, οἱ ἐξ ὑποχονδρίων πυρετοὶ μέτριοι.
<br class="lb"/>δεύτερον δ’ ἐπ’ αὐτῇ δεικνύναι τοὺς ἐν τοῖς τῶν ἐπιδημιῶν
<br class="lb"/>σωθέντας, ὑποχονδρίων <span class="milestone">408</span>πεπονθότων. ἓν μὲν δὴ
<br class="lb"/>τοῦτ’ ἔστι παράδειγμα, ὡς ἔφην, μοχθηρῶν ἐξηγήσεων.
<br class="lb"/>ἕτερον δὲ τὸ τῶν ἐπιπεπλεγμένων ἀλλήλαις διαθέσεων, ᾧ καὶ


<a class="pb" href="#pb583" id="pb583">[p. 583]</a>


αὐτῷ πολλῷ <span class="milestone">232</span>φαίνεται κεχρημένος ὁ γράψας τὸ προῤῥητικὸν,
<br class="lb"/>ὡς ἐν τοῖς εἰς αὐτὸ γεγονόσιν ὑπομνήμασιν ἐδείκνυον.
<br class="lb"/>ἐπιπεπληγμένας δὲ λέγω διαθέσεις ἐν αἷς πλείω τὰ
<br class="lb"/>πεπονθότα μόρια· δύναται γὰρ ὁ αὐτὸς ἄνθρωπος οὐ κατὰ
<br class="lb"/>θώρακα πεπονθέναι μόνον, ἀλλὰ καὶ κατὰ τὸν πνεύμονα
<br class="lb"/>καὶ τὴν κεφαλὴν, ἐγχωρεῖ δ’ αὐτοῖς προσθεῖναι καὶ κατὰ
<br class="lb"/>γαστέρα καὶ ἧπαρ. ἐὰν οὖν γράφῃ ποτὲ σύμπτωμα φρενίτιδος
<br class="lb"/>ἐσομένης δηλωτικόν· ἑξῆς δ’ αὐτῷ προσθῇ καὶ ἄλλο
<br class="lb"/>περιπνευμονίας ἴδιον καὶ φλεγμονῆς ἥπατος ἢ γαστρὸς ἤ
<br class="lb"/>τινος τῶν ἄλλων, εἶτα χαλεπωτέραν εἶναι φάσκει τὴν διάθεσιν
<br class="lb"/>ἐκείνοις τῶν ἀνθρώπων, οἷς δύο ἢ πλείω μόρια πάσχει,
<br class="lb"/>μοχθηρὰν ποιήσεται διδασκαλίαν. ἔσεται γὰρ ὁ τρόπος
<br class="lb"/>τῶν λόγων τοιόσδε· οἱ κωματώδεες ἐν ἀρχῇσι γινόμενοι
<br class="lb"/>μετὰ κεφαλῆς, ὀσφύος, ὑποχονδρίου, τραχήλου ὀδύνης ἀγρυπνέοντες,
<br class="lb"/>ἆρά γε ἀγρυπνέοντες, ἆρά γε φρενιτικοί εἰσι; μυκτὴρ
<br class="lb"/>ἐν τούτοις ἀποστάζων ὀλέθριον, ἄλλως τε καὶ ἢν τεταρταίοισιν
<br class="lb"/>ἀρχομένοισι, κοιλίης περίπλυσις ἐξέρυθρος.
<br class="lb"/>ἡπατικόν ἐστι σύμπτωμα δυνάμενον μὲν καὶ σὺν τοῖς προειρημένοις


<a class="pb" href="#pb584" id="pb584">[p. 584]</a>


γενέσθαι, καθάπερ καὶ πλευρῖτις ἢ περιπνευμονία
<br class="lb"/>τοῖς κωματώδεσιν ἐκείνοις συνέπεσε, οὐ μέντοι τῆς αὐτῆς
<br class="lb"/>διαθέσεως σημεῖον ὑπάρχον. εἰ δέ τις ἐθέλοι τά τ’ ἐν τῷ
<br class="lb"/>προῤῥητικῷ κακῶς εἰρημένα καὶ τοῖς δι’ ἀλλήλων ἐξηγουμένοις
<br class="lb"/>τά τ’ ἐν ἐκείνῳ τῷ βιβλίῳ γεγραμμένα καὶ τοὺς ἐν
<br class="lb"/>τοῖς τῶν ἐπιδημιῶν ἀῤῥώστοις ἐλέγχειν, ἀναγνώτω τὰ εἰς
<br class="lb"/>τὸ προῤῥητικὸν ὑπομνήματα. ἐγὼ μὲν οὖν τοὺς ἐν τῷ
<br class="lb"/>πρώτῳ καὶ δευτέρω βιβλίῳ γεγραμμένους ἀῤῥώστους ἐξηγησάμην
<br class="lb"/>ἔμπροσθεν ἄνευ τῶν εἰς τοὺς μοχθηρῶς ἐξηγουμένους
<br class="lb"/>ἐλέγχων. ἐπεὶ δὲ πολλοὶ τῶν ἑταίρων ἠξίωσάν με ἐπ’ ὀλίγων
<br class="lb"/>ἀῤῥώστων ἐπισημῄνασθαι περὶ τῶν οὐκ ὀρθῶς ἐξηγουμένων,
<br class="lb"/>ἠναγκάσθην εἰς τρεῖς ἀῤῥώστους μόνους ἓν ἐξηγητικὸν
<br class="lb"/>βιβλίον ποιήσασθαι τὸ πρὸ τούτου. νῦν δ’ ἡγοῦμαι
<br class="lb"/>πάλιν ἄμεινον εἶναι κατὰ τὸν αὐτὸν τρόπον ἐξηγεῖσθαι τοὺς
<br class="lb"/>ὑπολοίπους, ὅνπερ καὶ ἔμπροσθεν ἤδη τοὺς ἐν τῷ πρώτῳ
<br class="lb"/>τῶν ἐπιδημιῶν ἐξηγησάμην. κινδυνεύω γὰρ εἰς ἕτερον ἐμπεσεῖν
<br class="lb"/>ἔγκλημα τῶν μισούντων μέγεθός τε καὶ μῆκος
<br class="lb"/>ὑπομνημάτων.
</p>
                    </section>
                    <a class="pb" href="#pb585" id="pb585">[p. 585]</a>
                    <section id="body-1-2-2-2" class="div textpart section level5">
                      <blockquote class="quote lemma">Ἐν Θάσῳ Φιλίστης κεφαλὴν ἐπόνει χρόνον πολὺν καί ποτε
<br class="lb"/>καὶ ὑποκαρωθεὶς κατεκλίθη. ἐκ δὲ πότων, πυρετῶν
<br class="lb"/>συνεχῶν γενομένων ὁ πόνος παρωξύνθη νυκτὸς, ἐπεθερμάνθη
<br class="lb"/>τὸ πρῶτον. τῇ πρώτῃ ἤμεσε χολώδεα ὀλίγα, ξανθὰ
<br class="lb"/>πρῶτα, μετὰ δὲ ταῦτα ἰώδεα πλείω, ἀπὸ δὲ κοιλίης
<br class="lb"/>κόπρανα διῆλθε, νύκτα δυσφόρως. δευτέρῃ κώφωσις,
<br class="lb"/>πυρετὸς ὀξὺς, ὑποχόνδριον δεξιὸν συνετάθη, ἔῤῥεπεν εἰς
<br class="lb"/>τὰ ἔσω, οὖρα λεπτὰ διαφανέα, εἶχεν ἐναιώρημα γονοειδὲς
<br class="lb"/>μικρὸν, ἐξεμάνη περὶ μέσον ἡμέρης, τρίτῃ δυσφόρως, τετάρτῃ
<br class="lb"/>σπασμοὶ, παρωξύνθη πάντα, πέμπτῃ πρωῒ
<br class="lb"/>ἀπέθανεν.</blockquote>
                      <p class="p autofirst"><span class="milestone">233</span>Ὡς μεμνημένοις ὦν εἴς τε τὸ προγνωστικὸν
<br class="lb"/>ἐξηγησάμην καὶ τοὺς ἀφορισμοὺς καὶ τὸ προῤῥητικὸν, ἔτι τε
<br class="lb"/>τὸ πρῶτον καὶ δεύτερον τῶν ἐπιδημιῶν, οὕτω ποιήσομαι
<br class="lb"/>τὸν λόγον, ὑπὲρ τοῦ μὴ μακρολογεῖν. ὀρθοστάδην οὗτος ὁ


<a class="pb" href="#pb586" id="pb586">[p. 586]</a>


ἄνθρωπος ἐνόσει κεφαλὴν ἀλγῶν, ὥσπερ καὶ ὁ πρὸ αὐτοῦ
<br class="lb"/>γεγραμμένος. ἀλλ’ ἐπὶ τούτου μὲν οὐ σμικρὸν προσέθηκε
<br class="lb"/>σύμπτωμα τὸ καρωθῆναι ποτ’ αὐτὸν, ἐπ’ ἐκείνου δὲ προσέθηκε
<br class="lb"/>καὶ τὴν ἀρχὴν τῆς νόσου τούτῳ μὲν ἐξ ἁμαρτήματος
<br class="lb"/>μεγάλου φησὶ γεγονέναι. πεπονθυίας γὰρ ἰσχυρῶς κεφαλῆς
<br class="lb"/>μέγιστόν ἐστι κακὸν οἴνου πόσις δαψιλής. ἐπ’ ἐκείνου δὲ
<br class="lb"/>ἐκ προφάσεώς φησιν ἄρξασθαι τὴν νόσον, ὥστ’ ἐπ’ ἐκείνου
<br class="lb"/>μὲν οὐδέπω τὸν ἐγκέφαλον ἡγεῖται πεπονθέναι, μόνης δὲ
<br class="lb"/>τῆς ἐν τῇ κεφαλῇ πλεονεξίας τῶν χυμῶν εἶναι τὰ συμπτώματα.
<br class="lb"/>τῷ Φιλίστῃ δὲ τούτῳ καὶ αὐτὸν ἐν τῷ χρόνῳ τὸν
<br class="lb"/>ἐγκέφαλον ἐν διαθέσει γεγονέναι μοχθηρᾷ. προσγενομένης
<br class="lb"/>δὲ τῆς ἐν τῷ πότῳ βλάβης οὕτως μέγα καὶ ἰσχυρὸν ἀπειργάσατο
<br class="lb"/>πάθος, ὡς ἀποκτεῖναι πεμπταῖον αὐτόν. ὅσα δὲ
<br class="lb"/>κατὰ τὰς ἡμέρας ταύτας ὁ Ἱπποκράτης ἔγραψε γενέσθαι
<br class="lb"/>συμπτώματα τῷ Φιλίστῃ, τὰ μὲν τῆς κατὰ τὴν νόσον ὀξύτητός
<br class="lb"/>ἐστιν, ὡς εἰ καὶ μηδὲν ἐγκέφαλος ἐβέβλαπτο, τὰ δὲ
<br class="lb"/>αὐτοῦ τοῦ ἐγκεφάλου. τῆς μὲν οὖν κατὰ τὴν νόσον ὀξύτητος
<br class="lb"/>τά τε κατὰ τοὺς ἐμέτους ἐστὶ συμπτώματα καὶ τῶν


<a class="pb" href="#pb587" id="pb587">[p. 587]</a>


οὔρων ἡ ποιότης· αὐτοῦ δὲ τοῦ ἐγκεφάλου ἥ τε κώφωσις
<br class="lb"/>καὶ ὁ σπασμὸς καὶ τὸ ἐκμανῆναι. τὸ δ’ οὕτως εἰρημένον
<br class="lb"/>ὑπὸ τοῦ συγγραφέως ὑποχόνδριον δεξιὸν συνετάθη, ἔῤῥεπεν
<br class="lb"/>εἰς τὸ εἴσω· γίνεται μὲν ὅταν ὑπὸ τοῦ διαφράγματος ἕλκηται
<br class="lb"/>τὰ κατ’ αὐτό. τὸ διάφραγμα δ’ αὐτὸ τείνεται ποτὲ
<br class="lb"/>μὲν πλευρίτιδι διὰ τὸ μέγεθος τῆς φλεγμονῆς τοῦ τὰς πλευρὰς
<br class="lb"/>ὑπεζωκότος ὑμένος, ποτὲ δὲ διὰ τὴν ἀρχὴν τῶν νεύρων
<br class="lb"/>ἀνασπῶσαν ἐφ’ ἑαυτὴν τὰ καθήκοντα πρὸς τὸ διάφραγμα
<br class="lb"/>νεῦρα, διὰ φλεγμονὴν ἰδίαν. ἀλλὰ νῦν γε τῶν εἰρημένων τριῶν
<br class="lb"/>εὐλογώτερόν ἐστι διὰ τὴν τῶν νεύρων τάσιν ἀνασπώμενον
<br class="lb"/>αὐτὸ ἀνεσπακέναι τὸ ὑποχόνδριον· ὡς τὰ πολλὰ μὲν οὖν
<br class="lb"/>καὶ ἄμφω τὰ ὑποχόνδρια κατὰ τὰς τοιαύτας διαθέσεις ἔσω
<br class="lb"/>γίνεται. συμβαίνει δ’ ἐνίοις καὶ τὸ ἕτερον μόνον, ὅταν καὶ
<br class="lb"/>τὸ τῆς ἀρχῆς τῶν νεύρων, τὸ μὲν ἕτερον μέρος ἰσχυρῶς ᾖ
<br class="lb"/>πεπονθὸς, τὸ δ’ ἕτερον ἢ μηδ’ ὅλως ἢ μετρίως.
</p>
                    </section>
                    <a class="pb" href="#pb588" id="pb588">[p. 588]</a>
                    <section id="body-1-2-2-3" class="div textpart section level5">
                      <blockquote class="quote lemma">Χαιρίωνα, ὃς κατέκειτο παρὰ Δημαινέτῳ, ἐκ ποτοῦ πῦρ ἔλαβεν
<br class="lb"/>αὐτίκα δὲ κεφαλῆς βάρος ἐπώδυνον, οὐκ ἐκοιμᾶτο,
<br class="lb"/>κοιλίη ταραχώδης ἐπὶ λεπτοῖσιν ὑποχολώδεσι. τρίτῃ πυρετὸς
<br class="lb"/>ὀξὺς, κεφαλῆς τρόμος, μάλιστα δὲ χείλεος τοῦ κάτω,
<br class="lb"/>μετ’ ὀλίγον δὲ ῥῖγος, σπασμοὶ, πάντα παρέκρουσε, νύκτα
<br class="lb"/>δυσφόρως. τετάρτῃ δι’ ἡσυχίης μικρὰ ἐκοιμήθη, παρέλεγε·
<br class="lb"/>πέμπτῃ ἐπιπόνως, πάντα παρωξύνθη ληρός· <span class="milestone">234</span>
<br class="lb"/>νύκτα δυσφόρως, οὐκ ἐκοιμήθη· ἕκτῃ διὰ τῶν αὐτῶν·
<br class="lb"/>ἑβδόμῃ ἐπεῤῥίγωσε, πυρετὸς ὀξὺς, ἵδρωσε διόλου, ἐκρίθη,
<br class="lb"/>τούτῳ διὰ τέλεος ἀπὸ κοιλίης διαχωρήματα χολώδεα
<br class="lb"/>ὀλίγα, ἄκρητα, οὖρα λεπτὰ, εὔχροα, ἐναιώρημα ἐπινέφελον
<br class="lb"/>ἔχοντα· περὶ δ’ ὀγδόην οὔρησεν εὐχροώτερα, ἔχοντα
<br class="lb"/>ὑπόστασιν λευκὴν, ὀλίγην, κατενόει, ἄπυρος διέλιπεν·
<br class="lb"/>ἐνάτῃ ὑπέστρεψε· περὶ δὲ τεσσαρεσκαιδε<span class="milestone">409</span>κάτην
<br class="lb"/>πυρετὸς ὀξύς. ἑξκαιδεκάτῃ ἤμεσε χολώδεα, ξανθὰ
<br class="lb"/>ὑπόσυχνα. ἑπτακαιδεκάτῃ ἐπεῤῥίγωσε, πυρετὸς ὀξὺς,


<a class="pb" href="#pb589" id="pb589">[p. 589]</a>


ἵδρωσεν, ἄπυρος ἐκρίθη, οὖρα μετ’ ὑποστροφὴν καὶ
<br class="lb"/>κρίσιν εὔχροα, ὑπόστασιν ἔχοντα, οὐδὲ παρέκρουσεν ἐν
<br class="lb"/>τῇ ὑποστροφῇ. ὀκτωκαιδεκάτῃ ἐθερμαίνετο σμικρὰ, ἐπεδίψα,
<br class="lb"/>οὖρα λεπτὰ ἐναιώρημα ἐπινέφελον, σμικρὰ παρέκρουσε.
<br class="lb"/>περὶ δὲ ἐννεακαιδεκάτην ἄπυρος, τράχηλον ἐπωδύνως
<br class="lb"/>εἶχεν, οὔροις ὑπόστασις, τελείως ἐκρίθη εἰκοστῇ.</blockquote>
                      <p class="p autofirst">Οὗτος ὁ ἄνθρωπος ἐκ πλήθους φαίνεται καὶ μάλιστα
<br class="lb"/>χολωδῶν νοσήσας. ἐξετάζων δ’ ἐπ’ αὐτοῦ τά τε κατὰ τὰς
<br class="lb"/>κρισίμους ἡμέρας δεδειγμένα καὶ τὰ περὶ τῶν οὔρων, εὑρήσεις
<br class="lb"/>συμφωνοῦντα κατὰ λόγον αὐτὸν ἐπὶ τῆς εἰκοστῆς ἡμέρας
<br class="lb"/>ἀπαλλαγέντα τελέως. ἔνια μέντοι τῶν ἀντιγράφων
<br class="lb"/>οὐκ ἔχει προσγεγραμμένον τῷ τέλει τῆς διηγήσεως τὸ εἰκοστῇ,
<br class="lb"/>καίτοι τῶν δοκιμωτάτων οὕτως εἰδότων γεγραμμένην
<br class="lb"/>τὴν ῥῆσιν.
</p>
                    </section>
                    <a class="pb" href="#pb590" id="pb590">[p. 590]</a>
                    <section id="body-1-2-2-4" class="div textpart section level5">
                      <blockquote class="quote lemma">Τὴν Εὐρυάνακτος θυγατέρα παρθένον πῦρ ἔλαβεν, ἦν δ’
<br class="lb"/>ἄδιψος διὰ τέλεος, γεύματα οὐ προσεδέχετο. ἀπὸ δὲ
<br class="lb"/>κοιλίης σμικρὰ διῄει. οὖρα ὀλίγα λεπτὰ, οὐκ εὔχροα.
<br class="lb"/>ἀρχομένου δὲ τοῦ πυρετοῦ περὶ ἕδρην ἐπόνει. ἑκταίη δὲ
<br class="lb"/>ἐοῦσα ἄπυρος οὐκ ἵδρωσεν, ἐκρίθη. τὸ δὲ περὶ τὴν
<br class="lb"/>ἕδρην σμικρὰ ἐξεπύησεν, ἐῤῥάγη ἅμα κρίσει. μετὰ κρίσιν
<br class="lb"/>ἑβδομαίη ἐοῦσα ἐῤῥίγωσε σμικρὰ, ἐπεθερμάνθη, ἵδρωσε.
<br class="lb"/>μετὰ δὲ κρίσιν ὀγδαῖος ἐοῦσα ἐῤῥίγωσεν οὐ πολλὰ, ὕστερον
<br class="lb"/>δὲ ἄκρεα ψυχρὰ ἀεί. περὶ δὲ δεκάτην κατὰ τὸν
<br class="lb"/>ἱδρῶτα τὸν γενόμενον παρέκρουσε καὶ πάλιν ταχὺ κατενόει.
<br class="lb"/>ἔλεγον δὲ γευσαμένην βότρυος ταῦτα παθεῖν. διαλιποῦσα
<br class="lb"/>δὲ δωδεκάτην πάλιν πολλὰ παρελήρει, κοιλίη
<br class="lb"/>ἐπεταράχθη χολώδεσιν ὀλίγοισιν, ἀκρήτοισι, λεπτοῖσι, δακνώδεσι,
<br class="lb"/>πυκνὰ ἀνίστατο. ἀφ’ ἧς δὲ παρέκρουσε τοῦ
<br class="lb"/>ὕστερον, ἀπέθανεν ἑβδόμῃ. αὕτη ἀρχομένου τοῦ νοσήματος
<br class="lb"/>ἤλγει φάρυγγα καὶ διὰ τέλεος ἔρευθος εἶχε, καὶ γαργαρεὼν
<br class="lb"/>ἀνεσπασμένος, ῥεύματα πολλὰ σμικρὰ, λεπτὰ,


<a class="pb" href="#pb591" id="pb591">[p. 591]</a>


δριμέα, ἔβησσε πέπονα, οὐδὲν ἀνῆγεν, ἀπόσιτος πάντων,
<br class="lb"/>παρὰ πάντα τὸν χρόνον οὐδ’ ἐπεθύμησεν οὐδενὸς, ἄδιψος,
<br class="lb"/>οὐδ’ ἔπινεν, οὐδὲν ἄξιον λόγου, σιγῶσα, οὐδὲν διελέγετο,
<br class="lb"/>δυσθυμίη ἀνελπίστως ἑωϋτῆς εἶχεν. ἦν δέ τι καὶ
<br class="lb"/>συγγενικὸν φθινῶδες.</blockquote>
                      <p class="p autofirst"><span class="milestone">235</span>Μετὰ τὸ διηγήσασθαι τὰ γενόμενα ταύτῃ νοσούσῃ
<br class="lb"/>μέχρι θανάτου, προσέθηκεν αὐτὸς ὅλης τῆς νόσου
<br class="lb"/>τὴν ὑπόθεσιν, ἐφ’ ᾗ προσηκόντως ἀπέθανεν. ἀπὸ κεφαλῆς
<br class="lb"/>γὰρ αὐτῇ φησὶν εἰς πνεύμονα γενέσθαι κακὰ ῥεύματα, φάρυγγι
<br class="lb"/>καὶ γαργαρεῶνι λυμαινόμενα. προσέθηκε δὲ τῷ λόγῳ
<br class="lb"/>καὶ τὸ, ἦν δέ τι καὶ συγγενικὸν φθινῶδες, οὗ μεμνῆσθαι
<br class="lb"/>χρὴ καὶ μὴ πείθεσθαι τοῖς λέγουσι σοφισταῖς οὐδὲν
<br class="lb"/>εἶναι πάθος συγγενικόν. ἀλλὰ τοῦτο μὲν αὐτὸ καθ’ ἑαυτὸ
<br class="lb"/>μόνον οὐκ ἂν οὕτω ταχέως ἀπέκτεινεν αὐτὴν, ἡ δ’ ἐπιπλακεῖσα
<br class="lb"/>τῷ παθήματι τούτῳ νέφρωσις τῆς φυσικῆς δυνάμεως
<br class="lb"/>αἰτία τοῦ θᾶττον ἀποθανεῖν ἐγένετο. δεδήλωται δ’


<a class="pb" href="#pb592" id="pb592">[p. 592]</a>


αὕτη διὰ τῆσδε τῆς λέξεως, ἦν δ’ ἄδιψος διὰ τέλεος, γεύματα
<br class="lb"/>οὐ προσεδέχετο. προείρηται δέ μοι περὶ τῆς τούτων
<br class="lb"/>τῶν συμπτωμάτων κακοηθείας ἐν τῷ πρὸ τούτου γράμματι.
<br class="lb"/>καὶ αὐτὸς δ’ ὁ Ἱπποκράτης ἐπὶ τῇ τελευτῇ τῆς διηγήσεως
<br class="lb"/>πάλιν ἐπισημαινόμενος, ὥσπερ εἴωθε, τά τε τοῦ θανάτου
<br class="lb"/>καὶ τῆς σωτηρίας αἴτια τοῖς ἀῤῥώστοις γινόμενα προσέγραψε.
<br class="lb"/>ἀπόσιτος πάντων παρὰ πάντα τὸν χρόνον, οὐδ’
<br class="lb"/>ἐπεθύμησεν οὐδενὸς, ἄδιψος, ἔσχατόν τι μῖσος αὐτῇ γεγονέναι
<br class="lb"/>σιτίων ἐνδεικνύμενος, ὡς μηδ’ εἰς ἐπιθυμίαν ἀφικνεῖσθαί
<br class="lb"/>τινος, οἵαν ἴσχουσιν ἔνιοι τῶν ἀνορεκτούντων ἐξ
<br class="lb"/>ἀναμνήσεως, ἐφ’ οἷς ἔμπροσθέν ποτε διετέθησαν ἡδέως.
<br class="lb"/>ὁρῶμεν γὰρ ὁσημέραι τῶν ἀνορεκτούντων ἐν νόσοις τινὰς
<br class="lb"/>ἅμα τὸ γεύσασθαί τινων ἀποστρεφομένους αὐτῶν, τινὰς δ’
<br class="lb"/>οὐδὲ γεύσασθαι τολμῶντας. ἀλλ’ ὅμως καὶ τούτων οἱ πλεῖστοι
<br class="lb"/>τοῖς πυνθανομένοις αὐτῶν, εἴ τινος ἐπιθυμοῖεν, ἀποκρίνονταί
<br class="lb"/>τινα βρώματα, κατὰ μνήμην τῶν ἔμπροσθεν ἡσάντων
<br class="lb"/>αὐτοὺς τοῦτο ποιοῦντες. καὶ μέγιστόν γέ τοι σημεῖον
<br class="lb"/>ἔστω τῆς ὀρεκτῆς τῶν σιτίων δυνάμεως ἐν νεκρώσει παντελεῖ


<a class="pb" href="#pb593" id="pb593">[p. 593]</a>


γινομένης, ἐὰν παρασκευασθέντων ὧν ἐπιθυμεῖν φασὶν
<br class="lb"/>ἅμα τὸ γεύσασθαι μέμψωνταί τε καὶ μηκέτι προσενέγκωνται.
<br class="lb"/>κάκιστα δ’ ἐχόντων καὶ τούτων, ἔτι μοχθηρότερον αὐτῶν
<br class="lb"/>οἱ μηδ’ ἐπιθυμήσαντές τινων διάκεινται, νέκρωσιν
<br class="lb"/>ἐσχάτην ἐνδεικνύμενοι τῆς φυσικῆς δυνάμεως, ᾗ σιτίων τε
<br class="lb"/>καὶ πομάτων ὀρεγόμεθα. διὰ ταῦτα τοίνυν ἀποθανούσης
<br class="lb"/>τῆς γυναικὸς οὐδὲν ἔτι δεόμεθα τὴν διαφορὰν τῶν ἀντιγράφων
<br class="lb"/>ἐπισκοπεῖσθαι καὶ ἀνακρίνειν ἐν τῇ τῶν ἡμερῶν
<br class="lb"/>ἐξετάσει. μηδεμίαν γὰρ αὐτῶν ἐχουσῶν τάξιν, ἐπειδὴ τὸ
<br class="lb"/>ἀπὸ τῆς κεφαλῆς ῥεῦμα καὶ τὸ συγγενικὸν φθινῶδες αἴτιον
<br class="lb"/>ἐγένετο τοῦ θανάτου, διὰ τοῦτο καὶ τὴν τῶν ἀντιγράφων
<br class="lb"/>διαφωνίαν δύσκριτόν τε ἅμα καὶ περιττὴν ἡγησάμενος
<br class="lb"/>ἀπέλιπον.
</p>
                    </section>
                    <section id="body-1-2-2-5" class="div textpart section level5">
                      <blockquote class="quote lemma">Ἡ κυναγχικὴ ἡ παρὰ τὰ Βίτωνος, ἣ πρῶτον ἀπὸ γλώσσης
<br class="lb"/>ἤρξατο, ἀσαφὴς ἡ φωνὴ, γλῶσσα ἐρυθρὴ, ἐπεξηράνθη.
<br class="lb"/>τῇ πρώτῃ φρικώδης, ἐπεθερμάνθη, ῥῖγος, πυρετὸς ὀξὺς,


<a class="pb" href="#pb594" id="pb594">[p. 594]</a>


οἴδημα ὑπέρυθρον, σκληρὸν, τραχήλου καὶ ἐπὶ στῆθος ἐξ
<br class="lb"/>ἀμφοτέρων, ἄκρεα ψυχρὰ, πελιὰ, πνεῦμα μετέωρον, ποτὸν
<br class="lb"/>διὰ ῥινῶν ἐχεῖτο, καταπίνειν οὐκ ἠδύνατο, διαχωρήματα
<br class="lb"/>καὶ οὖρα ἐπέστη. τετάρτῃ πάντα παρωξύνθη, <span class="milestone">236</span>
<br class="lb"/>πέμπτῃ ἀπέθανε, κυναγχική. πι. ευ. ε. εθ.</blockquote>
                      <p class="p autofirst">Οὔτε ἐν ἅπασι τῶν ἀντιγράφων οὕτως εὑρίσκεται γεγραμμένον
<br class="lb"/>τὸ τέλος τῆς ῥήσεως οὔτ’ ὑπὸ τῶν ἐξηγησαμένων
<br class="lb"/>τὸ βιβλίον ἁπάντων φαίνεται γινωσκόμενον. ἀλλὰ καὶ
<br class="lb"/>τούτων ἔνιοι μὲν ἀντὶ τοῦ πέμπτῃ ἑβδόμῃ γράφουσιν, ἔνιοι
<br class="lb"/>
<span class="milestone">410</span>δ’ ὀγδόῃ. Καπίτων δ’ οὐκ οἶδα τί δόξαν αὐτῷ καὶ
<br class="lb"/>τὸ τῆς ἡμέρας ἀφείλετο καὶ τὸ κυναγχική. καὶ πρὸ τούτων
<br class="lb"/>δ’ ἔτι τὸ τετάρτῃ πάντα παρωξύνθη χωρὶς τοῦ τετάρτῃ
<br class="lb"/>γράφει, τὸ τέλος ὅλης τῆς ῥήσεως τοιοῦτον ποιήσας,
<br class="lb"/>διαχωρήματα καὶ οὖρα ἐπέστη, πάντα παρωξύνθη ἀπέθανε.
<br class="lb"/>περὶ μὲν οὖν τῆς βελτίονος γραφῆς ὕστερον ἐπισκεψόμεθα·
<br class="lb"/>πρότερον δὲ τῶν εἰρημένων ἐπ’ αὐτῆς ἐξηγησόμεθα τὰ μὴ


<a class="pb" href="#pb595" id="pb595">[p. 595]</a>


σαφῆ, τοῦτο γάρ ἐστι τὸ μάλιστα προκείμενόν μοι ἐν τοῖς
<br class="lb"/>ἐξηγητικοῖς βιβλίοις. φαίνεται δὴ τὸ πνεῦμα μετέωρον οὐκ
<br class="lb"/>εἶναι σαφὲς, ἀμέλει Σαβῖνος ὑπὲρ αὐτοῦ κατὰ τήνδε τὴν
<br class="lb"/>λέξιν ἔγραψε. μετέωρος δ’ ἦν ἡ ἀναπνοὴ, τουτέστιν. ἄκρα
<br class="lb"/>τῇ ῥινὶ ἀνέπνει, διὰ φλεγμονὴν τῆς ἀρτηρίας, κλειομένης
<br class="lb"/>τῆς εὐρυχωρίας καὶ μηκέτι δυναμένης τῆς ὁλκῆς τοῦ πνεύματος
<br class="lb"/>εἰς τὸν πνεύμονα γενέσθαι. ἀσαφὴς δ’ ἐστὶ καὶ ἡ
<br class="lb"/>αὐτοῦ τοῦ Σαβίνου ῥῆσις, ὡς ἐξηγητοῦ πάλιν ἑτέρου δεῖσθαι.
<br class="lb"/>δοκεῖ δέ μοι βούλεσθαι δηλοῦν ἐκείνους ἀναπνεῖν
<br class="lb"/>ἄκρᾳ τῇ ῥινὶ τοὺς κινοῦντας αὐτῆς ἐν ταῖς ἀναπνοαῖς τὰ
<br class="lb"/>πτερύγια. πολλοὺς γὰρ τῶν νοσούντων οὕτως εἴδομεν ἀναπνέοντας,
<br class="lb"/>ὡς ἐν μὲν ταῖς εἰσπνοαῖς προστέλλειν, ἐν δὲ ταῖς
<br class="lb"/>ἐκπνοαῖς διαστέλλειν αὐτὰ, καὶ συμβαίνει γε τοῦτο τοῖς τε
<br class="lb"/>πνιγομένοις ὑπὸ κυνάγχης ἢ περιπνευμονίας ἢ ἐμπυήματος,
<br class="lb"/>ἔτι τε τοῖς ἀῤῥώστοις τὴν δύναμιν. ὅπως μὲν οὖν ἐπὶ τῶν
<br class="lb"/>ἀῤῥώστων γίνεται νῦν οὐκ ἀνάγκη λέγειν· ὅπως δ’ ἐπὶ τῶν
<br class="lb"/>διὰ τὴν στενοχωρίαν τῶν ἀναπνευστικῶν ὀργάνων, νῦν ἐροῦμεν
<br class="lb"/>εὐθὺς καὶ διὰ τί μετέωρον ὠνόμασεν ὁ Ἱπποκράτης τὸ


<a class="pb" href="#pb596" id="pb596">[p. 596]</a>


τοιοῦτον πνεῦμα, συνεξηγησόμενοι. φαίνεται γὰρ τοῖς οὕτω
<br class="lb"/>διακειμένοις τὰ τοῦ θώρακος ὑψηλὰ μέχρι τῶν ὠμοπλατῶν
<br class="lb"/>κινούμενα, καὶ τοῦτ’ εὔλογον εἰρῆσθαι νῦν ὑπ’ αὐτοῦ
<br class="lb"/>μετέωρον πνεῦμα γινόμενον, οὐ μόνον ἐν τοῖς κυναγχικοῖς,
<br class="lb"/>ἀλλὰ κᾀν τοῖς περιπνευμονικοῖς καὶ τοῖς ἐμπυηκοῖς ὀνομαζομένοις
<br class="lb"/>πάθεσι. γίνεται δὲ καὶ χωρὶς πυρετῶν ἐπὶ τῶν ἰδίως
<br class="lb"/>ὀνομαζομένων ὀρθοπνοϊκῶν τε καὶ ἀσθματικῶν. ἀπὸ γὰρ
<br class="lb"/>τοιούτων συμβεβηκότων ἑκάτερον τῶν ὀνομάτων τῷ πάθει
<br class="lb"/>τούτῳ τέθειται, τὸ μὲν ἆσθμα διὰ τὴν ὑπειγμένην ἀναπνοὴν,
<br class="lb"/>ἣ καὶ τοῖς δραμοῦσιν ὀξέως γίνεται· τὴν δ’ ὀρθόπνοιαν
<br class="lb"/>ἐπειδὴ διὰ τὸ πνίγεσθαι κατακειμένους σχηματίζουσιν
<br class="lb"/>ἑαυτοὺς ὀρθίους· ἔνιοι δὲ καὶ ἀναγκάζονται καὶ τελέως
<br class="lb"/>ἐξανίστασθαι. γέγραπται δὲ κᾀν προγνωστικῷ κατὰ
<br class="lb"/>λέξιν οὕτως λεγομένην· αἱ δὲ κυνάγχαι δεινόταται μέν εἰσι
<br class="lb"/>καὶ τάχιστ’ ἀναιροῦσαι, ὅσαι μήτ’ ἐν τῇ φάρυγγι ἔκδηλον
<br class="lb"/>μηδὲν ποιέουσι μήτ’ ἐν τῷ αὐχένι· πλεῖστον δὲ πόνον παρέχουσι
<br class="lb"/>καὶ ὀρθόπνοιαν. ἡ αὐτὴ τοίνυν αἰτία τήν τ’ ὀρθόπνοιαν
<br class="lb"/>ἐργάζεται τοῖς πνιγώδεσι πάθεσι καὶ τὸ προσαγορευόμενον


<a class="pb" href="#pb597" id="pb597">[p. 597]</a>


ἀρτίως μετέωρον πνεῦμα. κατὰ φύσιν μὲν γὰρ
<br class="lb"/>ἔχοντες, ὅταν ἐν ἡσυχίᾳ πάντων τῶν κατὰ προαίρεσιν ὦμεν
<br class="lb"/>ἐνεργειῶν, μόνοις τοῖς κατὰ τοῦ θώρακος μέρεσι τοῖς κατὰ
<br class="lb"/>τὰς φρένας ἀναπνέομεν, ὡς ἐν τοῖς περὶ τῶν τῆς ἀναπνοῆς
<br class="lb"/>αἰτίων ἐδείχθη. πλείονος δ’ εἰσπνοῆς δεόμενον καὶ τὰ συνεχῆ
<br class="lb"/>τοῖς κάτω συγκινοῦμεν. ἐπειδὰν δὲ <span class="milestone">237</span>πλείστης
<br class="lb"/>δεώμεθα, καὶ τὰ κατὰ τὰς ὠμοπλάτας μόρια κινοῦμεν, ἅπαντι
<br class="lb"/>τῷ θώρακι βιαίως ἐνεργοῦντες. ἀλλὰ τοῦτο μὲν ἡμῖν ὑγιαίνουσι
<br class="lb"/>γίνεται δραμοῦσιν ὀξέως ἢ ὁπωσοῦν σφοδρῶς κινηθεῖσι,
<br class="lb"/>διὰ τὸ πλείονος εἰσπνοῆς δεῖσθαι. κατὰ δὲ τὰς περιπνευμονίας
<br class="lb"/>καὶ τὰ τῶν ἐμπύων παθήματα ἤτοι πάθη καὶ
<br class="lb"/>τὰς ἐπὶ τῶν πυρετῶν ὀρθοπνοίας, διὰ τὴν στενοχωρίαν
<br class="lb"/>τῶν ἀναπνευστικῶν ὀργάνων, οὐ δυναμένων καταδέξασθαι
<br class="lb"/>τοσαύτην οὐσίαν ἀέρος, ὅσης χρῄζει τὸ ζῶον. ἀπλήρωτος
<br class="lb"/>οὖν ἡ χρεία τῆς ἀναπνοῆς γινομένη κίνδυνον ἐπάγει πνιγὸς,
<br class="lb"/>καὶ διὰ τοῦτο ἀναγκάζονται συνεχῶς τε καὶ παντὶ τῷ
<br class="lb"/>θώρακι ποιεῖσθαι τὴν ἀναπνοήν· ἐπὶ δὲ τῆς συνάγχης αἱ
<br class="lb"/>μὲν κατὰ τὸν πνεύμονα κοιλίαι τοῦ πνεύματος, ἐν αἷς ἀναπνέομεν,


<a class="pb" href="#pb598" id="pb598">[p. 598]</a>


πνέομεν, ἄφρακτοί εἰσι καὶ καθαραί. φλεγμαινόντων δὲ τῶν
<br class="lb"/>ἐν τῷ λάρυγγι μυῶν στενοχωρία γίνεται κατὰ τὴν εἴσοδον
<br class="lb"/>τὴν πρώτην τοῦ ἔξωθεν ἀέρος, ὃν διὰ τῆς εἰσπνοῆς ἕλκομεν,
<br class="lb"/>ὥστε καὶ νῦν καθ’ ἑτέραν μὲν αἰτίαν, ὡσαύτως δ’ ἀπλήρωτος
<br class="lb"/>ἡ χρεία γίνεται τῆς ἀναπνοῆς, ὡς ἐπ’ ἀσθματικῶν,
<br class="lb"/>ἐμπύων τε καὶ περιπνευμονικῶν ἐνεγίνετο. διὰ τοῦτο ἐξορμῶσιν
<br class="lb"/>οἱ πνιγόμενοι διανίστασθαί τε καὶ παντὶ τῷ θώρακι
<br class="lb"/>βιαίως ἐπισπᾶσθαι τὸν ἔξωθεν ἀέρα. κατὰ τοῦτο μὲν δὴ
<br class="lb"/>τοῖς κυναγχικοῖς τὸ μετέωρον ὠνομάσθαι πνεῦμα λογίσαιτ’
<br class="lb"/>ἄν τις. ἐγχωρεῖ δὲ καὶ διὰ τὸ μετεωρίζειν ἑαυτοὺς ἐθέλειν
<br class="lb"/>οὕτως εἰρῆσθαι, ταυτὸν σημαίνοντος τοῦ μετεώρου
<br class="lb"/>πνεύματος τῇ κατὰ τὸ προγνωστικὸν ὀρθοπνοίᾳ. γέγραπται
<br class="lb"/>δ’ ἐν τῇ διηγήσει τῆς προκειμένης ἐν τῷ λόγῳ κυνάγχης,
<br class="lb"/>ὡς καὶ τὸ ποτὸν εἰς τὰς ῥῖνας ἀνεκόπτετο. γίνεται δὲ τοῦτο
<br class="lb"/>τοῖς μὴ καταπίνειν αὐτὸ δυναμένοις, ἤτοι διὰ στενοχωρίαν
<br class="lb"/>τοῦ πόρου τοῦ κατὰ τὸν στόμαχον ἢ διὰ νέκρωσιν αὐτοῦ
<br class="lb"/>καὶ παράλυσιν, ὀλέθριον ἐσχάτως ἑκάτερον ὂν, ὥσπερ καὶ
<br class="lb"/>τὸ προγεγραμμένον οὕτως ὑπ’ αὐτοῦ κατὰ τὴν τρίτην ἡμέραν,


<a class="pb" href="#pb599" id="pb599">[p. 599]</a>


ἄκρεα ψυχρὰ, πελιά. προειρηκὼς γὰρ, τῇ τρίτῃ ῥῖγος,
<br class="lb"/>πυρετὸς ὀξὺς ἐπήνεγκεν, ἄκρεα ψυχρὰ, πελιά. νεκρώσεως
<br class="lb"/>δ’ ἐστὶ καὶ σβέσεως τῆς ἐμφύτου θερμασίας σημεῖον
<br class="lb"/>ἡ τῶν ἄκρων ψύξις τε καὶ πελίωσις ἐν ὀξέσι πυρετοῖς γινομένη.
<br class="lb"/>οὕτως οὖν συνέβη τῇ νοσούσῃ καὶ ἡ τῶν διαχωρημάτων
<br class="lb"/>καὶ ἡ τῶν οὔρων ἐπίσχεσις, ὡς ἂν ἤδη νεκρουμένων
<br class="lb"/>ἁπασῶν τῶν ἐνεργειῶν, διὸ καὶ πιθανόν ἐστι μήτε
<br class="lb"/>κατὰ τὴν ζ΄, ἡμέραν ἀποθανεῖν τὸν ἅνθρωπον μήτε κατὰ
<br class="lb"/>τὴν η΄. οὐδὲ γὰρ ἐξαρκέσαι δυνατὸν ἦν τοσοῦτον χρόνον τὴν
<br class="lb"/>δύναμιν, ἤδη κατὰ τὴν γ΄, ἡμέραν συμπτώματά τε καὶ σημεῖα
<br class="lb"/>ἔχουσαν ἀπὸ ψυχομένης τῆς φύσεως. ὁ Ἱπποκράτης
<br class="lb"/>τε ἐν τοῖς οὕτως ὀξέσι νοσήμασιν εἰωθὼς τὰ καθ’ ἑκάστην
<br class="lb"/>ἡμέραν γινόμενα γράφειν οὐκ ἂν παρέλιπεν εἰπεῖν τι καὶ
<br class="lb"/>περὶ τῆς ε΄ ἡμέρας καὶ τῆς ς΄. ἐπεὶ τοίνυν ἐπὶ συμπληρωθείσῃ
<br class="lb"/>τῇ τῆς τρίτης ἡμέρας διηγήσει, τῆς δ΄ μόνης ἐμνημόνευσε,
<br class="lb"/>πάντ’ ἐν αὐτῇ παροξυνθῆναι λέγων, ἔτι καὶ μᾶλλόν
<br class="lb"/>ἐστι δῆλον ὡς ἀδύνατον ἦν ἄχρι τῆς ζ΄ ἢ η΄ ἡμέρας ζῆσαι
<br class="lb"/>τὴν γυναῖκα. παραδόξους μὲν γὰρ μεταβολὰς ἐν τῷ σπανίῳ


<a class="pb" href="#pb600" id="pb600">[p. 600]</a>


γινομένας διὰ ῥωμὴν φύσεως ἡμεῖς τε πολλάκις ἐθεασάμεθα
<br class="lb"/>καὶ ὁ Ἱπποκράτης αὐτὸς ἐν τῇ διηγήσει τῶν ἀῤῥώστων
<br class="lb"/>ἔγραψε, μετὰ τοῦ συνεπισημαίνεσθαι τοῦτο αὐτὸ
<br class="lb"/>καὶ δηλοῦν ἄμεινον ἐσχηκέναι τὸν ἄῤῥωστον· ἀλλὰ νῦν γε
<br class="lb"/>κατὰ τὴν τρίτην ἡμέραν σὺν ὀξεῖ πυρετῷ τῶν ἄκρων ψυχρῶν
<br class="lb"/>τε καὶ πελιῶν γενομένων, ἐπισχεθέντων τε καὶ τῶν
<br class="lb"/>οὐρουμένων, εἰ καὶ μὴ προσεγεγράφει, τετάρτῃ πάντα παρωξύνθη,
<br class="lb"/>πάντως ἂν ἐτεθνήκει περὶ τὴν πέμπτην ἡμέραν.
<br class="lb"/>ἐπεὶ δὲ καὶ τοῦτο προσέγραψεν, ἔτι καὶ μᾶλλον ἄν τις ἀποφαίνοιτο
<br class="lb"/>θαῤῥούντως οὕτως ἔχουσαν μὴ εἰς τὴν ἕκτην
<br class="lb"/>ἡμέραν ἀφικέσθαι ζῶσαν. καὶ πολύ γε μᾶλλον εἰς τὴν ἑβδόμην
<br class="lb"/>ἔτ’ ἀδυνατώτερον ἢ εἰς τὴν ὀγδόην. <span class="milestone">238</span>ἄξιον οὖν
<br class="lb"/>θαυμάσαι πῶς ὑπέγραψεν, ὁ πρῶτος ὑπογράψας τοὺς χαρακτῆρας,
<br class="lb"/>οὕτως ὡς δηλοῦσθαι κατὰ τὴν ὀγδόην ἡμέραν
<br class="lb"/>τεθνηκυῖαν αὐτήν· καὶ τούτου μᾶλλον ἔτι πῶς καὶ Ζήνων
<br class="lb"/>Ἡροφίλειος, οὐχ ὁ τυχὼν ἀνὴρ, ἐξηγούμενος τοὺς προγεγραμμένους
<br class="lb"/>χαρακτῆρας ἐν τῷ τρίτῳ τῶν ἐπιδημιῶν καὶ
<br class="lb"/>αὐτὸς ἐν τῇ ὀγδόῃ τῶν ἡμερῶν ἀποθανεῖν φησι τὴν κυναγχικὴν
<br class="lb"/>καὶ τοῦτο δηλοῦσθαι διὰ τῶν τοιούτων χαρακτήρων


<a class="pb" href="#pb601" id="pb601">[p. 601]</a>


πι, δ, <span class="milestone">411</span>ε, κ, θ. τούτων τῶν χαρακτήρων ὁ μὲν πρῶτος
<br class="lb"/>τὸ πιθανὸν δηλοῖ, διὰ τοῦ π γράμματος γραφόμενος,
<br class="lb"/>μέσην ὀρθὴν ἔχοντος γραμμὴν, ἑκατέρᾳ τῶν ἄλλων παραλλήλων,
<br class="lb"/>οἷον ἔνιοι γράφουσι τὸ σημαῖνον τὸν τῶν ἐννεακοσίων
<br class="lb"/>ἀριθμόν. καὶ διὰ παντός γε κατὰ πάντας τοὺς ἀῤῥώστους
<br class="lb"/>τοῦτο σημαίνει προγεγραμμένος ἁπάντων τῶν ἐφεξῆς χαρακτήρων·
<br class="lb"/>ὁ δ’ ἐπὶ τῆς τελευτῆς αὐτῶν ἐνταῦθα μὲν τὸν
<br class="lb"/>θάνατον δηλοῖ, τοῦ θ γράμματος σημαινόμενον, ἐπ’ ἄλλων
<br class="lb"/>δ’ ἀῤῥώστων τὴν ὑγίειαν ὑπὸ τοῦ υ γράμματος δηλούμενον.
<br class="lb"/>ὁ δὲ πρὸ τοῦ τελευταίου χαρακτῆρος γεγραμμένος ἀεὶ σημαίνει
<br class="lb"/>τὸν ἀριθμὸν τῶν ἡμερῶν, ἐν ὅσαις ἐνόσησεν ὁ προκείμενος
<br class="lb"/>ἑκάστοτε κατὰ τὸν λόγον ἄῤῥωστος. οἱ δ’ ἐν τῷ
<br class="lb"/>μεταξὺ τούτου τε καὶ τοῦ πρώτου πάντων τὴν αἰτίαν δηλοῦσι
<br class="lb"/>τοῦ σωθῆναι τὸν ἄνθρωπον ἢ ἀπολέσθαι, καθάπερ
<br class="lb"/>ἐπὶ τῆς κυναγχικῆς ταύτης οἱ δύο χαρακτῆρές εἰσιν, ὁ μὲν
<br class="lb"/>ἑπόμενος τῷ πρώτῳ πάντων, ἐν ᾧ τὸ διὰ μέσου γραμμὴν
<br class="lb"/>ὀρθὴν ἔχον ἐγέγραπτο π. τούτῳ δ’ ἐφεξῆς ἄλλος τε καὶ ἄλλος.
<br class="lb"/>ὁ μὲν οὖν ἑπόμενος τῷ πρώτῳ πάντων, ἐν ᾧ τὸ διὰ μέσου τὸ δ


<a class="pb" href="#pb602" id="pb602">[p. 602]</a>


στοιχεῖόν ἐστιν ἔχον ἀπὸ μέσης τῆς κάτω γραμμῆς ἑαυτοῦ
<br class="lb"/>γραμμὴν ἑτέραν ὀρθὴν εἰς τὰ κάτω μέρη ἠγμένην, ὥσπερ
<br class="lb"/>τὸ ι γράφομεν. ὁ δ’ ἐφεξῆς ἐστιν ὁ τοῦ ε γράμματος, ἐκ
<br class="lb"/>τούτων δ’ ἐφεξῆς ὁ Ζήνων δηλοῦσθαί φησι τῶν διαχωρούντων
<br class="lb"/>τὴν ἐπίσχεσιν, τοῦ μὲν ἀπεστιγμένου κάτω δ καθ’ ὁντινοῦν
<br class="lb"/>τρόπον διαχωρούμενα δηλοῦντος, καὶ γὰρ ἱδρῶτος
<br class="lb"/>αὐτό φησι σημεῖον, οὐκ οὔρων μόνον ἢ διαχωρημάτων εἶναι,
<br class="lb"/>τοῦ δὲ ε τὴν ἐποχὴν ἢ ἐπίσχεσιν αὐτῶν, ὁποτέρως ἂν
<br class="lb"/>ὀνομάζειν ἐθέλοις, ὡς εἶναι τὴν ὅλην διάνοιαν τῶν σημείων
<br class="lb"/>τοιάνδε, πιθανόν ἐστι τῶν διαχωρουμένων ἐπισχεθέντων
<br class="lb"/>ὀγδοαίαν ἀποθανεῖν τὴν κυναγχικήν. θαυμάζω τοίνυν, ὅπερ
<br class="lb"/>ἔφην, τῶν ἀκριβέστερον ἀντιγράφων ἐχόντων τὴν ε ἡμέραν,
<br class="lb"/>ὁμολογοῦντος τῇ γραφῇ τῇδε καὶ αὐτοῦ τοῦ ε, ὡς ὀλίγον
<br class="lb"/>ἔμπροσθεν ἐδείκνυον, αὐτόν τε τὸν Ζήνωνα τὴν ὀγδόην ἡμέραν
<br class="lb"/>ἐπίστασθαι γεγραμμένην, ἀντιλέγοντάς τέ τινας αὐτῷ
<br class="lb"/>περὶ μὲν τούτου μηδὲν εἰρηκέναι, περὶ δὲ τῶν χαρακτήρων
<br class="lb"/>ἐλέγχειν αὐτὸν, ὡς μεταγράψαντα τὸ δεύτερον γράμμα καὶ
<br class="lb"/>ποιήσαντα τὸ ἀπεστιγμένον δ, μὴ οὕτως ἐχούσης τῆς κατὰ


<a class="pb" href="#pb603" id="pb603">[p. 603]</a>


τὸ τρίτον τῶν ἐπιδημιῶν γραφῆς. ἀλλὰ μετὰ τὸν πρῶτον
<br class="lb"/>χαρακτῆρα τὸ ρ γεγραμμένον, καθάπερ ἐκεῖνοί φασι. παρεισέρχεται
<br class="lb"/>δ’ ἐνταῦθα λοιπὸν ἤδη μακρός τις λόγων ἐσμός.
<br class="lb"/>οἰήσεται γάρ τις ὄντως ὑφ’ Ἱπποκράτους προσκεῖσθαι τοὺς
<br class="lb"/>χαρακτῆρας τοῖς ἀῤῥώστοις, εἴπερ οἱ ἀντιλέγοντες τῷ Ζήνωνι
<br class="lb"/>τὸ ρ φασὶν οὐ τὸ κάτωθεν ἀπεστιγμένον δ γεγράφθαι.
<br class="lb"/>ἀλλ’ ἐὰν ἀναγνῷ τις τὰ τῶν ἀντειπόντων τῷ Ζήνωνι βιβλία,
<br class="lb"/>μήθ’ Ἱπποκράτους εἶναι λεγόντων τοὺς χαρακτῆρας, εὑρεθῆναί
<br class="lb"/>τε βιβλίον τι τῶν Πτολεμαίου τοῦ Εὐεργέτου κληθέντος,
<br class="lb"/>ἔχον αὐτοὺς διεσκευασμένους ὑπό τινος ἰατροῦ
<br class="lb"/>Παμφίλου, τὸ γένος ἐκ πόλεως Ἰνδικῆς, Κλεοφαντίου δὲ
<br class="lb"/>τὴν αἵρεσιν. ἀκούσῃ δὲ καὶ τὴν αἰτίαν δι’ ἣν ἐνέγραψε
<br class="lb"/>τῷ βιβλίῳ τοὺς χαρακτῆρας τούτους ὁ Μνήμων, οὓς δόξειαν
<br class="lb"/>αὐτοὶ διαφέρεσθαι πρὸς ἑαυτοὺς οἱ ἀντειπόντες τῷ
<br class="lb"/>Ζήνωνι, μήθ’ Ἱπποκράτους εἶναι μήθ’ οὕτως γεγράφθαι
<br class="lb"/>τοὺς χαρακτῆρας, ὡς ἐκεῖνος ἐξηγήσατο. ἐμοὶ μὲν οὖν δοκεῖ
<br class="lb"/>καὶ τὰ μέχρι νῦν εἰρημένα περιττά τ’ εἶναι καὶ μηδὲν
<br class="lb"/>
<span class="milestone">239</span>ὀνίναι τοὺς ἀναγνωσομένους εἰς τὰ τῆς τέχνης ἔργα,


<a class="pb" href="#pb604" id="pb604">[p. 604]</a>


πρὸς ἃ σπεύδειν δεῖ τὸν ἀσκούμενον ἐν αὐτῇ. ἀλλ’ ἐπειδὴ
<br class="lb"/>γραφομένων αὐτῶν ἔδοξε τοῖς φίλοις, οἷς πεισθεὶς κατὰ τὸ
<br class="lb"/>πρῶιον βιβλίον ἐλέγχους τινὰς ἔγραψα τῶν μοχθηρῶς ἐξηγησαμένων
<br class="lb"/>τὰ κατὰ τοὺς ἀῤῥώστους, εἰπεῖν τί με καὶ περὶ
<br class="lb"/>τῶν χαρακτήρων τούτων ἅπαξ ἐν τῷδε τῷ βιβλίῳ, καὶ τοῦθ’
<br class="lb"/>ὑπέμεινα πρᾶξαι γινώσκων, ὅπερ ἀεὶ λέγω, τὰ ὑπὸ τῶν νεωτέρων
<br class="lb"/>ἰατρῶν ἐν ὑπομνήμασι γεγραμμένα, ἀπολλύντα μὲν
<br class="lb"/>ἡμῶν τὸν χρόνον, ἰατρικὸν δ’ οὐδὲν διδάσκοντα, δι’ οὓς
<br class="lb"/>κᾀγὼ τὰς μὲν ἰατρικὰς πραγματείας ἰδίᾳ καθ’ ἑαυτὰς ἐποιησάμην,
<br class="lb"/>τὰς δὲ πρὸς τοὺς σοφιστὰς, ἐπειδὴ καὶ τούτων
<br class="lb"/>ὁρῶ δεομένους τοὺς νέους, ὅσοι διαστρέφονται πρὸς αὐτῶν,
<br class="lb"/>αὐτὰς καθ’ ἑαυτὰς πάλιν καὶ ταύτας, ἵν’ εἴ τις ἔχῃ χρόνον
<br class="lb"/>ἐκ περιουσίας ἐντυγχάνειν αὐταῖς, ὡς πρὸς πολεμίους εἴη
<br class="lb"/>παρεσκευασμένος τοὺς σοφιστάς. οὕτως οὖν καὶ νῦν ἄχρηστον
<br class="lb"/>πρᾶγμα πρὸς τὸ καλῶς ἰᾶσθαι τὸ κατὰ τοὺς χαρακτῆρας
<br class="lb"/>τούτους ὑπάρχον, ὅμως οὐκ ὀκνήσω διελθεῖν ἅπαν,
<br class="lb"/>ἐπειδὴ τοῖς φίλοις οὕτως ἔδοξεν. ᾐσχυνάμην δ’ ἂν εἰς
<br class="lb"/>τοιαύτην φλυαρίαν ἐκτρεπόμενος, εἰ μὴ πρότερον ἐν πολλαῖς


<a class="pb" href="#pb605" id="pb605">[p. 605]</a>


πραγματείαις ἅπαντα τῆς ἰατρικῆς τέχνης τὰ χρήσιμα διελθὼν
<br class="lb"/>οὕτως ἧκον ἐπὶ τὰς τῶν Ἱπποκρατείων βιβλίων ἐξηγήσεις,
<br class="lb"/>ἐν αἷς ἐπιμαθεῖν μὲν οὐδὲν ἔχουσιν οἱ μανθάνοντες
<br class="lb"/>τὴν τέχνην, ἔξωθεν ὧν ἐν ταῖς ἰατρικαῖς πραγματείαις
<br class="lb"/>ἔγραψα κατὰ διέξοδον σαφῶς, ὡς καὶ τοὺς ἀμβλεῖς τὴν διάνοιαν
<br class="lb"/>ἕπεσθαι τοῖς λεγομένοις. ἱστορίας δὲ γνῶσιν ἕξουσιν,
<br class="lb"/>ἀφ’ ἧς οἱ πολλοὶ τῶν ἀνθρώπων θαυμάζουσιν ἐνίοτε τῶν
<br class="lb"/>τὰς τέχνας μεταχειριζομένων τινὰς, οἰόμενοι τοὺς πολυΐστορας
<br class="lb"/>καὶ πολυμνήμονας ἀνθρώπους, εὐθὺς καὶ τὰ τῆς τέχνης
<br class="lb"/>διαγινώσκειν θεωρήματα. καὶ νῦν οὖν ἐρῶ τὴν περὶ
<br class="lb"/>τῶν χαρακτήρων ἱστορίαν ἅπασαν, ἐπεὶ δὲ τοῦτο δοκεῖ τοῖς
<br class="lb"/>τε φίλοις καὶ τοῖς ἑταίροις ἅπαξ ἐνθάδε γενέσθαι βέλτιον
<br class="lb"/>εἶναι. λέλεκται μὲν οὖν ἃ μέλλω λέγειν ὑπὸ Ζεύξιδος ἐν
<br class="lb"/>τῷ πρώτῳ τῶν εἰς τὸ προκείμενον βιβλίον ὑπομνημάτων,
<br class="lb"/>καὶ ἦν ἴσως ἄμεινον, ὥσπερ εἴωθα ποιεῖν ἐν τοῖς τοιούτοις,
<br class="lb"/>ἀναπέμψαι τοὺς βουλομένους τὴν ἱστορίαν ταύτην γνῶναι
<br class="lb"/>πρὸς ἐκεῖνο τὸ βιβλίον, ἀλλ’ ἐπειδὴ τὰ τοῦ Ζεύξιδος ὑπομνήματα
<br class="lb"/>μηκέτι σπουδαζόμενα σπανίζει, διὰ τοῦτ’ ἠξίωσαν


<a class="pb" href="#pb606" id="pb606">[p. 606]</a>


ἐμὲ διελθεῖν αὐτὰ τὴν ἀρχὴν ἀπὸ τοῦ Μνήμονος ποιησάμενον
<br class="lb"/>αὐτῆς. ἔνιοι μὲν γάρ φασιν αὐτὸν λαβόντα τὸν τρίτον
<br class="lb"/>τῶν ἐπιδημιῶν ἐκ τῆς ἐν Ἀλεξανδρείᾳ μεγάλης βιβλιοθήκης
<br class="lb"/>ὡς ἀναγνωσόμενον ἀποδοῦναι, παρεγγράψαντα ἐν αὐτῷ καὶ
<br class="lb"/>μέλανι καὶ γράμμασι παραπλησίοις τοὺς χαρακτῆρας τούτους.
<br class="lb"/>ἔνιοι δὲ καὶ αὐτὸν ἐκ Παμφυλίας κεκομικέναι καὶ
<br class="lb"/>φιλότιμον περὶ βιβλία τόν τε βασιλέα τῆς Αἰγύπτου Πτολεμαῖον
<br class="lb"/>οὕτω γενέσθαι φασὶν, ὡς καὶ τῶν καταπλεόντων
<br class="lb"/>ἁπάντων τὰ βιβλία κελεῦσαι πρὸς αὐτὸν κομίζεσθαι καὶ
<br class="lb"/>ταῦτα εἰς καινοὺς χάρτας γράφοντα διδόναι μὲν τὰ γραφέντα
<br class="lb"/>τοῖς δεσπόταις, ὧν καταπλευσάντων ἐκομίσθησαν
<br class="lb"/>αἱ βίβλοι πρὸς αὐτὸν, εἰς δὲ τὰς βιβλιοθήκας ἀποτίθεσθαι
<br class="lb"/>τὰ κομισθέντα καὶ εἶναι τὰς ἐπιγραφὰς αὐτοῖς τῶν ἐκ πλοίων.
<br class="lb"/>ἓν δέ τι τοιοῦτόν φασιν εὑρεθῆναι καὶ τὸ τρίτον τῶν ἐπιδημιῶν
<br class="lb"/>ἐπιγεγραμμένον, τῶν ἐκ πλοίων κατὰ διορθωτὴν Μνήμονα
<br class="lb"/>Σιδίτην, ἔνιοι δ’ οὐ κατὰ διορθωτὴν ἐπιγεγράφθαι
<br class="lb"/>φασὶν, ἀλλ’ ἁπλῶς τοὔνομα τοῦ Μνήμονος, ἐπειδὴ καὶ τῶν
<br class="lb"/>ἄλλων ἁπάντων τῶν καταπλευσάντων ἅμα βίβλοις ἐπέγραφον


<a class="pb" href="#pb607" id="pb607">[p. 607]</a>


οἱ τοῦ βασιλέως ὑπηρέται τὸ ὄνομα τοῖς ἀποτιθεμένοις
<br class="lb"/>εἰς τὰς ἀποθήκας. οὐ γὰρ εὐθέως εἰς τὰς βιβλιοθήκας
<br class="lb"/>αὐτὰ φέρειν, ἀλλὰ πρότερον ἐν οἴκοις τισὶ κατατίθεσθαι
<br class="lb"/>σωρηδόν. ὅτι δ’ οὕτως ἐσπούδαζε περὶ τὴν τῶν παλαιῶν
<br class="lb"/>βιβλίων κτῆσιν ὁ Πτολεμαῖος <span class="milestone">240</span>ἐκεῖνος οὐ μικρὸν εἶναι
<br class="lb"/>μαρτύριόν φασιν ὃ πρὸς Ἀθηναίους ἔπραξε. δοὺς γὰρ
<br class="lb"/>
<span class="milestone">412</span>αὐτοῖς ἐνέχυρα πεντεκαίδεκα τάλαντα ἀργυρίου καὶ
<br class="lb"/>λαβὼν τὰ Σοφοκλέους καὶ Εὐριπίδου καὶ Αἰσχύλου βιβλία
<br class="lb"/>χάριν τοῦ γράψαι μόνον ἐξ αὐτῶν, εἶτ’ εὐθέως ἀποδοῦναι
<br class="lb"/>σῶα, κατασκευάσας πολυτελῶς ἐν χάρταις καλλίστοις, ἃ μὲν
<br class="lb"/>ἔλαβε παρὰ Ἀθηναίων κατέσχεν, ἃ δ’ αὐτὸς κατεσκεύασεν
<br class="lb"/>ἔπεμψεν αὐτοῖς παρακαλῶν ἔχειν τε τὰ πεντεκαίδεκα
<br class="lb"/>τάλαντα καὶ λαβεῖν ἄνθ’ ὧν ἔδοσαν βιβλίων παλαιῶν τὰ
<br class="lb"/>καινά. τοῖς μὲν οὖν Ἀθηναίοις, εἰ καὶ μὴ καινὰς ἐπεπόμφει
<br class="lb"/>βίβλους, ἀλλὰ κατεσχήκει τὰς παλαιὰς, οὐδὲν ἦν
<br class="lb"/>ἄλλο ποιεῖν, εἰληφόσι γε τὸ ἀργύριον ἐπὶ συνθήκαις τοιαύταις,
<br class="lb"/>ὡς αὐτοὺς κατασχεῖν, εἰ κᾀκεῖνος κατάσχοι τὰ βιβλία,
<br class="lb"/>καὶ διὰ τοῦτ’ ἔλαβόν τε τὰ καινὰ καὶ κατέσχον καὶ τὸ


<a class="pb" href="#pb608" id="pb608">[p. 608]</a>


ἀργύριον. ὁ δ’ οὖν Μνήμων, εἴτ’ αὐτὸς ἐκόμισε τὸ βιβλίον
<br class="lb"/>εἴτε λαβὼν ἐκ τῆς βιβλιοθήκης παρέγραψε, φαίνεται πράξας
<br class="lb"/>ἕνεκα σχηματισμοῦ τοῦτο. μόνον γὰρ ἐπίστασθαι λέγων
<br class="lb"/>ἑαυτὸν ἃ δηλοῦσιν αἱ χαρακτῆρες, μισθὸν τῆς ἐξηγήσεως
<br class="lb"/>αὐτῶν εἰσεπράττετο καὶ εἴπερ τοῦθ’ οὕτως ἔχει, πιθανώτερόν
<br class="lb"/>ἐστὶ τὸ κατὰ τὴν βιβλιοθήκην ἀποκείμενον ὑπ’
<br class="lb"/>αὐτοῦ διεσκεύασθαι. πολὺ γὰρ ἀξιοπιστότερον ἔμελλεν αὐτῷ
<br class="lb"/>τὸ τῆς ἐξηγήσεως ἔσεσθαι, τῆς βασιλικῆς βιβλιοθήκης
<br class="lb"/>ἐχούσης τοὺς χαρακτῆρας. ὕποπτος δ’ ἂν ἦν, εἰ αὐτὸς
<br class="lb"/>ἐκεμομίκει τὸ βιβλίον οἴκοθεν· οὐκ ὀκνοίην δ’ ἂν οὐδὲ τὰς
<br class="lb"/>ὑφ’ Ἡρακλείου τοῦ Ταραντίνου τε καὶ τοῦ Ἐρυθραίου γεγραμμένας
<br class="lb"/>ἀποδείξεις τοῦ παρεγγεγράφθαι τοὺς χαρακτῆρας
<br class="lb"/>εἰπεῖν, εἰ μή γε τοῖς νῦν ἔχουσι πρόδηλον ἐνόμιζον εἶναι
<br class="lb"/>τοῦτο καὶ θᾶττον ἔσπευδον ἀπαλλαγῆναι τῆς τοιαύτης πολυλογίας.
<br class="lb"/>ἐπάνειμι τοίνυν ἐπὶ τὸ χρήσιμον, οὗπερ ἕνεκα
<br class="lb"/>καὶ τὴν τῶν ἀῤῥώστων τούτων ἱστορίαν ἀναλεγόμεθα. γελοῖον
<br class="lb"/>γάρ ἐστι διὰ τοῦτ’ ἀποθανεῖν νομίσαι τὸν ἄνθρωπον,
<br class="lb"/>ὅτι τῶν διαχωρημάτων ἐπίσχεσις ἐγένετο. οὐ γὰρ δὴ διὰ


<a class="pb" href="#pb609" id="pb609">[p. 609]</a>


τὴν ἐπίσχεσιν ἀπέθανεν, ἀλλ’ ὅτι συνέβαινεν αὐτῇ διὰ τοῦτ’
<br class="lb"/>ἐπέχεσθαι τὰ διαχωρούμενα, νεκρουμένων τῶν κατὰ φύσιν
<br class="lb"/>ἐνεργειῶν. οὐ γὰρ διότι ψυχρὰ καὶ πελιδνὰ τὰ ἄκρεα κατὰ
<br class="lb"/>τὴν τρίτην ἡμέραν ἐγένετο, διὰ τοῦτ’ ἀπέθανεν, ἀλλὰ
<br class="lb"/>διότι ἀπέθνησκεν ἐνεκροῦτο καὶ ταῦτα. καὶ αὐτὸς δ’ ὁ
<br class="lb"/>Ἱπποκράτης ὥσπερ μαντευσάμενος ἐπὶ τῇ τελευτῇ τῆς διηγήσεως
<br class="lb"/>προσέγραψεν, ἀπέθανε κυναγχική. καίτοι προειρηκὼς
<br class="lb"/>εὐθὺς ἐν ἀρχῇ, ἡ κυναγχικὴ παρὰ Βίτωνος. ἀλλ’ ἡ
<br class="lb"/>κατὰ τὸ τέλος προσθήκη τοιαύτην τινὰ ἔχει τὴν ἔνδειξιν,
<br class="lb"/>ἀπέθανεν ἡ ἄνθρωπος αὕτη διὰ τὴν κυναγχικήν. οὕτως
<br class="lb"/>γοῦν ἔγραψε κᾀν τῷ προγνωστικῷ περὶ τῶν ὀλεθρίων κυναγχῶν.
<br class="lb"/>αὗται γὰρ καὶ αὐθημερὸν ἀποπνίγουσι καὶ δευτεραῖον
<br class="lb"/>καὶ τριταῖον. εἰκὸς οὖν καὶ τὴν προκειμένην ἐν
<br class="lb"/>τῷ λόγῳ γυναῖκα διὰ τοῦτο ἀποθανεῖν τριταίαν, ἡνίκα καὶ
<br class="lb"/>τὰ ἄκρεα πελιδνὰ καὶ ψυχρὰ καὶ τῶν διαχωρημάτων ἐπίσχεσις
<br class="lb"/>ἐγένετο, ὥστ’ εἰκάζειν χρὴ τὴν δύναμιν αὐτῆς ἰσχυρὰν
<br class="lb"/>οὖσαν ἐξαρκέσαι μέχρι τῆς ε΄ ἡμέρας. τὸ δ’ ἄχρι τῆς
<br class="lb"/>ὀγδόης ἀδύνατον· ἀλλὰ μέχρι μὲν τούτων ἅλις, ἐννοήσας


<a class="pb" href="#pb610" id="pb610">[p. 610]</a>


δέ τις ὡς, εἴθ’ Ἱπποκράτης αὐτὸς ἐνεκεχείριστο τὴν θεραπείαν
<br class="lb"/>τῆς γυναικὸς ταύτης εἴτε συνεπισκέπτετο τῷ θεραπεύοντι,
<br class="lb"/>πάντως ἂν εἰ καὶ μηδὲν ἄλλο, καταπλασμάτιον
<br class="lb"/>γοῦν ἐπέθηκεν ἢ διακλυσμάτιον ἔδωκεν αὐτῇ. πεισθήσεται
<br class="lb"/>γοῦν παραλελεῖφθαι κατὰ τὴν διήγησιν τά τ’ ἄλλα βοηθήματα
<br class="lb"/>προσαχθέντα ἐν τῇ νοσούσῃ καὶ τὴν φλεβοτομίαν,
<br class="lb"/>μόνον δὲ κλυστῆρα καὶ βαλάνου πρόσθεσιν οὐ προηγουμένως,
<br class="lb"/>ἀλλὰ κατὰ τὸ πάρεργον γεγράφθαι. διηγούμενος γὰρ
<br class="lb"/>τά τ’ οὐρούμενα καὶ ἐμούμενα καὶ τὰ διαχωρούμενα κατὰ
<br class="lb"/>γαστέρα, προσγράφων <span class="milestone">241</span>δὲ καὶ τὴν ἐπίσχεσιν αὐτὴν,
<br class="lb"/>ἐφ’ ὧν οὐδὲν ἀπέκρινεν αὐτομάτως ὁ κάμνων, ἐπὶ τούτων
<br class="lb"/>ἐν παρέργῳ προσέγραψε μετὰ τῆς ποιότητος τῶν ἐκκριθέντων
<br class="lb"/>τό τ’ ἀπὸ βαλάνου καὶ ἀπὸ κλυσματίου.</p>
                      <p class="p">Ἐγὼ μὲν ἀπηλλάχθαι τελέως ἠβουλόμην ἤδη τῆς
<br class="lb"/>περὶ τοὺς χαρακτῆρας ἀδολεσχίας. ἐπεὶ δὲ καὶ τῶν ἑταίρων
<br class="lb"/>πολλοὶ συντελεσθῆναι τὸν λόγον ἅπαντα ποθοῦσιν,
<br class="lb"/>ἐμοί τε πολὺ μέρος τῆς φλυαρίας ἤδη ταύτης διήνυσται,


<a class="pb" href="#pb611" id="pb611">[p. 611]</a>


προσθεῖναι τὸ κατάλοιπον οὐκ ὀκνήσω. προηγούμην μὲν
<br class="lb"/>οὖν, ὥσπερ εἴωθα, τοὺς μηδὲν συντελοῦντας εἰς τὴν τέχνην
<br class="lb"/>λόγους ἰδίᾳ γράφειν, οὕτω καὶ τούτῳ βιβλίον ἓν ἀναθεῖναι
<br class="lb"/>κατὰ μόνας γεγραμμένον, ἵν’ ἔχοιεν οἱ καὶ τοιαῦτα περιεργάζεσθαι
<br class="lb"/>βουλόμενοι σχολάζειν ἀχρήστοις φλυαρίαις· ἐπεὶ
<br class="lb"/>δ’ ὁρῶ προεληλυθὼς ἤδη τὸ δεύτερον ὑπόμνημα τοῦτο καὶ
<br class="lb"/>μῆκος ἀξιόλογον εἰληφὼς, ὡς μὴ δύνασθαι μηκέτι κατ’ αὐτὸ
<br class="lb"/>τοὺς θ΄ ὑπολοίπους ἀῤῥώστους ἐξηγήσασθαι καὶ προσθεῖναι
<br class="lb"/>τὴν λοιμώδη κατάστασιν ἐφεξῆς γεγραμμένην αὐτῶν,
<br class="lb"/>οὐ μὴν οὐδὲ διασπάσαι βούλομαι τὴν τῆς καταστάσεως ἐξήγησιν,
<br class="lb"/>ὡς μέρος μὲν αὐτῆς κατὰ τοῦτο γεγράφθαι τὸ ὑπόμνημα.
<br class="lb"/>τὸ δ’ ὑπόλοιπον ἐν τῷ μετ’ αὐτό· διὰ τοῦτο καὶ
<br class="lb"/>τὸν περὶ χαρακτήρων λόγον ἐν τῷδε συμπληρώσω, περιελὼν
<br class="lb"/>καὶ τούτων τὸν πολὺν λῆρον. εἰ γὰρ ὅσα λέλεκται τοῖς
<br class="lb"/>γράψασι περὶ τῶν χαρακτήρων τούτων εἰς ἐξέτασιν ἄγων
<br class="lb"/>καὶ διακρίνων, τά τ’ ὀρθῶς εἰρημένα καὶ τὰ μὴ τοιούτως,
<br class="lb"/>οὐχ ἑνὸς εἰς τοῦτο δεήσομαι βιβλίου. ἡγεῖται μὲν οὖν, ὡς
<br class="lb"/>ἔφην, ἁπάντων τὸ τὴν διάμετρον γραμμὴν ἔχον πι, σημαῖνον


<a class="pb" href="#pb612" id="pb612">[p. 612]</a>


ἀεὶ τὸ πιθανόν. τελευταῖον δ’ ἤτοι τὸ υ γράμμα φαίνεται
<br class="lb"/>γεγραμμένον ἢ τὸ θ. τὸ μὲν ὑγείαν, τὸ δὲ θάνατον
<br class="lb"/>σημαῖνον, ἔμπροσθεν δ’ αὐτῶν ὁ τῶν ἡμερῶν ἀριθμὸς, ἐν
<br class="lb"/>αἷς ἐνόσησεν ἢ ἀπέθανεν ὁ κάμνων. οἱ δ’ ἐν τῷ μεταξὺ
<br class="lb"/>τούτων χαρακτῆρες ἅπαντες μέν εἰσι διὰ τῶν γραμμάτων
<br class="lb"/>ἃ σημαίνει τὰ στοιχεῖα τῆς φωνῆς, πλὴν τοῦ κάτωθεν ἀπεστιγμένου
<br class="lb"/>δέλτα, τίνα δὲ διάνοιαν ἕκαστος αὐτῶν ἔχει δηλώσω.
<br class="lb"/>μεμνημένων οὖν ἡμῶν ὅτι τὰ πρὸ τοῦ τελευταίου
<br class="lb"/>τῶν χαρακτήρων, ὑφ’ οὗ θάνατον ἢ ὑγείαν ἔφαμεν δηλοῦσθαι
<br class="lb"/>γεγραμμένα, τὸν ἀριθμὸν τῶν ἡμερῶν σημαίνει, περὶ
<br class="lb"/>τῶν ἄλλων ὅσα μεταξὺ τούτων τε καὶ τῆς ἀρχῆς γέγραπται
<br class="lb"/>ποιήσομαι τὸν λόγον· τὸ μὲν α δηλοῖ ἀποφθορὰν, ἀπώλειαν,
<br class="lb"/>τὸ δὲ γ γονοειδὲς οὖρον. τὸ δ ἀπεστιγμένον, οἷάπερ ἐστὶν
<br class="lb"/>ἃ κάτωθεν ἔχῃ τρόπῳ τοιῷδε γεγραμμένον δ. διαχωρούμενα
<br class="lb"/>δι’ ἱδρώτων καὶ διάῤῥοιαν καὶ διαφόρησιν καὶ συνελόντι
<br class="lb"/>φάναι κένωσιν ἡντιναοῦν σημαίνειν βούλονται. τὸ δὲ ε
<br class="lb"/>ἐποχὴν, ἕδραν. τὸ δὲ ζ ζήτημα, τὸ δὲ θ θάνατον, ὡς προείρηται.


<a class="pb" href="#pb613" id="pb613">[p. 613]</a>


τὸ δὲ ι ἱδρῶτα, τὸ δὲ κ κρίσιν ἢ κοιλιακὴν διάθεσιν.
<br class="lb"/>τὸ δὲ μ μανίαν ἢ μήτραν, τὸ δὲ ν νεότητα καὶ νέκρωσιν,
<br class="lb"/>τὸ δὲ ξ ξανθὴν χολὴν καὶ ξένον τι <span class="milestone">242</span>καὶ σπάνιον
<br class="lb"/>καὶ ξυσμὸν καὶ ξηρότητα. τὸ δὲ ο ὀδύνας ἢ οὖρον, ἔνιοι
<br class="lb"/>δέ φασιν ὅταν ἐπικείμενον ἄνωθεν ἔχῃ τὸ υ, τότε σημαίνειν
<br class="lb"/>τὸ οὖρον αὐτὸ, γραφόμενον ὡς εἰώθασι τὸ οὕτως γράφειν.
<br class="lb"/>τὸ δὲ π πλῆθος ἢ πτύελον ἢ πυρὸν ἢ πυρετὸν ἢ
<br class="lb"/>πνεύμονος πάθος. τὸ πι δ’ ἐν αὑτῷ μέσον ἔχον τὸ ι, καθότι
<br class="lb"/>προείρηται, τὸ πιθανὸν δηλοῖ τὸ δὲ ρ ῥύσιν ἢ ῥῖγος,
<br class="lb"/>τὸ δὲ φ φρενῖτιν ἢ φθίσιν, τὸ δὲ σ σπασμὸν ἢ στομάχου
<br class="lb"/>κάκωσιν ἢ στόματος, τὸ δὲ τ τόκον, τὸ δὲ υ ὑγείαν ἢ ὑποχόνδριον
<br class="lb"/>τὸ δὲ χ χολὴν ἢ χολῶδες, τὸ δὲ ψ ψύξιν, τὸ δὲ
<br class="lb"/>ω ὠμότητα.
</p>
                    </section>
                    <a class="pb" href="#pb614" id="pb614">[p. 614]</a>
                    <section id="body-1-2-2-6" class="div textpart section level5">
                      <blockquote class="quote lemma">Τὸ μειράκιον ὃ κατέκειτο ἐπὶ ψευδέων ἀγορῇ, πῦρ ἔλαβεν
<br class="lb"/>ἐκ κόπων καὶ πόνων καὶ δρόμων παρὰ τὸ ἔθος. τῇ
<br class="lb"/>πρώτῃ κοιλία ταραχώδης, χολώδεσι πολλοῖσι λεπτοῖσι,
<br class="lb"/>οὖρα <span class="milestone">413</span>λεπτὰ, ὑπομέλανα, οὐχ ὕπνωσε, διψώδης.
<br class="lb"/>δευτέρῃ πάντα παρωξύνθη, διαχωρήματα πλείω, ἀκαιρότερα,
<br class="lb"/>οὐχ ὕπνωσε, τὰ τῆς γνώμης ταραχώδεα, σμικρὰ
<br class="lb"/>ἐφίδρωσε. τρίτῃ δυσφόρως, διψώδης, ἀσώδης, πολὺς
<br class="lb"/>βληστρισμὸς, ἀπορίη, παρέκρουσεν, ἄκρεα πελιὰ καὶ ψυχρὰ
<br class="lb"/>ὑποχονδρίου ἔντασις, ὑπολάπαρος ἐξ ἀμφοτέρων.
<br class="lb"/>τετάρτῃ οὐχ ὕπνωσεν ἐπὶ τὸ χεῖρον. ἑβδόμῃ ἀπέθανεν,
<br class="lb"/>ἡλικίῃ περὶ ἔτεα πι, ζ, θ.</blockquote>
                      <p class="p autofirst">Ἄρξασθαι μὲν τὴν νόσον αὐτῷ φασὶν ἐκ κόπων ἐπ’
<br class="lb"/>ἀήθεσι γυμνασίοις γενομένων. ἴσμεν γὰρ ὅτι πόνους ὀνομάζει
<br class="lb"/>τὰ γυμνάσια, καθάπερ καὶ ὅτι κόπους τὴν διάθεσιν
<br class="lb"/>τοῦ σώματος, ἐφ’ ἧς εἰ καὶ βραχύ τις κινοῖτο, τονώδης
<br class="lb"/>αἴσθησις ἢ ἑλκώδης αὐτῷ γίνεται. προσθεὶς δὲ τοῖς πόνοις


<a class="pb" href="#pb615" id="pb615">[p. 615]</a>


τοὺς δρόμους ἐκ περιττοῦ δοκεῖ προσγεγραφέναι τοὺς πόνους,
<br class="lb"/>περιέχονται γὰρ ὡς γένος ἐν εἴδει τοῖς δρόμοις· διό
<br class="lb"/>τινες ἀντὶ τοῦ πόνων πότων ἔγραψαν, ὑπαλλάξαντες τὸ
<br class="lb"/>πρῶτον ν τῆς δευτέρας συλλαβῆς εἰς τὸ τ. ἡ δ’ ἐφεξῆς
<br class="lb"/>πᾶσα διήγησις τῶν συμβάντων τῷ μειρακίῳ παράδειγμά
<br class="lb"/>ἐστιν ὀξέος νοσήματος ἐν ἡλικίαις καὶ μάλιστα τῶν νέων
<br class="lb"/>γινομένου. τὰ μὲν οὖν ἄλλα συμπτώματα τῆς κατὰ τὴν νόσον
<br class="lb"/>ὀξύτητός ἐστιν, ἐξ ὧν δ’ ἄν τις προγνῷ κίνδυνον ἢ θάνατον
<br class="lb"/>ἐν μὲν τῇ πρώτῃ τῶν ἡμερῶν εἴρηται, τὰ ὑπομέλανα
<br class="lb"/>οὖρα, κατὰ δὲ τὴν δευτέραν τὸ σμικρὰ ἐφίδρου, κατὰ
<br class="lb"/>δὲ τὴν τρίτην ὁ πολὺς βληστρισμός. ἐν ἁπάσαις δὲ ταῖς
<br class="lb"/>ἡμέραις τὸ μηδ’ ὅλως ὑπνῶσαι. ταυτὶ μὲν οὖν κινδυνώδη.
<br class="lb"/>τὰ δ’ ἄκρεα πελιὰ ψυχρὰ γενόμενα, τῇ τρίτῃ τῶν ἡμερῶν
<br class="lb"/>ἐν ὀξεῖ πυρετῷ θανατῶδες καὶ μᾶλλον ἔτι κατὰ τὴν ἡλικίην
<br class="lb"/>ταύτην. γίνεται γὰρ ἤτοι διὰ μέγεθος ὑπερβάλλον
<br class="lb"/>τῆς ἐν τοῖς σπλάγχνοις φλεγμονῆς ἢ σβεννυμένης τῆς ἐμφύτου
<br class="lb"/>θερμασίας. περὶ δὲ τῆς καθ’ ὑποχόνδρια <span class="milestone">243</span>ἐντάσεως
<br class="lb"/>ὑπολαπάρου φθάνομεν εἰρηκότες ὅτι τὴν χωρὶς ὄγκου


<a class="pb" href="#pb616" id="pb616">[p. 616]</a>


τάσιν ὁ Ἱπποκράτης δηλοῖ διὰ τῆς εἰρημένης λέξεως. ἐνδείκνυται
<br class="lb"/>δ’ ἡ τοιαύτη τάσις τῶν μὲν ἔξω σωμάτων, ἅπερ
<br class="lb"/>οἱ κατ’ ἐπιγάστριόν εἰσι μύες, οὐδὲν φλεγμαῖνον, ἤτοι δὲ
<br class="lb"/>τὰς φρένας ἢ τὸ ἧπαρ ἢ τὸν σπλῆνα. κινδυνώδη δὲ ταῦτα
<br class="lb"/>σὺν τοῖς ἄλλοις. τοῦ δὲ θανάτου σημεῖον ἱκανὸν ἡ πελίωσίς
<br class="lb"/>τε καὶ ψύξις τῶν ἄκρων ἐν τῇ τρίτῃ τῶν ἡμερῶν, ἐν
<br class="lb"/>ὀξεῖ πυρετῷ κατὰ τὴν εἰκοσαετῆ ἡλικίαν γενόμενα. διὰ τούτου
<br class="lb"/>δὲ καὶ μέχρι τῆς ἑβδόμης ἡμέρας ἐξήρκεσιν ὁ νεανίας,
<br class="lb"/>ἴσως καὶ ἄλλως ἰσχυρὸς ὢν φύσει τὴν δύναμιν, οὐ μόνον
<br class="lb"/>διὰ τὴν ἡλικίαν. ἃ μὲν οὖν ἄν τις ἐκ τῆς περὶ τὸν ἄῤῥωστον
<br class="lb"/>τοῦτον ἱστορίας λάβοι χρήσιμα ταῦτ’ ἐστί. τὸ δὲ
<br class="lb"/>ζητεῖν ἐν ποίᾳ πόλει καλεῖταί τι χωρίον ψευδὲς, καθάπερ
<br class="lb"/>Ἀθήνῃσιν ἡ τῶν Κερκώπων οὕτως ὠνόμασται, ὅσα τ’ ἄλλα
<br class="lb"/>τοιαῦτα καθ’ ἕκαστον τῶν ἀῤῥώστων ἔνιοι τῶν ἐξηγητῶν
<br class="lb"/>ἔγραψαν, οὐκ ἂν ὑπερέβαινον εἴ τι χρήσιμον ἐν αὐτοῖς ἑώρων
<br class="lb"/>εἰς τὰ τῆς τέχνης ἔργα. ὀξὺ, τοῦτο γέγραπται μεταξὺ
<br class="lb"/>τοῦ προγεγραμμένου καὶ τοῦ μέλλοντος γραφήσεσθαι,
<br class="lb"/>δυνάμενον ἑκατέρῳ προσνέμεσθαι, φαινομένων γ’ ἀμφοτέρων


<a class="pb" href="#pb617" id="pb617">[p. 617]</a>


ὀξέως νενοσηκέναι. ἀλλ’ ἐπεὶ καὶ κατὰ τὴν προγεγραμένην
<br class="lb"/>ἄῤῥωστον τὴν κυναγχικὴν, ἐπὶ τῷ τέλει πρόσκειται
<br class="lb"/>τὸ καί τισιν ἄλλοις ἀῤῥώστοις ἐπὶ τῇ τελευτῇ τῆς διηγήσεως
<br class="lb"/>προγέγραπταί τι τοιοῦτον, δι’ οὗ τὸ χρήσιμον ἐμφαίνεται
<br class="lb"/>τῆς ἱστορίας, εὐλογώτερόν ἐστι τῷ προτέρῳ τῶν ἀῤῥώστων
<br class="lb"/>προσγεγράφθαι τὸ ὀξύ. τάχα δ’ ὁ τοὺς χαρακτῆρας
<br class="lb"/>προσγράψας καὶ τοῦτο προσέγραψε καὶ μικρὸν ὕστερον
<br class="lb"/>ἐπὶ τοῦ δεκάτου κατὰ τὴν τάξιν ἀῤῥώστου περὶ τῶν οὕτω
<br class="lb"/>προγεγραμμένων εἰρήσεται τελέως.</p>
                      <p class="p">Ἐπεὶ δὲ βέλτιον οἶμαι τὴν λοιμώδη κατάστασιν εἰς τὸ
<br class="lb"/>τρίτον ὑπόμνημα φυλάξαι, προσθήσω τοῖς προειρημένοις ἔνια
<br class="lb"/>τῶν ἠμφισβητημένων τοῖς ἰατροῖς περὶ τῶν προσγεγραμμένων
<br class="lb"/>σημείων τῇ διηγήσει τοῦδε τοῦ μειρακίου κατὰ τὴν ζ΄
<br class="lb"/>ἡμέραν ἀποθανόντος. ὁ μὲν γὰρ Ζήνων ἔγραψε τούσδε τοὺς
<br class="lb"/>χαρακτῆρας. πρῶτον μὲν ἁπάντων τὸ π, τὴν διὰ μέσου
<br class="lb"/>γραμμὴν εὐθεῖαν ὀρθὴν ἔχον, ὃ τοῦ πιθανοῦ διὰ παντὸς
<br class="lb"/>εἶναι σημεῖον γέγραπται. δεύτερον δὲ ξ καὶ τρίτον ἐπ’ αὐτῷ


<a class="pb" href="#pb618" id="pb618">[p. 618]</a>


ζ καὶ τέταρτον τὸ θ. πι, ξ, ζ, θ, τὸ μὲν οὖν ζ τὴν
<br class="lb"/>ἑβδόμην ἡμέραν φασὶ δηλοῦν, τὸ δὲ θ τὸν θάνατον. ἀλλὰ
<br class="lb"/>ταῦτα μὲν ἐπὶ πάντων κοινά. τὸ δὲ ξ ξένον σημεῖον εἶναι
<br class="lb"/>βούλεται. ξένον δὲ τὸ γεγονέναι φησὶ τῷ μειρακίῳ ἐν ἀρχῇ
<br class="lb"/>τῆς διηγήσεως ἐκ κόπων καὶ δρόμων παρὰ τὸ ἔθος εἰς
<br class="lb"/>τὴν νόσον ἐμπεσεῖν αὐτό. τὰ μὲν οὖν ἀντειρημένα τῷ Ζήνωνι
<br class="lb"/>περὶ τοῦ πρώτου σημείου τοῦ τὸ πιθανὸν δηλοῦντος,
<br class="lb"/>ἐπειδὴ κοινὰ πάντων ἐστὶ τῶν ἀῤῥώστων, ὀλίγον ὕστερον
<br class="lb"/>ἐὰν δόξω, πρότερον δὲ τὰ κατὰ τὸν προκείμενον ἄῤῥωστον
<br class="lb"/>ἰδίως ἐζητημένα σκεψόμεθα, διότι περὶ πράγματος ἰατρικοῦ
<br class="lb"/>δοκεῖ τὴν ἀμφισβήτησιν εἰρηκέναι. γράψαντος γὰρ, ὡς
<br class="lb"/>καὶ πρόσθεν ἔφην, οὐ μικρὸν βιβλίον τοῦ Ζήνωνος περὶ
<br class="lb"/>τῶν χαρακτήρων, εἶθ’ ἕτερον αὐτοῦ μεῖζον, Ἀπολλωνίου
<br class="lb"/>τοῦ ἐμπειρικοῦ πρὸς αὐτὸν ἀντιγράψαντος, εἶθ’ ὕστερον
<br class="lb"/>πάλιν ἐκείνῳ τοῦ Ζήνωνος ἀντειπόντος, Ἀπολλώνιος <span class="milestone">244</span>
<br class="lb"/>ὁ Βιβλᾶς ἐπικληθεὶς ἔγραψε μετὰ ταῦτα καὶ αὐτὸς ἤδη,
<br class="lb"/>τεθνεῶτος τοῦ Ζήνωνος, βιβλίον ὑπὲρ τῶν χαρακτήρων,
<br class="lb"/>οὐ μόνον διεσκευασμένους ἐλέγχων, ἀλλὰ καὶ τὸν καλούμενον
<br class="lb"/>παρεξέλεγχον ἐπ’ αὐτοῖς τὸν Ζήνωνα ποιησάμενος. ὡς


<a class="pb" href="#pb619" id="pb619">[p. 619]</a>


γὰρ μηδ’ ἑρμηνεῦσαι δυνηθέντος αὐτοῦ καλῶς τὰ διεσκευασμένα
<br class="lb"/>πρὸς τοῦ Μνήμονος, ἀλλ’ ἐν οἷς ἠπόρει πιθανολογίας,
<br class="lb"/>ὑπαλλάττοντος τοὺς χαρακτῆρας εἰς εὐπορίαν ἐξηγήσεως,
<br class="lb"/>οὕτω πεποίηται τὴν ἀντιλογίαν, οὔτε τὸ κατὰ τὴν
<br class="lb"/>βασιλικὴν βιβλιοθήκην εὑρεθὲν οὔτε τὸ ἐκ τῶν πλοίων
<br class="lb"/>οὔτε τὸ κατὰ τὴν ὑπὸ Βακχείου γενομένην ἔκδοσιν ἔχειν
<br class="lb"/>φάσκων οὕτω τοὺς χαρακτῆρας, ὡς ὁ Ζήνων ἔγραψεν ἐπὶ
<br class="lb"/>τοῦ προκειμένου κατὰ τὸν λόγον μειρακίου. εἰς ταύτην δ’
<br class="lb"/>οὐκ οἶδ’ ὅπως τὴν ἀδολεσχίαν ὁ Ταραντῖνος Ἡρακλείδης
<br class="lb"/>ὑπεσύρη, καίτοι πειρώμενος ἀεὶ πρὸς τὸ χρήσιμον ἀγαγεῖν
<br class="lb"/>τὰς ἐξηγήσεις. ἀλλὰ νῦν γε φαίνεται φιλονεικεῖν τῷ Ζήνωνι
<br class="lb"/>μᾶλλον ἢ τοῦ χρησίμου στοχάζεσθαι. ποιεῖται γοῦν
<br class="lb"/>τὴν τῶν χαρακτήρων ἐξήγησιν ὡς διὰ τί ζ πρὸ τοῦ τελευταίου
<br class="lb"/>θ γέγραπται. τὸ δ’ ἕτερον ὃ τούτου προτέτακται
<br class="lb"/>δηλοῦν φησὶ τὸ ζητητέον εἶναι διὰ τί κατὰ τὴν ζ΄ ἡμέραν
<br class="lb"/>ἀπέθανε τῶν παροξυσμῶν αὐτῷ κατὰ τὰς ἀρτίους γεγονότων.
<br class="lb"/>εὔλογον γὰρ ἦν, ὡς αὐτὸς ὁ Ἱπποκράτης λέγει, τὴν
<br class="lb"/>κρίσιν τοῦ νοσήματος ἐν ταῖς παρεξοτικαῖς ἡμέραις γεγονέναι.


<a class="pb" href="#pb620" id="pb620">[p. 620]</a>


ὧν γὰρ οἱ παροξυσμοὶ, φησὶν, ἐν ἀρτίαις, τούτων καὶ
<br class="lb"/>αἱ κρίσεις ἐν ἀρτίαις, ὧν δ’ ἐν περιτταῖς, καὶ τούτων πάλιν
<br class="lb"/>ἐν περιτταῖς ἡμέραις γίνεσθαι τὴν κρίσιν. ὑποπέπτωκε
<br class="lb"/>δὲ τῷ γενικῷ σημαινομένῳ τῆς κρίσεως καὶ ὁ θάνατος.
<br class="lb"/>οὕτως μὲν Ταραντῖνος ἀπεφήνατο περὶ τῶν χαρακτήρων.
<br class="lb"/>ἐπισκεψώμεθα δὲ εἴ τις λέγει σοφόν· ὅτι μὲν γὰρ ἀποθνήσκειν
<br class="lb"/>ὡς τὰ <span class="milestone">414</span>πολλὰ κατὰ τὰς τῶν παροξυσμῶν ἡμέρας
<br class="lb"/>συμβαίνει καὶ σπάνιόν ἐστι τοὐναντίον ὁμολογητέον τ’
<br class="lb"/>ἐστὶ καὶ συγχωρητέον ἀληθεύειν τῷ Ταραντίνῳ, οὐ μήν γε
<br class="lb"/>οὗτος ἐν ταῖς ἀρτίαις φαίνεται τοὺς παροξυσμοὺς ἐσχηκώς.
<br class="lb"/>ἐπὶ μὲν γὰρ πρώτης ἡμέρας ὁ Ἱπποκράτης ἔγραψε τὰ κατὰ
<br class="lb"/>τὴν ἀρχὴν τοῦ νοσήματος γενόμενα. ταύτῃ δ’ ἐφεξῆς φησὶ,
<br class="lb"/>πάντα παρωξύνθη, διὰ τὴν ἀνάβασιν τοῦ νοσήματος ὀξέως
<br class="lb"/>κινουμένου, κατὰ γοῦν τὴν τρίτην μᾶλλον αὐξηθῆναι δηλοῦν
<br class="lb"/>τὸ νόσημα. προειρηκὼς γὰρ ἐπὶ τῆς δευτέρας τό τ’ οὐχ
<br class="lb"/>ὕπνωσε καὶ τὸ τὰ τῆς γνώμης ταραχώδεα κατὰ τὴν τῆς
<br class="lb"/>τρίτης διήγησιν ἔγραψε. πρῶτον μὲν τὸ δυσφόρως, ὃ κατὰ
<br class="lb"/>τὴν πρώτην ἡμέραν οὐκ ἐγεγράφει. τούτῳ δ’ ἐφεξῆς τὸ


<a class="pb" href="#pb621" id="pb621">[p. 621]</a>


διψώδης, εἶτα τὸ ἀσώδης, εἶτα τὸ πολὺς βληστροσμὸς, εἶτα
<br class="lb"/>τὸ ἀπορίη· καὶ τούτων ἓν ἤρκει καὶ ἐν τῇ τρίτῃ προσγενόμενον
<br class="lb"/>ἡμέρα, χείρονα τῆς δευτέρας αὐτὴν ἐνδείξασθαι. τὸ
<br class="lb"/>μὲν γὰρ οὐχ ὑπνῶσαι κατὰ μίαν νύκτα καὶ τὰ τῆς γνώμης
<br class="lb"/>ἔχειν ταραχώδη συνεχῶς φαίνεται γινόμενα κατὰ τὰς ὀξείας
<br class="lb"/>νόσους, ἄνευ μεγάλου κινδύνου, τὰ δ’ ἐν τῇ τρίτῃ γεγραμμένα
<br class="lb"/>γέγονε πάντα κινδυνώδη. πλὴν διὰ τοῦτ’ ὀνομάζει
<br class="lb"/>τῆς δευτέρας χείρονα τὴν τρίτην εἶναι, διότι κατὰ μὲν τὴν
<br class="lb"/>δευτέραν ἔγραψε τὰ τῆς γνώμης ταραχώδεα, κατὰ δὲ τὴν
<br class="lb"/>τρίτην ἄλλα τέ τινα συμπτώματα τὰ μικρὸν ἔμπροσθεν
<br class="lb"/>εἰρημένα διηγήσατο γεγονέναι καὶ τὰ κατὰ τὴν γνώμην οὐχ
<br class="lb"/>ἁπλῶς ταραχώδεα. μικρὸν γὰρ τὸ τοιοῦτον, ἀλλὰ παρακροῦσαι
<br class="lb"/>φησί. φαίνεται γὰρ δὴ καὶ κατ’ αὐτὸ τοῦτο τὸ
<br class="lb"/>σύμπτωμα χείρων ἡ τρίτη τῆς δευτέρας γεγονέναι, οὐ μὴν
<br class="lb"/>οὔθ’ ὅτι προσέθηκεν ἐν αὐτῇ ὑπολάπαρον ὑποχόνδριον, ἔντασιν
<br class="lb"/>οὐκ οὖσαν ἔμπροσθεν, ὑπονοήσειεν ἄν τις ἐκ τούτου,
<br class="lb"/>τὴν δευτέραν ἡμέραν αὐτῷ γεγονέναι μετριωτέραν. ὅ τι
<br class="lb"/>γὰρ ἂν ἔμπροσθεν ἀπαθὲς ὂν σπλάγχνον ἄρξηται πάσχειν


<a class="pb" href="#pb622" id="pb622">[p. 622]</a>


ἔν τινι ἡμέρᾳ, ἐκείνην ἐνδείκνυται τῶν ἔμπροσθεν χείρονα.
<br class="lb"/>ἐν πᾶσι δὲ τοῖς εἰρημένοις ὀλεθριώτατα φαίνεται κατὰ
<br class="lb"/>ταύτην <span class="milestone">245</span>γεγονέναι συμπτώματα κατάψυξις καὶ πελίδνωσις
<br class="lb"/>τῶν ἄκρων. ὥσθ’ ὅπερ ὀλίγον ἔμπροσθεν ἔφην,
<br class="lb"/>θαυμάσαι χρὴ ὅπως οὐκ ἀπέθανε κατὰ τὴν πέμπτην ἡμέραν
<br class="lb"/>τὸ μειράκιον. ἀλλὰ νὴ Δία, φησί τις ἴσως βοηθῶν τῷ
<br class="lb"/>Ταραντίνῳ, τοῖς εἰρημένοις ἐφεξῆς γέγραπται τετάρτῃ οὐχ
<br class="lb"/>ὕπνωσεν, ἐπὶ τὸ χεῖρον διάθεσις. τοῦτον αὐτὸν μνήμονα
<br class="lb"/>ποιήσω ἰατρικοῦ τοῦ θεωρήματος, ὅτι δήπου τετάρτῃ τῆς
<br class="lb"/>ἑβδόμης ἐπίδηλος ὑπ’ αὐτοῦ Ἱπποκράτους εἴρηται, διότι
<br class="lb"/>τῶν ἐν αὐτῇ γενομένων ἀγαθῶν ἢ κακῶν ἡ ἔκβασις οὐχ
<br class="lb"/>ἧττον, ἀλλὰ καὶ μᾶλλον ἐπὶ τῆς ζ΄ ἢ τῆς στ΄ ἡμέρας γίνεται.
<br class="lb"/>πῶς οὖν, ὁ Ταραντῖνός φησιν, εὐλογώτερον ἦν τεθνάναι
<br class="lb"/>τὸ μειράκιον τοῦτο κατὰ τὴν στ΄ ἡμέραν, ἐπειδὴ τοὺς
<br class="lb"/>παροξυσμοὺς ἐν αὐταῖς ἀρτίαις ἔσχεν. ἐν γὰρ τῇ τρίτῃ τῶν
<br class="lb"/>εἰρημένων φαίνεται τὰ πλεῖστ’ αὐτῷ γεγονέναι συμπτώματα,
<br class="lb"/>κατὰ δὲ τὴν τετάρτην ηὐξῆσθαι, διαρκέσαι δὲ καὶ ἀντισχεῖν
<br class="lb"/>ἄχρι τῆς ζ΄ ἡμέρας, ἴσως μὲν καὶ ὅτι τὴν δύναμιν


<a class="pb" href="#pb623" id="pb623">[p. 623]</a>


φύσει ἔσχεν ἰσχυρὰν, οὐ μὴν ἀλλὰ διὰ τὴν ἡλικίαν. ὡς εἴ
<br class="lb"/>γε μὴ ταῦθ’ ὑπῆρχεν αὐτῷ, κατὰ τὴν ε΄ ἂν ἐτεθνήκει.
<br class="lb"/>φαίνεται δή μοι φιλοτιμούμενος πρὸς τὸν Ζήνωνα μᾶλλον
<br class="lb"/>ἢ ἀκριβῶς ἐξετάζων τὸ πρᾶγμα ταῦθ’ ὁ Ταραντῖνος ἐσχηκέναι.
<br class="lb"/>ταὐτὸ δὲ τοῦτ’ ἔπαθε καὶ ὁ Ἀπολλώνιος, ἐξηγούμενος
<br class="lb"/>καὶ αὐτὸς φιλοπόνως τὸ ζ γράμμα τὸ δεύτερον ἐν
<br class="lb"/>τοῖς χαρακτῆρσι γεγραμμένον. ἠκολούθησαν δ’ αὐτῷ καὶ
<br class="lb"/>ἄλλοι πολλοὶ καὶ μάλισθ’ ὅτι πρῶτον μὲν ἰατρικόν τι θεώρημα
<br class="lb"/>λέγει χρήσιμον ἐξηγεῖσθαι χωρὶς χαρακτήρων, εἶθ’
<br class="lb"/>ὅτι καὶ ἀληθὲς αὐτοῖς ἔδοξεν εἶναι τὸ ῥηθέν. διὰ τοῦτο
<br class="lb"/>γὰρ ἀποθανεῖν φησὶ τὸ μειράκιον, ὅτι παρὰ τὸ ἔθος ἐν
<br class="lb"/>κόποις καὶ πόνοις καὶ δρόμοις ἐγένετο. ἐγὼ δὲ τοὺς μὲν
<br class="lb"/>πόνους καὶ δρόμους, εἴπερ ἐκ τῆς προσηγορίας ταύτης δηλοῦται
<br class="lb"/>τὰ πλείω γυμνάσια, διατεινόμενος εἴποιμι χωρὶς τῆς
<br class="lb"/>ἐν τῷ σώματι προϋπαρχούσης νοσώδους κατασκευῆς μηδέποτ’
<br class="lb"/>ἂν αἰτίους γενέσθαι θανάτου. περὶ τῶν κατ’ ἐνίους
<br class="lb"/>ποτῶν, ἔφην γὰρ οὕτως μεταγράφειν τινὰς, οὐδὲν ἔχω σαφὲς


<a class="pb" href="#pb624" id="pb624">[p. 624]</a>


εἰπεῖν ἐπί γε τοῦ μειρακίου τούτου, διότι μήτε τὴν
<br class="lb"/>ποιότητα τῶν γινομένων ποτῶν γινώσκω, καίτοι πολλῆς οὔσης
<br class="lb"/>ἐν αὐτοῖς διαφορᾶς. καὶ γὰρ ἐν τῷ χρόνῳ διαφέρουσιν
<br class="lb"/>οἱ ποτοί. τινὲς μὲν ἐν ἡμέραις δυσὶ καὶ τρισὶν, ἔνιοι
<br class="lb"/>δὲ πολλαπλασίοις τούτων γινόμενοι καὶ τὸ πινόμενον ἑκάστης
<br class="lb"/>ἡμέρας πλῆθος οὐ μικρὰν ἔχει τὴν διαφοράν. ἔτι πρὸς
<br class="lb"/>τούτοις ἡ ποιότης τοῦ πόματος, ἔνιοι μὲν γὰρ ἀκρατέστερον,
<br class="lb"/>ἔνιοι δ’ ὑδαρέστερον, ἔνιοι δ’ εὔκρατον πίνουσι. καὶ
<br class="lb"/>τινὲς μὲν ψυχρὸν, ἔνιοι δὲ θερμὸν καὶ τούτων γ’ ἑκάτερον,
<br class="lb"/>ἤτοι γ’ ἐξ ἔθους ἢ παρὰ τὸ ἔθος ἔπιόν ποτε. προσέρχεται
<br class="lb"/>δὲ καὶ ἡ τῶν οἴνων οὐ μικρὰ διαφορὰ κατά τε τὸ γένος
<br class="lb"/>καὶ τὸν χρόνον· οὐ γὰρ τὴν αὐτὴν ἐργάζεται διάθεσιν
<br class="lb"/>ὁ νέος οἶνος καὶ ὁ παλαιὸς, οὐδ’ ὁ παχὺς καὶ λεπτὸς, οὐδ’ ὁ
<br class="lb"/>λευκὸς καὶ μέλας, οὐδ’ ὁ εὐώδης καὶ δυσώδης, ὥσπερ οὐδ’ ὁ αὐστηρὸς
<br class="lb"/>καὶ γλυκὺς, ὥστ’ εἰκότως ἔφην οὐκ ἔχειν ἀποφήνασθαι
<br class="lb"/>βέβαιον οὐδὲν ὑπὲρ τῆς ἐξ οἴνου βλάβης γενομένης τῷ μειρακίῳ.
<br class="lb"/>τό γε μὴν ὡς τὸ πολὺ κοινὸν ἁπάντων οἴνων ἀμετροτέρας
<br class="lb"/>πόσεώς ἐστιν ὅτι καὶ τῶν νεύρων ἅπτονται καὶ


<a class="pb" href="#pb625" id="pb625">[p. 625]</a>


τῆς γνώμης, οὐ μὴν ἡ τούτων τριπτὴ ἐπεκράτησε βλάβη,
<br class="lb"/>κατὰ τὴν τοῦ μειρακίου νόσον· οὔτε γὰρ σπασμῶδες οὔτε
<br class="lb"/>τρομῶδες, ἀλλ’ οὐδὲ φρενιτικὸν ἐγένετο καὶ διὰ τοῦτ’ οἶμαι
<br class="lb"/>καὶ τὴν τῶν ποτῶν γραφὴν ἀλογωτέραν ὑπάρχειν. εὐλογώτερον
<br class="lb"/>γάρ ἐστιν ἀπεψίας προηγεῖσθαι τῷ μειρακίῳ, τάχα
<br class="lb"/>μὲν καὶ κατὰ <span class="milestone">246</span>τὴν κοιλίαν, εἰ δὲ μὴ, ἀλλὰ κατά
<br class="lb"/>γε τὰς φλέβας πάντως, ἐφ’ αἷς οὐκ ὀλίγων ὠμῶν χυμῶν
<br class="lb"/>ἠθροίσθη πλῆθος, ὡς ἐνδείκνυται τὰ οὖρα καὶ τὰ διαχωρήματα,
<br class="lb"/>λεπτὰ μὲν, οὐ μὴν χολώδη γενόμενα. φαίνεται μέντοι
<br class="lb"/>καὶ χολώδης τις αὐτῷ χυμὸς ἐν ὅλῃ τῇ τοῦ σώματος
<br class="lb"/>ἕξει περιέχεσθαι, διὰ τοὺς γενομένους πόνους, ἐφ’ οἷς εὔλογόν
<br class="lb"/>ἐστι καὶ παραφροσύνην τινὰ γενέσθαι καὶ πυρετόν.
</p>
                    </section>
                    <section id="body-1-2-2-7" class="div textpart section level5">
                      <blockquote class="quote lemma"><span class="milestone">247</span>Παρὰ Τισαμένῳ γυνὴ κατέκειτο, ᾗ τὰ εἰλεώδεα
<br class="lb"/>δυσφόρως ὥρμησαν, ἔμετοι πολλοὶ, ποτὸν κατέχειν οὐκ
<br class="lb"/>ἠδύνατο, πόνοι περὶ τὰ ὑποχόνδρια καὶ ἐν τοῖσι κάτω


<a class="pb" href="#pb626" id="pb626">[p. 626]</a>


κατὰ κοιλίην, πόνοι, στρόφοι συνεχέες, ἐπεθερμαίνετο·
<br class="lb"/>ἄκρεα ψυχρὰ διὰ τέλεος, ἀσώδης, ἄγρυπνος· οὖρα ὀλίγα,
<br class="lb"/>λεπτὰ, διαχωρήματα ὠμὰ, λεπτὰ, ὀλίγα, ὠφελέειν
<br class="lb"/>οὐκέτι δύνατο, ἀπέθανε.</blockquote>
                      <p class="p autofirst">Κακῶς ἔνιοι γράφουσιν ἐπὶ τῆς γυναικὸς ταύτης ὑλεώδεα
<br class="lb"/>διὰ τοῦ υ, δέον ἰλεώδεα διὰ τοῦ ι γράφειν. ἰλεὸς γὰρ
<br class="lb"/>ὀνομάζεται τὸ πάθος, οὗ τὰ συμπτώματα γενέσθαι γράφει
<br class="lb"/>τῇ γυναικὶ, πολλοὺς μὲν ἐμέτους καὶ ποτὸν κατέχειν μὴ
<br class="lb"/>δύνασθαι. πόνους δ’ εἶναι περὶ τὰ ὑποχόνδρια καὶ στρόφους
<br class="lb"/>μετὰ πόνων ἐν τοῖς κατὰ τὴν κοιλίαν, ἅπερ ἅπαντα
<br class="lb"/>συνεδρεύει τοῖς εἰλεώδεσιν. ὃ δ’ ἐφεξῆς ἔγραψεν, οὐ τῶν
<br class="lb"/>συνεδρευόντων ἐστὶν αὐτοῖς, ἀλλὰ τῶν ἐπιγινομένων κακοηθευομένῳ
<br class="lb"/>τῷ πάθει, μάλιστα τὸ διὰ τέλους εἶναι ψυχρὰ
<br class="lb"/>τὰ ἄκρα. μοχθηρὸν δὲ καὶ τὸ ἀσῶδες. ἀλλὰ καὶ τὰ οὖρα
<br class="lb"/>προσέγραψε, καίτοι γ’ οὐκ οὔσης ἐν ταῖς φλεψὶ καὶ τοῖς
<br class="lb"/>χυμοῖς τῆς διαθέσεως, ἀλλ’ ἐν τοῖς ἐντέροις. ὅταν γὰρ ἐν


<a class="pb" href="#pb627" id="pb627">[p. 627]</a>


τούτοις ἄρξηται μεγά<span class="milestone">415</span>λη φλεγμονὴ, τὰ προειρημένα
<br class="lb"/>συμπτώματα φιλεῖ γίνεσθαι, καλεῖται δὲ τὸ πάθος εἰλεός.
<br class="lb"/>μικρὰ μὲν οὖν ἐκ τῶν οὔρων, ὅταν ᾖ χρηστὰ, πρὸς
<br class="lb"/>τὸ σωθῆναι τοὺς οὕτως ἔχοντας ἐλπὶς, οὐ μικρὰ δ’ εἰς
<br class="lb"/>ὄλεθρον ῥοπὴ μοχθηρῶν γενομένων. κινδυνευόντων γὰρ τῶν
<br class="lb"/>οὕτως νοσούντων διὰ φλεγμονὴν τῶν ἐντέρων, εἰ καὶ ἄλλη
<br class="lb"/>τις ἐν τῷ σώματι φαίνεται διάθεσις εἶναι μοχθηρὰ, συνεπαύξεται
<br class="lb"/>τῷ κάμνοντι τὸ κακόν. οὕτως οὖν εἴωθεν ὁ Ἱπποκράτης,
<br class="lb"/>ὅταν περί τι τῶν ἀναπνευστικῶν ὀργάνων ᾖ
<br class="lb"/>διάθεσις, ἐπιβλέπειν τὰ οὖρα. κατὰ φύσιν μὲν γὰρ ἐχόντων
<br class="lb"/>αὐτῶν, ἐκ μόνων τῶν ἀναπνευστικῶν ὁ κίνδυνος· εἰ δὲ καὶ
<br class="lb"/>ταῦτα μοχθηρὰ φανείη, κακῶς ἔχειν ἐνδείκνυται καὶ τότε
<br class="lb"/>τὸ τῆς τροφῆς ὄργανον καθάπερ καὶ νῦν. καίτοι τῶν κατὰ
<br class="lb"/>γαστέρα πεπονθότων καὶ τῆς διαθέσεως αὐτῶν ἐκ τῶν
<br class="lb"/>διαχωρημάτων γνωριζομένης, ὅμως καὶ τῶν οὔρων ἐμνημόνευσεν,
<br class="lb"/>ὡς λεπτῶν ὄντων, ἅπερ ἀπεψίαν σημαίνει τῶν ἐν
<br class="lb"/>ταῖς φλεψὶ χυμῶν. ἀλλὰ περὶ μὲν τῶν οὔρων ἀεὶ μέμνησο,
<br class="lb"/>συνεπισκοπούμενος αὐτὰ κᾀν τοῖς κατὰ γαστέρα καὶ θώρακα


<a class="pb" href="#pb628" id="pb628">[p. 628]</a>


καὶ πνεύμονα καὶ νεῦρα πάθεσιν, οἷς μὲν ἀγαθὰ φανείη,
<br class="lb"/>μεγάλην παρεχόντων τὴν ῥοπὴν εἰς σωτηρίαν, εἰ δὲ μοχθηρὰ,
<br class="lb"/>συνεπισχυουσῶν καὶ αὐτῶν τι πρὸς τοῦ κάμνοντος κίνδυνον.
<br class="lb"/>ὄντος δὲ παντὸς ἰλεοῦ κινδυνώδους οἱ κατὰ τὰ
<br class="lb"/>μετέωρα τῶν ἐντέρων συνιστάμενοι τῶν ἐν τοῖς παχέσι
<br class="lb"/>χείρους εἰσὶν, εἰς συμπάθειαν ἄγοντες ἧπάρ τε καὶ σπλῆνα.
<br class="lb"/>διαγνώσῃ δ’ αὐτοὺς ἔκ τε τῆς τῶν ἐμέτων συνεχείας τε καὶ
<br class="lb"/>σφοδρότητος καὶ τοῦ μηδὲ <span class="milestone">248</span>τὸ ποτὸν δύνασθαι κατέχειν,
<br class="lb"/>ἔτι δὲ μᾶλλον ἐκ τοῦ μὴ διαχωρεῖν τι κάτω. καὶ οἱ
<br class="lb"/>στρόφοι δὲ καὶ αἱ ὀδύναι συνενδείκνυνται, ὅταν ἐν τοῖς
<br class="lb"/>ὑψηλοῖς μέρεσι γίνωνται. εἰ δὲ καὶ κόπρον ἐμέουσιν, ὁρᾶται
<br class="lb"/>γὰρ τοῦτο γινόμενον, ἐναργέστατον ἔστω σοι γνώρισμα
<br class="lb"/>τοῦ πεπονθέναι τὰ λεπτὰ τῶν ἐντέρων. ἔστι δ’ ὀξύτατον
<br class="lb"/>τὸ πάθος καὶ διὰ τοῦτο νῦν ἔγραψεν ὁ Ἱπποκράτης αὐτὸ
<br class="lb"/>μετὰ τοῦ προσγράψαι, ὠφελεῖν οὐδὲν ἠδύνατο. μέμνησο
<br class="lb"/>δή μοι καὶ τούτου πρὸς τὸν περὶ τῆς φλεβοτομίας λόγον.
<br class="lb"/>οὐ γὰρ ἄλλο τι τῶν βοηθημάτων ἔγραψεν ἐπὶ τῶν ἐν τούτοις
<br class="lb"/>τοῖς βιβλίοις ἀῤῥώστων, οὔτ’ ἐκείνην, οὐ δήπου τῶν


<a class="pb" href="#pb629" id="pb629">[p. 629]</a>


καμνόντων ἀβοηθήτων ἐῤῥιμμένων, ἀλλ’ ὡς οὐ χρῄζων γράφειν
<br class="lb"/>τὰ βοηθήματα καθ’ ἕκαστον, εἰ μή τί που τῶν
<br class="lb"/>σπανίως εἴη γεγονότων, ὡς ἐπὶ τοῦ φλεβοτομηθέντος ὀγδοαίου.
<br class="lb"/>τήν γε μὴν ἡμέραν καθ’ ἣν ἀπέθανεν ἡ ἄῤῥωστος
<br class="lb"/>αὕτη παρέλιπεν εἰπεῖν, ὡς ἂν αὐτῆς τεθνεώσης εὐθέως κατὰ
<br class="lb"/>τὴν δευτέραν ἡμέραν ἢ τὸ πλεῖστον τὴν τρίτην διὰ τὴν
<br class="lb"/>ὀξύτητα τοῦ πάθους, ἣν ἐδήλωσεν αὐτὸς ἐν τῇ διηγήσει.
</p>
                    </section>
                    <section id="body-1-2-2-8" class="div textpart section level5">
                      <blockquote class="quote lemma">Γυναῖκα ἐξ ἀποφθορῆς νηπίου, τῶν περὶ Παντιμίδην, τῇ
<br class="lb"/>πρώτῃ πῦρ ἔλαβεν· ἡ γλῶσσα ἐπίξηρος, διψώδης, ἀσώδης,
<br class="lb"/>ἄγρυπνος· κοιλίαι ταραχώδεις πολλοῖσι λεπτοῖσιν
<br class="lb"/>ὠμοῖσι· δευτέρῃ ἐπεῤῥίγωσε, πυρετὸς ὀξὺς, ἀπὸ κοιλίης
<br class="lb"/>πολλὰ, οὐχ ὕπνωσε, τρίτῃ μείζους οἱ πόνοι, τετάρτῃ παρέκρουσεν,
<br class="lb"/>ἑβδόμῃ ἀπέθανεν, κοιλίη διὰ παντὸς ὑγρὴ διαχωρήμασι
<br class="lb"/>πολλοῖσιν, λεπτοῖσιν, ὠμοῖσιν. οὖρα ὀλίγα, λεπτὰ,
<br class="lb"/>πυρετὸς καῦσος.</blockquote>
                      <a class="pb" href="#pb630" id="pb630">[p. 630]</a>
                      <p class="p autofirst">Εἰ διά τι τῶν ἔξωθεν ἀποφθεῖραι τὴν γυναῖκα συνέβη
<br class="lb"/>ταύτην, αὐτὸς ἂν ὁ Ἱπποκράτης ἀπεσημήνατο. δῆλον
<br class="lb"/>οὖν ἐστιν ὡς διὰ τὸ νόσημα συνέβη τὴν ἀποφθορὰν γενέσθαι
<br class="lb"/>τῇ γυναικὶ, μοχθηροὺς ἠθροικυίᾳ χυμούς. πρόκειται δὲ τῷ
<br class="lb"/>ἐξ ἀποφθορᾶς τὸ νηπίου, δηλοῦντος, ὡς οἶμαι, τῇ προσθήκῃ
<br class="lb"/>ταύτῃ μικρὸν εἶναι τὸ ἀμβλωθέν. ὀνομάζουσι γὰρ οἱ ἄνθρωποι
<br class="lb"/>νήπια παιδία τὰ μετὰ τὴν ἀποκύησιν, οὐ πολλοῦ
<br class="lb"/>χρόνου. κατὰ μεταφορὰν οὖν εἰκός ἐστι τὸν Ἱπποκράτην
<br class="lb"/>τὰ πάνυ μικρὰ τῶν κυουμένων παιδίων οὕτως ὠνομακέναι.
<br class="lb"/>καὶ γὰρ καὶ μάλιστα διαφθείρεται ταῦτα, τὴν μὲν ὀξύτητα
<br class="lb"/>καὶ τὸ μέγεθος τοῦ πυρετοῦ διὰ αὐτοῦ τε τοῦ φάναι, πῦρ
<br class="lb"/>ἔλαβεν, ἐδήλωσε κᾀκ τοῦ προσθεῖναι, γλῶσσα ἐπίξηρος,
<br class="lb"/>διψώδης. τὸ δ’ ἀσώδης τῆς κακοηθείας γενομένου πυρετοῦ
<br class="lb"/>σημεῖόν ἐστι. πρόσχες τὸν νοῦν ἐπιμελῶς τῇ τῶν διαχωρουμένων
<br class="lb"/>ἰδέᾳ. γράψαντος γὰρ αὐτοῦ κοιλίη ταραχώδης,
<br class="lb"/>λεπτοῖσι, πολλοῖσιν, ὠμοῖσι, καίτοι γ’ αὐτὸς εἰπὼν ἐπὶ
<br class="lb"/>τῇ τελευτῇ τῆς διηγήσεως καῦσον αὐτῇ γεγονέναι. ὀνομάσας
<br class="lb"/>δὲ καὶ τὸν πυρετὸν, ἐν μὲν τῇ πρώτῃ τῶν ἡμερῶν


<a class="pb" href="#pb631" id="pb631">[p. 631]</a>


ἀρξάμενον, παροξυνθέντα δ’ ἐν τῇ δευτέρᾳ, προσθεὶς δ’
<br class="lb"/>ὅτι καὶ ἡ γλῶσσα ἐπίξηρος καὶ οὐχ ὕπνωσε καὶ διψώ<span class="milestone">249</span>δης 
<br class="lb"/>ἦν, ὅμως ὠμά φησιν εἶναι τὰ διαχωρούμενα.
<br class="lb"/>καῦσον δὲ πυρετὸν ἐπὶ χολώδεσι χυμοῖσι γινόμενον ἴσμεν.
<br class="lb"/>εἰκὸς οὖν τῇ γυναικὶ ταύτῃ κατὰ μὲν ὅλον τὸν ὄγκον τοῦ
<br class="lb"/>σώματος ἠθροῖσθαι τὸν χολώδη χυμὸν, ἐν δὲ ταῖς πρώταις
<br class="lb"/>φλεψὶ ταῖς κατὰ τὸ μεσάραιόν τε καὶ τὰ σιμὰ τοὺ ἥπατος
<br class="lb"/>ὠμὰ περιέχεσθαι. καὶ μὴν καὶ τὰ οὖρά φησιν αὐτῇ γεγονέναι
<br class="lb"/>λεπτὰ παραπλησίως τοῖς ὠμοῖς διαχωρήμασιν, οὐ μόνον
<br class="lb"/>ἐν ταῖς πρώταις φλεψὶν, ἀλλὰ καὶ κατὰ τὰ κυρτὰ τοῦ
<br class="lb"/>ἥπατος ὠμῶν πλεοναζόντων χυμῶν. ὁ δὲ καῦσος ἐπὶ τέλει
<br class="lb"/>τῆς ἀῤῥώστου ταύτης ἐν πολλοῖς τῶν ἀντιγράφων προσγέγραπται
<br class="lb"/>καῦσος, ἔνια δ’ οὐ τοῦτο μόνον ἔχει γεγραμμένον,
<br class="lb"/>ἀλλὰ καὶ τὸ α προκείμενον, ὡς ἤτοι πρώτην νοεῖσθαι τὴν
<br class="lb"/>ἄῤῥωστον ταύτην ἐν καύσῳ γεγονυῖαν ἢ πρῶτον εἶδος εἶναι
<br class="lb"/>τούτου τοῦ καύσου. τὸ δ’ ἐφεξῆς αὐτῷ γεγραμμένον, δεύτερον
<br class="lb"/>ἐπὶ τῆς γυναικὸς, ἧς οὕτως ἄρχεται, ἑτέρην ἐξ ἀποφθορῆς.
<br class="lb"/>ἐγὼ κατὰ τὸν ὄγδοον ἄῤῥωστον, οὗ ἡ ἀρχὴ, τὸ


<a class="pb" href="#pb632" id="pb632">[p. 632]</a>


μειράκιον ὃ κατέκειτο ἐπὶ ψευδέων ἀγορῇ, τελεώτερον ἔφην
<br class="lb"/>ποιήσασθαι τὸν περὶ τῶν οὕτως προσγεγραμμένων λόγων,
<br class="lb"/>ὅταν ἐξηγῶμαι τὸν δέκατον ἄῤῥωστον, ἀποδώσω τε νῦν αὐτὸν,
<br class="lb"/>ἐκ δυοῖν τούτοιν ὑποπτεύων προσγεγράφθαι τὸ καῦσος
<br class="lb"/>ἀφ’ ἑτέρου τινὸς, οὐκ αὐτοῦ τοῦ συγγραφέως· ὅτι πρῶτον
<br class="lb"/>μὲν ἂν οὐχ ἑνὶ ἢ δυοῖν τῶν ἀῤῥώστων ἐπὶ τῇ τελευτῇ τῆς
<br class="lb"/>διηγήσεως τὴν ἰδέαν τῆς νόσου προσέγραψε, ἀλλὰ πᾶσιν ἢ
<br class="lb"/>τοῖς πλείστοις, εἴπερ ὅλως ἐβούλετο καὶ ταύτας ἡμᾶς διδάσκειν,
<br class="lb"/>ὡς ἔνιοι τῶν μετ’ αὐτὸν ἐποίησαν. ὁ δὲ ὡς εἰδόσι
<br class="lb"/>διαγινώσκειν τὰ νοσήματα τὴν διήγησιν ἐποιήσατο
<br class="lb"/>τῶν συμβάντων τοῖς ἀῤῥώστοις. φαίνονται δὲ καὶ οἱ ἄλλοι
<br class="lb"/>παλαιοὶ μὴ στοχαζόμενοι κατὰ τὰ συγγράμματα τῶν ἄρτι
<br class="lb"/>προσιόντων ταῖς βίβλοις, ἀλλὰ τῶν ἤδη κατ’ αὐτὰς ἐχόντων
<br class="lb"/>ἕξιν. βεβαιοῖ δέ μου τὴν ὑπόληψιν ἐπὶ τῷ προειρημένῳ
<br class="lb"/>δεύτερον τοῦτο, τὸ τῷ τρίτῳ τῶν ἐπιδημιῶν μόνῳ
<br class="lb"/>προσγεγράφθαι. πᾶσιν οὖν τοῦτο τοῖς ἐξηγησαμένοις τὸ
<br class="lb"/>βιβλίον· ἔδοξεν ὑφ’ ἑτέρου τινὸς τοῦ τοὺς διεσκευασμένους
<br class="lb"/>τὸ νῦν ἐκείνους χαρακτῆρας προσγράψαντος καὶ ταῦτ’ εἰκὸς


<a class="pb" href="#pb633" id="pb633">[p. 633]</a>


προσγεγράφθαι. κατὰ μὲν γὰρ τὴν κυναγχικὴν εἰκότως ἄν
<br class="lb"/>τις συγχωρήσειεν ὑφ’ Ἱπποκράτους αὐτοῦ προσγεγράφθαι
<br class="lb"/>τὸ ἀπέθανε κυναγχικῇ, διὰ τὴν κυνάγχην αὐτὴν βουλομένου
<br class="lb"/>τεθνάναι τὴν γυναῖκα· κατὰ δὲ τὴν ἐν τῷ νῦν τεθνάναι
<br class="lb"/>λεγομένην οὐχ οὕτως ἀκοῦσαι δυνατόν. εἰπὼν γὰρ ἑβδόμῃ
<br class="lb"/>ἀπέθανεν, ἐπήνεγκε, κοιλίη διὰ παντὸς ὑγρὴ διαχωρήμασι
<br class="lb"/>πολλοῖσι, λεπτοῖσιν, <span class="milestone">416</span>ὠμοῖσιν, οὖρα ὀλίγα λεπτά. καὶ
<br class="lb"/>μετὰ ταῦτ’ ἐφεξῆς γέγραπται καῦσος. ἐνίοις δὲ καὶ τὸ α
<br class="lb"/>πρόσκειται, κατά τινα δ’ ἀντ’ αὐτοῦ γέγραπται πρῶτος, ἐν
<br class="lb"/>ἄλλοις δὲ πρώτῃ. παντοίως γὰρ ἐλυμήναντο τῷ βιβλίῳ
<br class="lb"/>τούτῳ κατὰ τὰ προσγραφόμενα πολλοὶ τῶν νεωτέρων ἰατρῶν.
<br class="lb"/>εὔδηλον οὖν ὅτι μὴ ὡς ἐπὶ τῆς κυναγχικῆς ἐπὶ
<br class="lb"/>τέλει προσέγραψε τὸ ἀπέθανε κυναγχικῇ, κατὰ τὸν αὐτὸν
<br class="lb"/>τρόπον ἐγχωρεῖ καὶ νῦν προσγεγράφθαι τὸ καῦσος. οὐ γὰρ
<br class="lb"/>εἶπεν ἀπέθανε καυσουμένη, καθάπερ ἐπὶ τῆς κυναγχικῆς,
<br class="lb"/>ἀπέθανε κυναγχικῇ, ἀλλὰ τό τε καῦσος ὄνομα κατὰ
<br class="lb"/>τὴν εὐθεῖαν πτῶσιν εὑρίσκεται γεγραμμένον, ἐν τῷ μεταξὺ
<br class="lb"/>δὲ τούτου τε καὶ τοῦ ἀπέθανε τό τε κοιλίη διὰ παντὸς


<a class="pb" href="#pb634" id="pb634">[p. 634]</a>


ὑγρὴ καὶ τὰ τούτῳ συνεχῆ. ἐπεὶ τοίνυν οὔτ’ ἀπέθανε καυσουμένη,
<br class="lb"/>ἀλλ’ οὐδὲ ἐφεξῆς ὅλως ἀλλήλων ταῦτα γέγραπται,
<br class="lb"/>δῆλον ὅτι παρεγγέγραπται τοῦτο πρός τινος, οὐχ ὑφ’ Ἱπποκράτους
<br class="lb"/>αὐτοῦ γέγραπται. τάχα δέ τις καὶ προσέγραψεν
<br class="lb"/>ἕνεκεν ἑαυτοῦ, καθάπερ <span class="milestone">250</span>εἰώθαμεν ὑπόμνησιν ἐν τοῖς
<br class="lb"/>μετωπίοις τὰ τοιαῦτα προσγράφειν. εἶτά τις τῶν μεταγραφόντων
<br class="lb"/>βιβλίον ὡς αὐτοῦ τοῦ συγγραφέως ὂν εἰς τὸ ὕφος
<br class="lb"/>αὐτὸ μετέθηκεν.
</p>
                    </section>
                    <section id="body-1-2-2-9" class="div textpart section level5">
                      <blockquote class="quote lemma">Ἑτέρην ἐξ ἀποφθορῆς περὶ πεντάμηνον Οἰκέτεω γυναῖκα
<br class="lb"/>πῦρ ἔλαβεν. ἀρχομένη δὲ κωματώδης καὶ πάλιν ἄγρυπνος,
<br class="lb"/>ὀσφύος ὀδύνη, κεφαλῆς βάρος. δευτέρῃ κοιλίῃ ἐπεταράχθη,
<br class="lb"/>ὀλίγοισι, λεπτοῖσι ἀκρήτοισι τὸ πρῶτον· τρίτῃ
<br class="lb"/>πλείω καὶ χείρω, νυκτὸς οὐδὲ ἐκοιμήθη. τετάρτῃ παρέκρουσε,
<br class="lb"/>φόβοι, δυσθυμίαι δεξιῷ ἴλλαινεν, ἵδρου περὶ κεφαλὴν
<br class="lb"/>ὀλίγῳ ψυχρῷ, ἄκρεα ψυχρά. πέμπτῃ πάντα παρωξύνθη,


<a class="pb" href="#pb635" id="pb635">[p. 635]</a>


πολλὰ παρέλεγε, καὶ πάλιν, ταχὺ κατενόει, δίψος,
<br class="lb"/>ἄγρυπνος, κοιλίη πολλοῖσιν ἀκαίροισι διὰ τέλεος, οὖρα
<br class="lb"/>ὀλίγα, λεπτὰ, ὑπομέλανα, ἄκρεα ψυχρὰ, ὑποπέλια. ἕκτῃ
<br class="lb"/>διὰ τῶν αὐτῶν. ἑβδόμῃ ἀπέθανε φρενιτιαία.</blockquote>
                      <p class="p autofirst">Ἡ μὲν πρὸ ταύτης γεγραμμένη νήπιον ἔτι τὸ ἔμβρυον
<br class="lb"/>ἀπέφθειρε καὶ χρὴ νήπιον τὸ ἔμβρυον, ὡς ἔφην, ἀκούειν ἢ
<br class="lb"/>ἑνὸς ἢ δυοῖν μηνῶν ἢ τὸ μακρότατον τριῶν. ἡ δὲ νῦν οὐδὲ
<br class="lb"/>κατὰ τὸν ἐνεστῶτα λόγον, πεντάμηνον ἔμβρυον ἐξέτρωσεν,
<br class="lb"/>οὐδ’ αὐτὴ διά τι τῶν ἔξωθεν αἰτίων, ἀλλ’ ἐκ τῆς κατὰ τὸ
<br class="lb"/>στῶμα διαθέσεως. ἐνίοτε μὲν γὰρ πηδήσασαι σφοδρότερον
<br class="lb"/>ἢ δείσασαί τι τῶν ὀφθέντων αὐταῖς φοβερῶν, αἰφνίδιον ἐκτιτρώσκουσιν
<br class="lb"/>αἱ γυναῖκες, ἐνίοτε δὲ καὶ δι’ ὀδύνην ἢ ἀπεψίαν
<br class="lb"/>σφοδρὰν ἢ φαρμακώδους τινὸς ἐδωδὴν ἢ ἄντικρυς
<br class="lb"/>φαρμάκου πόσιν ἢ διὰ τὸ προσέσθαι τι τῶν ἀμβλωθριδίων,
<br class="lb"/>ἀλλὰ καὶ διὰ φλεβοτομίαν καὶ δι’ αἱμοῤῥαγίαν ἐκ τραύματος


<a class="pb" href="#pb636" id="pb636">[p. 636]</a>


ἢ ἐξ αἱμοῤῥοΐδος ἀμέτρου ἐξέτρωσαν ἔνιαι. οἶδα δέ
<br class="lb"/>τινας κᾀξ αὐτοῦ τραχήλου τῆς μήτρας αἱμοῤῥαγησάσας
<br class="lb"/>ἐγκύμονας ἐπὶ πλέον, εἶθ’ ἑξῆς ἐκβαλούσας τὸ ἔμβρυον,
<br class="lb"/>ὧν ὅτι μηδὲν ἐγένετο ταῖς κατὰ τόνδε τὸν λόγον ἐφ’ Ἱπποκράτους
<br class="lb"/>γεγραμμέναις γυναιξὶ, δῆλον ἐξ αὐτοῦ τοῦ μὴ
<br class="lb"/>προσγεγράφθαι κατὰ τὴν διήγησιν αὐτῶν, καίτοι γ’ εἰωθότος
<br class="lb"/>αὐτοῦ μὴ παραλείπειν τὰ τοιαῦτα. πυρέξαι τοίνυν
<br class="lb"/>αὐταῖς οὐ διὰ τὴν τῶν ἐμβρύων ἐγένετο φθορὰν, ἀλλ’ ἔμπαλιν
<br class="lb"/>ἀπεφθείρετο κύημα διὰ τὸν πυρετόν. ἔοικε δὲ κατ’
<br class="lb"/>αὐτῆς γυναικὸς ὁρμηθεὶς ὁ γράψας τὸ προῤῥητικὸν οὕτως
<br class="lb"/>εἰπεῖν. οἱ κωματώδεις ἐν ἀρχῇσι μετὰ κεφαλῆς, ὀσφύος,
<br class="lb"/>ὑποχονδρίου, τραχήλου ὀδύνης, ἀγρυπνέοντες, ἆρά γε φρενιτικοί;
<br class="lb"/>δύναται δὲ καὶ αὐτὸς ἑτέραν ἢ ἕτερον οὕτως ἔχοντα
<br class="lb"/>θεάσασθαι. τὴν δ’ οὖν προκειμένην ἐν τῷ λόγῳ γυναῖκα
<br class="lb"/>κωματώδη τε καὶ πάλιν ἄγρυπνον ἔφη <span class="milestone">251</span>γενέσθαι, κεφαλῆς
<br class="lb"/>τε βάρος ἔχειν καὶ τῆς ὀσφύος ὀδύνην, οὐ μὴν περὶ
<br class="lb"/>τραχήλου προσέθετό τι. φησὶ δὲ καὶ τὴν κοιλίαν ἐπιταραχθῆναι
<br class="lb"/>λεπτοῖς καὶ ἀκράτοις, οὐδὲν ἐνταῦθα προσθεὶς


<a class="pb" href="#pb637" id="pb637">[p. 637]</a>


ἔτι περὶ τῆς χρόας αὐτῶν. ἐγχωρεῖ γὰρ ἄκρατα, ὠχρὰ
<br class="lb"/>καὶ ξανθὰ καὶ πυῤῥὰ καὶ ἐρυθρὰ καὶ ἰώδη καὶ μέλανα διαχωρεῖσθαι,
<br class="lb"/>γινωσκόντων ἄκρατα καλεῖν αὐτὸν ὅσα τὴν οἰκείαν
<br class="lb"/>χρόαν ἄμικτον ἔχει πρὸς ἕτερον χυμὸν, ὡς δ’ ἄν τις
<br class="lb"/>εἰκάσειε, χολώδη διεχώρησεν ἄκρατα, τουτέστιν ἤτοι ξανθὰ
<br class="lb"/>κατὰ τὴν χρόαν ἢ πυῤῥά. τὰ γὰρ ἰώδη καὶ μέλανα μετὰ
<br class="lb"/>τοῦ προσθεῖναι τὴν χρόαν ἔθος ἐστὶ καὶ τούτῳ καὶ τοῖς
<br class="lb"/>ἄλλοις ἰατροῖς. καὶ ἡμεῖς εἰώθαμεν ἄνευ προσθήκης χολώδη
<br class="lb"/>διαχωρῆσαί τινα λέγειν ἐπὶ τῇ χολῇ ξανθῇ τοιαύτῃ
<br class="lb"/>λέξει χρώμενοι. τὰ δὲ τῆς ἰώδους ἢ μελαίνης ἤ τινος
<br class="lb"/>ἑτέρας χολῆς οὐ λέγομεν ἁπλῶς χολώδη, τίθεμεν δ’ αὐτοὶ
<br class="lb"/>τὴν ἀπὸ τῆς χρόας διάκρισιν αὐτοῖς. καὶ τοῦτό γ’ ἐν ἅπασι
<br class="lb"/>τὸ ἔθος ὑπῆρξε, διὰ τὸ συνεχῶς μὲν ἐμεῖσθαί τε καὶ διαχωρεῖσθαι
<br class="lb"/>τὴν ὠχράν τε καὶ ξανθὴν χολὴν, οὐ μόνοις τοῖς
<br class="lb"/>νοσοῦσιν, ἀλλὰ καὶ τοῖς ὑγιαίνουσι, σπανίως δὲ τὰς ἄλλας
<br class="lb"/>καὶ μόνον ἐπὶ τῶν νοσώδη διάθεσιν ἐχόντων. κατὰ γοῦν
<br class="lb"/>τὴν τῆς τρίτης ἡμέρας διήγησιν εἰπὼν, νυκτὸς οὐδὲν ἐκοιμήθη,
<br class="lb"/>τοῦ κώματος δ’ οὐκ ἔτι μνημονεύσας, ἔνδειξιν παρέσχεν


<a class="pb" href="#pb638" id="pb638">[p. 638]</a>


ἡμῖν τοῦ μέλλειν ὅσον οὔπω παραφρονήσειν. εἰκότως
<br class="lb"/>γοῦν ἐφεξῆς ἐρεῖ, τετάρτῃ παρέκρουσε, φόβος, δυσθυμία,
<br class="lb"/>πρὸς δὲ καὶ τῷ δεξιῷ ἴλλαινεν. ἔτι τε τὸ ἵδρου περὶ κεφαλὴν
<br class="lb"/>ὀλίγῳ ψυχρῷ φρενιτικήν τε ἤδη τὴν ἄνθρωπον
<br class="lb"/>ἐδήλωσεν εἶναι καὶ πρὸς τούτῳ μοχθηρῶς ἔχειν πάνυ.
<br class="lb"/>προστιθέντων δὲ τοῖς εἰρημένοις σημείοις τε καὶ συμπτώμασι,
<br class="lb"/>τῶν ψυχρῶν ἀκρέων ἔτι μᾶλλον ἄν τις αὐτὴν προσεδόκησε
<br class="lb"/>τεθνήξεσθαι. καὶ τοίνυν ἀπέθανε ἀκόλουθον τοῖς
<br class="lb"/>εἰρημένοις συμπτώμασιν ἔχουσα τὰ κατὰ τὴν πέμπτην καὶ
<br class="lb"/>τὴν ἕκτην. τὰ δ’ ὡς μαρτυροῦντα τούτοις ἐν προῤῥητικῷ
<br class="lb"/>γεγραμμένα φθάνω δείξας ἐν τοῖς εἰς ἐκεῖνο τὸ βιβλίον,
<br class="lb"/>ὅπως ἐστὶ μοχθηρά. μνημονεύσωμεν τοίνυν καὶ αὐτῶν
<br class="lb"/>ἀναμνήσεως ἕνεκα, καίτοι παρῃτημένοι τὰ τοιαῦτα γράφειν.
<br class="lb"/>εἰρημένου τοίνυν ἐν προῤῥητικῷ, ἐξ ὀσφύος ἀναδρομῆς
<br class="lb"/>ὀφθαλμῶν ἴλλωσις, διὰ τοῦτο τῆς γυναικὸς ταύτης ἀναμιμνήσκουσιν,
<br class="lb"/>ἔν τε τῷ περὶ ταύτης λόγῳ τῆς ἐν τῷ προῤῥητικῷ
<br class="lb"/>λέξεως. ἔστι δ’, ὡς ἐδείχθη, τὰ τοιαῦτα πάντα μοχθηρὰ,
<br class="lb"/>γινωσκόντων ἡμῶν ἐν τῷ καθόλου τὴν διαστροφὴν τῶν


<a class="pb" href="#pb639" id="pb639">[p. 639]</a>


ὀφθαλμῶν οὐκ ἀγαθὸν εἶναι σημεῖον, ἐάν τ’ ἐξ ὀσφύος ἀναδρομῆς
<br class="lb"/>ἐάν θ’ ὁπωσοῦν γένηται, μετὰ τοῦ κακόζηλον εἶναι
<br class="lb"/>τὴν ἑρμηνείαν καὶ πόῤῥω τῆς Ἱπποκράτους λέξεως. οὐ γὰρ
<br class="lb"/>ἂν εἶπεν ἐξ ὀσφύος ἀναδρομῆς, ἀλλ’ ὡς ἐν τῷ προγνωστικῷ
<br class="lb"/>κατὰ τήνδε τὴν λέξιν. αἱ δὲ σὺν πυρετῷ ὀδύναι γινόμεναι
<br class="lb"/>περὶ τὴν ὀσφὺν καὶ τὰ κάτω χωρία, ἢν τῶν φρενῶν ἅπτωνται,
<br class="lb"/>τὰ κάτω ἐκλείπουσαι ὀλέθριον κάρτα. οὐ μὴν οὐδ’ 
<br class="lb"/>ἔχει τις ἐπὶ τῆς προκειμένης ἀῤῥώστου δεῖξαι γεγονυίαν εἰς
<br class="lb"/>τὴν κεφαλὴν ἄναδον τῶν κατὰ τὴν ὀσφὺν <span class="milestone">417</span>πλεοναζόντων
<br class="lb"/>χυμῶν· ὥσπερ καὶ ταῦτα μάτην εἶπόν τινες τῶν
<br class="lb"/>ἐξηγητῶν, οὕτω καὶ τήνδε τὴν ῥῆσιν κακῶς ἐκ τοῦ προῤῥητικοῦ
<br class="lb"/>ἐπιφέρουσι τοῖς νῦν εἰρημένοις εἰς ἐξήγησιν τῆς προκειμένης
<br class="lb"/>ἀῤῥώστου, καθ’ ἥν φησι, κοιλίης περίπλυσις ἐξέρυθρος,
<br class="lb"/>κακὸν μὲν ἐν πᾶσιν, οὐχ ἥκιστα δὲ τοῖς προκειμένοις,
<br class="lb"/>οὐκ εἰρηκότος Ἱπποκράτους ἐξέρυθρον τῇ γυναικὶ
<br class="lb"/>ταύτῃ γεγονέναι περίπλυσιν κοιλίης. ἔτι δὲ μᾶλλον ἀτόπως
<br class="lb"/>μνημονεύουσι καὶ τῆσδε τῆς ῥήσεως, ἐν πυρετοῖς καυσώδεσιν,
<br class="lb"/>ὑπο<span class="milestone">252</span>περιψύχουσι καὶ διαχωρήμασιν ὑδατοχόλοισι


<a class="pb" href="#pb640" id="pb640">[p. 640]</a>


συχνοῖς, ὀφθαλμοῖσι λῆμαι σημεῖον κακὸν, ἄλλως τε
<br class="lb"/>καὶ ἢν κάτοχοι γένωνται. διαφέρειν δ’ οὐδέν φασιν ἢ κάτοχον
<br class="lb"/>εἰπεῖν ἢ κῶμα, μὴ γινώσκοντας ὡς αὐτὸς ὁ Ἱπποκράτης
<br class="lb"/>διορίζει τὸ βαθὺ κῶμα τοῦ μετ’ ἀγρυπνίας. τὸ
<br class="lb"/>μὲν οὖν βαθὺ κῶμα κοινωνίαν ἔχει τινὰ πρὸς τὴν καλουμένην
<br class="lb"/>κατοχὴν ὑπὸ τῶν περὶ τὸν Ἀρχιγένην τε καὶ Φίλιππον.
<br class="lb"/>οὐ μὴν ὅτι τὸ ἄγρυπνον, ὅ ταύτῃ τῇ γυναικὶ γενέσθαι
<br class="lb"/>φασὶν ἐν ἀρχῇ τοῦ νοσήματος, οὐ καθ’ ὃν χρόνον ὁ
<br class="lb"/>ὀφθαλμὸς παρεσπάσθη. θαυμάσαι δ’ ἐστὶ καὶ τοῦτο τῶν
<br class="lb"/>ἀμφοτέρας τὰς ῥήσεις γραψάντων ἐν ἐξηγήσει τῆς προκειμένης
<br class="lb"/>ἀῤῥώστου καθ’ ἥν φησι, κοιλίης περίπλυσις ἐξέρυθρος
<br class="lb"/>καὶ τὸ διαχωρήμασιν ὑδατοχόλοισιν. οὐδετέραν μὲν γὰρ αὐτῶν
<br class="lb"/>ἔγραψεν ἐπὶ τῆς γυναικὸς ταύτης ὁ Ἱπποκράτης, οὐδὲ
<br class="lb"/>ὡς ἀμφοτέρας γράψαντος ἐξηγοῦνται, πρὸς τῷ μηδὲ δύνασθαι
<br class="lb"/>τὴν αὐτὴν διαχώρησιν ἐξέρυθρόν τε καὶ ὑδατόχολον
<br class="lb"/>εἶναι. παρατίθενται δὲ καὶ ἄλλας πολλὰς ῥήσεις, δι’ ἀλλήλων
<br class="lb"/>ἐξηγούμενοί τε τὸ προῤῥητικὸν καὶ τοὺς ἐν ταῖς ἐπιδημίαις
<br class="lb"/>ἀῤῥώστους. ἀλλὰ πάντ’ ἐξελέγχειν ὅσα κακῶς ἔγραψαν


<a class="pb" href="#pb641" id="pb641">[p. 641]</a>


οὐ καιρὸς, εἰρημένης γε σαφῶς τε ἅμα καὶ τελέως
<br class="lb"/>ἡμῖν ἐν τοῖς εἰς τὸ προῤῥητικὸν ὑπομνήμασι τῆς μοχθηρίας
<br class="lb"/>τῶν τοιούτων ἐξηγήσεων. φρενῖτις, καὶ τοῦτο τῶν
<br class="lb"/>προσγεγραμμένων ἐστὶν, ὥσπερ ὁ καῦσος ἔμπροσθεν, οὐκ ἐν
<br class="lb"/>ἅπασιν ὢν τοῖς ἀντιγράφοις. οὔτε γὰρ ἐπ’ ἄλλου τινὸς ἀῤῥώστου
<br class="lb"/>τοιοῦτόν τι προσέγραψεν, οὔτε προύκειτο νῦν αὐτῷ
<br class="lb"/>διαγνώσεις γράφειν νοσημάτων, ὡς ἐν τοῖς περὶ νούσων
<br class="lb"/>ἐπιγεγραμμένοις ἐστὶν εὑρεῖν.
</p>
                    </section>
                    <section id="body-1-2-2-10" class="div textpart section level5">
                      <blockquote class="quote lemma">Γυναῖκα ἣ κατέκειτο ἐπὶ ψευδέων ἀγορῇ, τεκοῦσάν γε τὸ
<br class="lb"/>πρῶτον ἐπιπόνως ἄῤῥεν, πῦρ ἔλαβεν, αὐτίκα ἀρχομένη
<br class="lb"/>διψώδης, ἀσώδης, καρδίαν ὑπήλγεε, γλῶσσα ἐπίξηρος,
<br class="lb"/>κοιλίη ἐπεταράχθη, λεπτοῖσιν, ὀλίγοισιν, οὐχ ὕπνωσεν.
<br class="lb"/>δευτέρῃ μικρὰ ἐπεῤῥίγωσε, πυρετὸς ὀξὺς, μικρὰ περὶ κεφαλὴν
<br class="lb"/>ἵδρωσε ψυχρῷ. τρίτῃ ἐπιπόνως ἀπὸ κοιλίης ὠμὰ,


<a class="pb" href="#pb642" id="pb642">[p. 642]</a>


πολλὰ, λεπτὰ διῄει. τετάρτῃ ἐπεῤῥίγωσε, πάντα παρωξύνθη,
<br class="lb"/>ἄϋπνος. πέμπτῃ ἐπιπόνως. ἕκτῃ διὰ τῶν αὐτῶν,
<br class="lb"/>ἀπὸ κοιλίης ἦλθεν ὑγρὰ πολλά. ἑβδόμῃ ἐπεῤῥίγωσε, πυρετὸς
<br class="lb"/>ὀξὺς, δίψα πολλὴ, βληστρισμὸς περὶ δείλην ἵδρωσε
<br class="lb"/>δι’ ὅλου ψυχρῷ, ψύξις ἀκρέων καὶ οὐκέτ’ ἀνεθερμαίνετο
<br class="lb"/>καὶ πάλιν εἰς νύκτα ἐπεῤῥίγωσε, ἄκρεα οὐκ ἀνεθερμαίνετο,
<br class="lb"/>οὐχ ὕπνωσε, μικρὰ παρέκρουσε καὶ πάλιν ταχὺ κατενόει.
<br class="lb"/>ὀγδόῃ περὶ μέσον ἡμέρης ἀνεθερμάνθη, διψώδης,
<br class="lb"/>κωματώδης, ἀσώδης, ἤμεσε χολώδεα, μικρὰ, ξανθὰ,
<br class="lb"/>νύκτα δυσφόρως, οὐκ ἐκοιμήθη, οὔρησε πολὺ, ἀθρόον,
<br class="lb"/>οὐκ εἰδυῖα. ἐνάτῃ ξυνέδωκε πάντα, κωματώδης πρὸς
<br class="lb"/>δείλην, μικρὰ, ἐπεῤῥίγωσε, ἤμεσε πικρὰ, χολώδεα. δεκάτῃ
<br class="lb"/>ῥῖγος, πυρετὸς παρωξύνθη, οὐχ ὕπνωσεν οὐδὲν, πρωΐ
<br class="lb"/>οὔρησε πολὺ, ὑπόστασιν οὐκ ἔχον ἄκρεα ἀνεθερμάνθη.
<br class="lb"/>ἑνδεκάτῃ ἤμεσεν ἰώδεα, χολώδεα, ἐῤῥίγωσεν οὐ μετὰ πολὺ,
<br class="lb"/>καὶ πάλιν ἄκρεα ψυχρά. εἰς δείλην ῥῖγος, ἱδρὼς, ἤμεσε
<br class="lb"/>
<span class="milestone">253</span>πολλὰ, νύκτα ἐπιπόνως. δωδεκάτῃ ἤμεσε πολλὰ


<a class="pb" href="#pb643" id="pb643">[p. 643]</a>


μέλανα, δυσώδεα, λυγμὸς πολὺς, δίψος ἐπιπόνως. τρισκαιδεκάτῃ
<br class="lb"/>μέλανα, δυσώδεα, πολλὰ ἤμεσεν, ῥῖγος, περὶ
<br class="lb"/>δὲ μέσον ἡμέρης ἄφωνος. τεσσαρεσκαιδεκάτῃ αἷμα διὰ
<br class="lb"/>ῥινῶν, ἀπέθανε· ταύτῃ διὰ τέλεος κοιλίη ὑγρὴ, φρικώδης,
<br class="lb"/>ἡλικίῃ περὶ ἔτεα ιζ΄.</blockquote>
                      <p class="p autofirst">Εἴτ’ Ἀθήνῃσιν ἐν τῇ τῶν Κερκώπων ἀγορᾷ κατέκειτο
<br class="lb"/>τοῦτο τὸ γύναιον εἴτ’ ἄλλῃ πόλει ζητεῖν ἑτέροις παρέντες
<br class="lb"/>σκεψώμεθα τὰ συμβάντα δι’ ὅλου τοῦ νοσήματος, ἐφ’ οἷς
<br class="lb"/>ἀδύνατον ἦν αὐτῇ ζῆσαι. πάντα γὰρ ἀπ’ ἀρχῆς ἦν θανάσιμα.
<br class="lb"/>καὶ μᾶλλον ἄν τις θαυμάσειε πῶς ἐξήρκεσεν ἄχρι
<br class="lb"/>τῆς τεσσαρεσκαιδεκάτης ἡμέρας. ἀλλά μοι δοκεῖ διὰ τοῦτο
<br class="lb"/>ἐπὶ τῷ τέλει τῶν κατ’ αὐτὴν προσθεῖναι τὸ ἡλικίῃ περὶ
<br class="lb"/>ἔτεα ιζ΄. δῆλον δ’ ἐστὶ πρὸς τῷ τῆς ἡλικίας ἰσχυρῷ καὶ
<br class="lb"/>αὐτὴν καθ’ ἑαυτὴν οὐκ ἀσθενῆ τὴν φύσιν εἶναι, ἢ οὐκ ἂν
<br class="lb"/>ἐξήρκεσεν. ὅπου γὰρ οὔτ’ ἄλλο τι τῶν γενομένων αὐτῇ χρηστὸν


<a class="pb" href="#pb644" id="pb644">[p. 644]</a>


ἦν, εὐθέως τὰ κατὰ τὴν δευτέραν ἐπιῤῥιγώσασα μικρὰ
<br class="lb"/>καὶ ὀξέως πυρέξασα περὶ τὴν κεφαλὴν ἵδρωσεν ὀλίγον
<br class="lb"/>ψυχρὸν, εἶτα πάλιν ἐν τῇ τετάρτῃ πάντα παρωξύνθη καὶ
<br class="lb"/>κατὰ τὴν ζ΄ αὖθις ἐπεῤῥίγωσε, γλῶσσά τε ξηρὰ καὶ ὀξέως
<br class="lb"/>πυρέξασα, πρὸς τῷ ἴσχειν ἄκρεα ψυχρὰ καὶ τὸ μηκέτ’ ἀναθερμαίνεσθαι
<br class="lb"/>ταῦτα προσέλαβεν. πῶς οὐκ ἐχρῆν αὐτὴν
<br class="lb"/>ἀποθανεῖν μὲν πάντως ἤτοι κατὰ τὴν ἐνάτην ἢ κατὰ τὴν
<br class="lb"/>ἑνδεκάτην ἡμέραν; ἐπεμέτρησεν οὖν ἄχρι τῆς τεσσαρεσκαιδεκάτης
<br class="lb"/>ἡμέρας, διά τε τὴν ἡλικίαν καὶ τὴν ἰσχὺν τῆς φύσεως,
<br class="lb"/>ἥτις τὴν αὐτὴν ῥωμὴν ἐνεδείξατο κᾀν τῷ τῇ τεσσαρεσκαιδεκάτῃ
<br class="lb"/>ἡμέρᾳ ποιῆσαι τὴν αἱμοῤῥαγίαν. ἀλλὰ γὰρ
<br class="lb"/>οὐκ ἔμελλεν ἰάσασθαι τὴν νόσον οὖσαν μεγίστην ἡ κένωσις
<br class="lb"/>τοῦ αἵματος. ἐνεδείξατο δὲ τὸ μέγεθος αὐτῆς πρὸς
<br class="lb"/>τοῖς ἄλλοις συμπτώμασι καὶ ἡ δυσωδία τῶν ἐμεθέντων
<br class="lb"/>μελάνων, ἀεὶ γὰρ ὀλέθρια τὰ δυσώδη, καθότι καὶ αὐτὸς
<br class="lb"/>ἐν προγνωστικῷ φησι. πᾶσαί τε αἱ ὑπόσαπροι καὶ δυσώδεες
<br class="lb"/>ὀδμαὶ κακαὶ ἐπὶ πᾶσι τοῖς ἐμουμένοισι. τὸ δ’ ἐπὶ


<a class="pb" href="#pb645" id="pb645">[p. 645]</a>


τῷ τέλει προσγεγραμμένον, καῦσος, ὁμοίαν ἀτοπίαν ἔχει
<br class="lb"/>τῷ κατὰ τὴν πρὸ ταύτης ἄῤῥωστον ἐπὶ τέλει γεγραμμένῳ,
<br class="lb"/>φρενῖτις.
</p>
                    </section>
                  </section>
                  <a class="pb" href="#pb646" id="pb646">[p. 646]</a>
                  <section id="body-1-2-3" class="div textpart chapter level4">
                    <section id="body-1-2-3-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ Γ.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Γ.<a class="bookmark" href="#body-1-2-3-1"> §</a></h5>
                      <p class="p autofirst"><span class="milestone">254</span><span class="milestone">418</span>Λοιμώδη κατάστασιν ἐνταῦθα γράφοντος
<br class="lb"/>Ἱπποκράτους, ὅσα πρὸς τὴν ἐξήγησιν ὧν ἐρεῖν μέλλει χρήσιμά
<br class="lb"/>ἐστιν, ἐν τοῖς ἔμπροσθεν ὑφ’ ἡμῶν ἐξειργασμένα, διὰ
<br class="lb"/>κεφαλαίων ὑπομνήσας, οὕτως ἐπὶ τὰς ῥήσεις αὐτοῦ παραγενήσομαι.
<br class="lb"/>πρῶτον μὲν ὅτι <span class="milestone">255</span>κατάστασιν οὐ μόνην
<br class="lb"/>τὴν παρὰ φύσιν ἐν τῷ περιέχοντι κρᾶσιν, ἀλλὰ καὶ πᾶσαν
<br class="lb"/>ἰδέαν ἅπαντος πράγματος οὕτως εἴωθεν ὀνομάζειν ἀναμνησθῶμεν·
<br class="lb"/>ἔπειτα δὲ ὅτι τις ᾖ κατὰ φύσιν ἑκάστῃ τοῦ ἐνιαυτοῦ


<a class="pb" href="#pb647" id="pb647">[p. 647]</a>


ὥρᾳ κρᾶσις· εἶθ’ ὅτι διὰ τὴν εἰς τὸ παρὰ φύσιν ἐκτροπὴν
<br class="lb"/>αὐτῶν ἐν τοῖς σώμασιν ἡμῶν γίνεται τὰ νοσήματα·
<br class="lb"/>σὺν τούτοις δὲ ἀναμνησθῶμεν ὧν ἐν τοῖς ἀφορισμοῖς ἔγραψεν
<br class="lb"/>αὐτὸς, λέγων ὧδε· τῶν δὲ καταστάσεων τοῦ ἐνιαυτοῦ
<br class="lb"/>τὸ μὲν ὅλον οἱ αὐχμοὶ τῶν ἐπομβρίων ὑγιεινότεροι καὶ ἧσσον
<br class="lb"/>θανατώδεες. νοσήματα δὲ ἐν τῇσιν ἐπομβρίῃσιν ὡς τὰ
<br class="lb"/>πολλὰ γίνεται, πυρετοί τε μακροὶ καὶ κοιλίης ῥύσιες καὶ
<br class="lb"/>σηπεδόνες. ἀναμνησθῶμέν γε καὶ ὧν εἰς τὴν ἀρχὴν τοῦ
<br class="lb"/>δευτέρου τῶν ἐπιδημιῶν ἐξηγούμενος ἔγραψα. μεμνημένος
<br class="lb"/>δέ τις ὧν εἶπον ἀναγνοὺς ἐπιμελῶς αὐτὰ πρὸς τὴν τῶν
<br class="lb"/>νῦν προκειμένων ἐξήγησιν ἀφικνείσθω.
</p>
                    </section>
                    <section id="body-1-2-3-2" class="div textpart section level5">
                      <blockquote class="quote lemma">Ἔτος νότιον, ἔπομβρον, ἄπνοια διὰ τέλεος.</blockquote>
                      <p class="p autofirst">Ἐν μὲν τῷ πρώτῳ τῶν ἐπιδημιῶν καταστάσεις ἔγραψε
<br class="lb"/>τρεῖς, ἐνταῦθά γε μίαν ταύτην ἡμῖν ἐξηγεῖσθαι πρόκειται.
<br class="lb"/>καὶ μέντοι κᾀν τῷ δευτέρῳ τῶν ἐπιδημιῶν εἰσί τινες


<a class="pb" href="#pb648" id="pb648">[p. 648]</a>


ἄλλαι γεγραμμέναι. ἀλλ’ οὐ δοκεῖ πρὸς ἔκδοσιν ἐκεῖνο καθάπερ
<br class="lb"/>τὸ πρῶτόν τε καὶ τὸ τρίτον αὐτῷ πεποιῆσθαι. οὐ
<br class="lb"/>μὴν οὐδὲ προγέγραπται τῆς διηγήσεως τῶν γενομένων εὐθέως
<br class="lb"/>ἐν ἀρχῇ τὸ κατάστασις ἐν ἐκείνοις τοῖς βιβλίοις, ἀλλ’
<br class="lb"/>ἄντικρυς διηγήσεως ἄρχεται τῶν ἱστορισμάτων αὐτὸ, κατά
<br class="lb"/>τε τὰ γενόμενα νοσήματα καὶ τὴν τοῦ περιέχοντος κρᾶσιν.
<br class="lb"/>ἐν Θάσῳ γοῦν, φησὶ, φθινοπώρου, περὶ ἰσημερίην καὶ ὑπὸ
<br class="lb"/>Πληϊάδας ὕδατα πολλὰ, ξυνεχέα μαλθακῶς ἐν νοτίοισιν,
<br class="lb"/>ἀνάλογόν γε καὶ τῶν ἑξῆς δυοῖν καταστάσεων ἤρξατο. κατὰ
<br class="lb"/>δὲ τὴν νῦν προκειμένην αὐτὸ μὲν τὸ τῆς καταστάσεως
<br class="lb"/>ὄνομα σχεδὸν ἐν ἅπασι τοῖς ἀντιγράφοις, οὐ μὴν ἔν τινί
<br class="lb"/>γε χώρᾳ ταῦτ’ ἐγένετο δηλοῦται. κοινοῦ γάρ τινος ἔθνεσι
<br class="lb"/>πολλοῖς γενομένου λοιμοῦ τὴν διήγησιν ἐν τῷδε ποιεῖται. ἐν
<br class="lb"/>μὲν τοῖς κατὰ Διοσκορίδην ἀντιγράφοις οὐ μόνον οὕτως
<br class="lb"/>ἁπλῶς γέγραπται κατάστασις, ἀλλὰ πρόσκειται τὸ θερμὴ
<br class="lb"/>καὶ ὑγρὰ κατὰ τὸ μέσον τῆς σελίδος ὅλου τοῦ γεγραμμένου,
<br class="lb"/>καθάπερ ἐν τοῖς ἄλλοις ἀντιγράφοις μόνου τοῦ κατάστασις.


<a class="pb" href="#pb649" id="pb649">[p. 649]</a>


εὕροις δ’ ἄν τινα μηδ’ ἐν τῷ μέσῳ τὸ πρόγραμμα τοῦτο
<br class="lb"/>ἔχοντα, καθάπερ ἔν τισι μηδ’ ὅλως, ἐξ ὧν ὑπονοήσειεν ἄν
<br class="lb"/>τις οὐκ αὐτὸν Ἱπποκράτην προγεγραφέναι τὸ κατάστασις,
<br class="lb"/>ἀλλ’ ἴσως ἐκείνους, ὅσοι καὶ τοὺς χαρακτῆρας ἐπὶ τῷ τέλει
<br class="lb"/>τῶν κατὰ τοὺς ἀῤῥώστους διηγήσεως ἔγραψαν. ἀλλὰ ταῦτα
<br class="lb"/>μὲν ὅπως ἂν ἔχῃ, βλάβην ἢ ὠφέλειαν οὐδεμίαν <span class="milestone">256</span>
<br class="lb"/>εἰς πρόγνωσιν ἢ θεραπείαν φέρει. τρεπώμεθα δ’ ἐπὶ τὴν
<br class="lb"/>ἐξήγησιν ἐκείνων, ἐν οἷς ὠφέλειά τίς ἐστιν. ἔτος νότιον,
<br class="lb"/>ἔπομβρον, ἄπνοια διὰ τέλεος. ὁμοία τῇδε τῇ καταστάσει
<br class="lb"/>καὶ ἡ ἐν ἀρχῇ τοῦ δευτέρου τῶν ἐπιδημιῶν ἐστι, κατὰ
<br class="lb"/>τήνδε τὴν τάξιν εἰρημένη. ἄνθρακες ἐν Κρανῶνι θερινοὶ,
<br class="lb"/>ὗεν ἐν καύμασιν ὕδατι λάβρῳ διόλου, ἐγίνετο μᾶλλον νότῳ.
<br class="lb"/>διαφέρουσι δ’ ἀλλήλων αἱ καταστάσεις, ὅτι τε δι’ ὅλου τοῦ
<br class="lb"/>ἔτους ἐνταῦθά φησι γεγονέναι τοῦ περιέχοντος ἡμᾶς ἀέρος
<br class="lb"/>κρᾶσιν, ἐν δὲ τῷ δευτέρῳ κατὰ τὸ θέρος μόνον· ὅτι τε
<br class="lb"/>προσέγραψε νῦν, ἄπνοια διὰ τέλεος, ὅπερ οὐ προσέγραψεν
<br class="lb"/>ἐκεῖ. λογίσαιτο δ’ ἄν τις ἐκ τοῦ προσγράψαι κατ’


<a class="pb" href="#pb650" id="pb650">[p. 650]</a>


ἐκεῖνο τὸ βιβλίον, ἐγίνοντο μᾶλλον νότῳ, τοιοῦτόν τι δηλοῦσθαι.
<br class="lb"/>καὶ γὰρ οὖν κᾀνταῦθα νότιόν τε ἅμα καὶ ἄπνουν
<br class="lb"/>ἔφη γεγονέναι ὅλον τὸ ἔτος, ὡς δυνατόν ἐστιν ἄπνουν τε
<br class="lb"/>ἅμα καὶ βόρειον εἶναί τε καὶ λέγεσθαι τὸ ὅλον ἔτος, οὕτως
<br class="lb"/>ἡμῶν ἀκουόντων, διορισθήσεται γὰρ ὀλίγον ὕστερον τοῦτο.
<br class="lb"/>ἀναμνησθῶμεν δ’ ὅτι πολλὰς ἐν τῷ περιέχοντι κράσεις
<br class="lb"/>ἑοράκαμεν ἠρεμίαν καὶ νηνεμίαν ἐχούσας, οὐ μὴν ὁμοίως
<br class="lb"/>ἀλλήλαις, ἀλλὰ τὴν μέν τινα μαλακήν τε καὶ ὑγρὰν, τὴν δὲ
<br class="lb"/>ξηράν τε καί τι κρύους ἔχουσαν. αὕτη μὲν οὖν ἀκριβῶς
<br class="lb"/>αἴθριός ἐστιν, ἡ μαλακὴ δ’ ὁμιχλώδη τε ἔχει καὶ θολερὰν
<br class="lb"/>κατάστασιν καὶ νότιον, ἔσθ’ ὅτε καὶ νεφελῶν οὖσαν πλήρη,
<br class="lb"/>ἡ δ’ ἐναντία αὐτῇ βόρειος καὶ ὅτι μάλιστα μηδεμία φαίνοιτο
<br class="lb"/>κατὰ τὸν ἀέρα κίνησις, ἀλλ’ ἀκριβῶς εἴη τὸ καλούμενον
<br class="lb"/>νήνεμον. τὸν αὐτὸν γὰρ τρόπον ἔοικεν ἔχειν τὰ κατὰ τὸν
<br class="lb"/>ἀέρα τοῖς κατὰ θάλατταν. ὡς οὖν ἐν ἐκείνῃ διὰ παντὸς
<br class="lb"/>μέν ἐστι ῥεῦμα κατὰ τὸ βάθος μεῖζον ἢ μεῖον, οὐ φαίνεται
<br class="lb"/>δ’ ἐνίοτε σαφῶς διὰ σμικρότητα, πλὴν εἰ στενὸν εἴη


<a class="pb" href="#pb651" id="pb651">[p. 651]</a>


τὸ δεχόμενον αὐτὴν χωρίον, ὡς ἐν Χαλκίδι τε τῆς Εὐβοίας
<br class="lb"/>καὶ Μεσσήνῃ τῆς Σικελίας φαίνεται, κατὰ τὸν αὐτὸν λόγον
<br class="lb"/>ἐν τῷ περιέχοντι παντελὴς μὲν ἀκινησία καὶ στάσις ἔοικεν
<br class="lb"/>οὐδέποτε γίνεσθαι, λανθάνει δ’ ἐνίοτε διὰ σμικρότητα. καὶ
<br class="lb"/>νέφη δ’ ὁρῶμεν ἐν ταῖς τοιαύταις ἀπνοίαις πολλάκις ἑστάναι
<br class="lb"/>μὲν δοκοῦντα, κινούμενα δὲ κατ’ ἀλήθειαν. ὁρᾶται
<br class="lb"/>οὖν ὀλίγον ὕστερον ἐν ἑτέρᾳ χώρᾳ τοῦ περιέχοντος, ὅπερ
<br class="lb"/>οὐκ ἂν αὐτοῖς ἐγένετο μηδ’ ὅλως κινουμένοις. τοιαύτην
<br class="lb"/>οὖν τινα καὶ νῦν ἡγεῖσθαι χρὴ κατάστασιν ἐν ὅλῳ τῷ ἔτει
<br class="lb"/>γεγονέναι, τοσούτῳ διαφέρουσαν τῆς ἐν Κρανῶνι κατὰ τὸ
<br class="lb"/>δεύτερον βιβλίον εἰρημένης, ὅσῳ καὶ χρονιωτέρα. τό γε
<br class="lb"/>μὴν ἐν ἀμφοτέραις ταῖς καταστάσεσι κοινὸν πάθος σηπεδών
<br class="lb"/>ἐστι, κοινὴν ἔχουσα καὶ τὴν αἰτίαν, ὑγρότητα σὺν ἀπνοίᾳ.
<br class="lb"/>φαίνεται δὲ ἐξ ὕλης μὲν ὑγρᾶς πᾶσα γίνεσθαι σηπεδὼν, αἰτίας
<br class="lb"/>δὲ δραστικῆς, ἀλλοτρίου τε καὶ παρὰ φύσιν θερμοῦ,
<br class="lb"/>συνεπαύξεσθαι δ’ ὑπὸ τῆς ἀκινησίας. ὅτι μὲν οὖν οὐδὲν
<br class="lb"/>τῶν ἀκριβῶς ξηρῶν σήπεται πάντες ἐναργῶς ὁρῶμεν. οὐδὲ
<br class="lb"/>γὰρ λίθος, οὕτε κέραμος, οὔτε χρυσὸς, οὔτ’ ἄργυρος, οὔτε


<a class="pb" href="#pb652" id="pb652">[p. 652]</a>


χαλκὸς, οὔτ’ ἄλλο τι τοιοῦτον φαίνεται σηπόμενον. ὅτι δὲ
<br class="lb"/>καὶ τὰ φύσιν ἔχοντα σήπεσθαι διαμένοντα μέχρι πλείστου
<br class="lb"/>φαίνεται κατὰ τὰς ψυχρὰς κράσεις, οὐδὲ τοῦτ’ ἀγνοεῖ τις,
<br class="lb"/>ἔτι δὲ μᾶλλον ὅταν ῥιπίζηται τοιούτοις ἀνέμοις. ἀμέλει καὶ
<br class="lb"/>τὴν ἐσθῆτα συνεχῶς τινάσσουσιν οἱ ἄνθρωποι καὶ μάλισθ’
<br class="lb"/>ὅταν ὑγρὸν καὶ θερμὸν ᾖ τὸ περιέχον <span class="milestone">257</span>ὡς τῆς ἀκινησίας
<br class="lb"/>σηπούσης αὐτήν. οὕτως δὲ καὶ ἡ τῶν ἀρτηριῶν κίνησις
<br class="lb"/>ἐν τοῖς ζώοις ἄλλα τέ τινα χρηστὰ καὶ τὴν τοιαύτην
<br class="lb"/>ὠφέλειαν παρέχεται. λέγει δὲ καὶ αὐτὸς ὁ Ἱπποκράτης
<br class="lb"/>ἐν τοῖς ἀφορισμοῖς, ὡς ἐν τοῖς ἔμπροσθεν ἔφην, ἐν ταῖς
<br class="lb"/>ἐπομβρίαις γίνεσθαι σηπεδόνας. ὅτι μὲν οὖν ἀναγκαῖον
<br class="lb"/>ἦν σαπῆναι τὰς ἐν τοῖς σώμασιν ὑγρότητας ἐκ τούτων δῆλον.
<br class="lb"/>ἴδωμεν δ’ ἐφεξῆς ἕκαστον τῶν κατὰ μέρος ἀκολουθήσαντες
<br class="lb"/>αὐτοῦ ταῖς ῥήσεσιν.
</p>
                    </section>
                    <section id="body-1-2-3-3" class="div textpart section level5">
                      <blockquote class="quote lemma">Αὐχμῶν δὲ γενομένων τοὺς ὑπόπροσθεν χρόνους ἐπ’ ἐνιαυτὸν
<br class="lb"/>ἐν νοτίοισι περὶ ἀρκτοῦρον ὕδατα πολλά.</blockquote>
                      <a class="pb" href="#pb653" id="pb653">[p. 653]</a>
                      <p class="p autofirst"><span class="milestone">419</span>Ἔμαθες ἤδη κατὰ τὰς ἐν τῷ πρώτῳ γεγραμμένας
<br class="lb"/>καταστάσεις ὡς ἡ τοῦ περιέχοντος ὑπηλλάχθη κρᾶσις
<br class="lb"/>ἐκ τῆς ὑγιεινῆς τε καὶ κατὰ φύσιν αὐτῷ τάξεως. ἔμαθες
<br class="lb"/>δὲ καὶ ὁποία τίς ἐστιν ἡ κατάστασις ἥδε καὶ ὡς τέτταρες
<br class="lb"/>μὲν αὐτῆς εἰς τὸ παρὰ φύσιν ἁπλαῖ, τέτταρες δ’
<br class="lb"/>ἄλλαι σύνθετοι γίνονται μεταβολαί· ἁπλαῖ μὲν αἱ κατὰ
<br class="lb"/>θερμασίαν μόνην καὶ ψύξιν, ὑγρότητά τε καὶ ξηρότητα,
<br class="lb"/>σύνθετοι δ’ αἵ τε κατὰ θερμότητα καὶ ὑγρότητα, καὶ ψυχρότητα
<br class="lb"/>καὶ ξηρότητα, ψυχρότητα καὶ ὑγρότητα, θερμότητα
<br class="lb"/>καὶ ξηρότητα. νῦν οὖν ἀναμνησθεὶς ὧν ἔμαθες ἀκολούθει
<br class="lb"/>τῇ διηγήσει τῆς γενομένης καταστάσεως, εἰπόντος
<br class="lb"/>τοῦ Ἱπποκράτους, αὐχμῶν δὲ γενομένων τοὺς ὑπόπροσθεν
<br class="lb"/>χρόνους. εἶθ’ ἑξῆς τούτου μνησθέντος, ἐν νοτίοισι περὶ
<br class="lb"/>ἀρκτοῦρον ὕδατα πολλά. φαίνεται μὲν γὰρ ἤδη τῷ πρόσθεν
<br class="lb"/>ἐνιαυτῷ μὴ φυλαχθῆναι τοῦ περιέχοντος ἡμᾶς ἀέρος
<br class="lb"/>ἀκριβὴς ἡ κατὰ φύσιν κρᾶσις, οὐ μὴν ἐν ἐκείνῳ γε τῷ
<br class="lb"/>χρόνῳ γενέσθαι τι νόσημα τῶν ἐπιδημιῶν ὀνομαζομένων.
<br class="lb"/>καὶ γὰρ καὶ κατὰ τοὺς ἀφορισμοὺς ἔμαθες αὐτοῦ γράψαντος
<br class="lb"/>ὧδε. τῶν δὲ καταστάσεων τοῦ ἐνιαυτοῦ τὸ μὲν ὅλον


<a class="pb" href="#pb654" id="pb654">[p. 654]</a>


οἱ αὐχμοὶ τῶν ἐπομβρίων εἰσὶν ὑγιεινότεροι καὶ ἧσσον θανατώδεες.
<br class="lb"/>ἔτι δὲ μᾶλλον οὐδὲν ἐγένετο νόσημα τοιοῦτον,
<br class="lb"/>διότι κατὰ τὸ ξηρὸν μόνον ἐπεκράτησεν ἡ ἐκτροπὴ τῆς κράσεως,
<br class="lb"/>οὐδεμίαν τῆς ἑτέρας ἀντιθέσεως μεταβολὴν λαβούσης,
<br class="lb"/>ὡς ἤτοι θερμὸν ἢ ἄγαν ψυχρὸν ἀπεργασθῆναι τὸ περιέχον.
<br class="lb"/>ἀλλ’ ἥ γ’ ἐπὶ τοὐναντίον ἀθρόα μεταβολὴ περὶ τὴν ἐπιτολὴν
<br class="lb"/>τοῦ ἀρκτούρου φαίνεται γεγονυῖα. προηγεῖται δ’ αὕτη
<br class="lb"/>βραχὺ τῆς φθινοπωρινῆς ἰσημερίας. ὁποῖον δέ τι μετ’ αὐτὴν
<br class="lb"/>ἐγένετο τὸ φθινόπωρον, εἶτα ὁ χειμὼν καὶ μετ’ ἐκεῖνον
<br class="lb"/>αἱ ἐφεξῆς ὧραι, ταῖς ῥήσεσιν ἀκολουθήσαντες αὐτοῦ
<br class="lb"/>μαθησόμεθα.
</p>
                    </section>
                    <section id="body-1-2-3-4" class="div textpart section level5">
                      <blockquote class="quote lemma">Φθινόπωρον σκιῶδες, ἐπινέφελον, ὑδάτων πλήθεα, χειμὼν
<br class="lb"/>νότιος, ὑγρὸς, μαλακός.</blockquote>
                      <p class="p autofirst"><span class="milestone">258</span>Σκιῶδες εἶπεν ἐν ἴσῳ τῷ ζοφῶδες, ὅπερ σημαίνει
<br class="lb"/>τὸ μὴ λαμπρὸν, μηδὲ καθαρὸν μηδ’ ἀκριβῶς αἴθριον.


<a class="pb" href="#pb655" id="pb655">[p. 655]</a>


εἰώθασι γὰρ ἔτι καὶ νῦν οἱ κατὰ τὴν Ἀσίαν Ἕλληνες ὀνομάζειν
<br class="lb"/>σκιώδη τε καὶ σκιαρὰ πάντα τὰ πρὸς τὸ μέλαν
<br class="lb"/>ἐκτρεπόμενα. τοῖς τοιούτοις δὲ καὶ τὸ ζοφῶδες ἐπιφέρουσιν
<br class="lb"/>ὄνομα καὶ τὸ φαιὸν ἐγγὺς τοῦ μέλανος ὄν. εὔδηλον δ’ ὅτι
<br class="lb"/>τοιοῦτος ὁ ἀὴρ οὐκ ἂν γένοιτο χωρὶς τοῦ νέφη πολλὰ καὶ
<br class="lb"/>ταῦτ’ ἔχειν μὴ λαμπρά. περιείχετο μὲν οὖν δυνάμει κατὰ
<br class="lb"/>τὸ σκιῶδες καὶ τὸ ἐπινέφελον. ἀλλ’ ἔμαθες οὐ μόνον Ἱπποκράτει
<br class="lb"/>τῷ τοιούτῳ τρόπῳ τῆς ἑρμηνείας χρῆσθαι οἰκεῖον
<br class="lb"/>εἶναι, ἀλλὰ καὶ πλείστοις τῶν ἄλλων. ἐπιφέρει δὲ χειμὼν
<br class="lb"/>νότιος ὑγρὸς μαλακός. ἔνιοι τὸν νότον οἴονται διὰ παντὸς
<br class="lb"/>ὑγρὸν εἶναι, τὸ δ’ οὐχ οὕτως ἔχει. φαίνεται γὰρ ἐνίοτε ξηρὸς
<br class="lb"/>γινόμενος ὃν προσαγορεύουσιν οἱ ἰδιῶται λευκόνοτον
<br class="lb"/>καὶ ὁ ποιητὴς λέγει·</p>
                      <div class="l">αὐτὰρ ἐγὼ ζεφύροιο καὶ ἀργέσταο νότοιο.</div>
                      <p class="p autofirst">τὸν γὰρ καθαρὸν νότον, ὃν χωρὶς ὄμβρων ἴσμεν γινόμενον,
<br class="lb"/>οὕτως ὠνόμασεν. ἀλλὰ κᾀν τῷ πρώτῳ τῶν ἐπιδημιῶν ὁ Ἱπποκράτης


<a class="pb" href="#pb656" id="pb656">[p. 656]</a>


ἐπὶ τῆς πρώτης καταστάσεως ἔφη· γινομένης δὲ
<br class="lb"/>τῆς ἀγωγῆς ὅλης ἐπὶ τὰ νότια καὶ μετ’ αὐχμῶν. ὁ μὲν
<br class="lb"/>οὖν τοιοῦτος νότος ἐνίοτε μὲν καὶ σφοδρὸς γίνεται, σαφῆ
<br class="lb"/>δ’ οὖν ἀεὶ τὴν κίνησιν ἔχει. μαλθακὸς δ’ ἄλλος ἐστὶ νότος,
<br class="lb"/>ὃς ἀναίσθητον ἔχει τὴν κίνησιν ἐν τῷ περιέχοντι καὶ κατὰ
<br class="lb"/>τὰ νέφη. καὶ τοίνυν θερμὸς μὲν οὗτός ἐστι διὰ παντὸς, ὁ
<br class="lb"/>δὲ λευκόνοτος ἐνίοτε φαίνεται ψυχρός.
</p>
                    </section>
                    <section id="body-1-2-3-5" class="div textpart section level5">
                      <blockquote class="quote lemma">Μετὰ δὲ ἡλίου τροπὰς ὕστερον πολλῷ πλησίον ἰσημερίης,
<br class="lb"/>ὀπισθοχειμῶνες καὶ ἤδη περὶ ἰσημερίην βόρεια χιονώδεα
<br class="lb"/>χρόνον οὐ πολύν.</blockquote>
                      <p class="p autofirst">Τῆς ἐναντίας καταστάσεως μέρος τι τοῦτο παρενέπεσεν,
<br class="lb"/>ὡς αὐτὸς εἶπεν οὐκ ἐπὶ πολὺν χρόνον.
</p>
                    </section>
                    <section id="body-1-2-3-6" class="div textpart section level5">
                      <blockquote class="quote lemma">Ἦρ πάλιν νότιον, ἄπνουν, ὕδατα πολλὰ διὰ τέλεος ἄχρι
<br class="lb"/>κυνός.</blockquote>
                      <a class="pb" href="#pb657" id="pb657">[p. 657]</a>
                      <p class="p autofirst">Ἐδήλωσέ σοι χειμῶνα τὸ ἁπλοῦν ἐν τῷ γράψαι νῦν,
<br class="lb"/>ἔαρ πάλιν νότιον ἄπνουν. τὸ γὰρ πάλιν ἔνδειξιν ἔχει τῆς
<br class="lb"/>μεταξὺ παρεμπεσούσης ἐναντίας καταστάσεως αὖθις ἐπὶ τὴν
<br class="lb"/>αὐτὴν κρᾶσιν ἐπανελθεῖν τὴν περὶ ἀέρα κατάστασιν.
</p>
                    </section>
                    <section id="body-1-2-3-7" class="div textpart section level5">
                      <blockquote class="quote lemma"><span class="milestone">259</span>Θέρος αἴθριον, θερμὸν, πνίγεα μεγάλα, ἐτησίαι μικραὶ
<br class="lb"/>διεσπασμένως ἔπνευσαν.</blockquote>
                      <p class="p autofirst">Τὸ μαλθακὸν τοῦ χειμῶνος καὶ τὸ ἄπνουν τοῦ ἦρος
<br class="lb"/>ἐκ ταὐτοῦ γένους ἐστὶ τοῦ θέρους πνιγώδους. φύσει γὰρ
<br class="lb"/>οὔσης ἀεὶ τῆς θερινῆς ὥρας θερμῆς, ὅταν ἄπνοια προσγένηται,
<br class="lb"/>πνὶξ ἐξ ἀνάγκης ἕπεται. γίνεται δὲ τοῦτο μήτε
<br class="lb"/>τῶν προδρόμων καλουμένων πνευσάντων μήτε τῶν ἑπομένων
<br class="lb"/>αὐτοῖς, οὓς καλοῦσιν ἐτησίας. διορίζει δ’ αὐτοὺς καὶ
<br class="lb"/>ἡ τοῦ κυνὸς ἐπιτολὴ. καὶ αὐτὸς δ’ ὁ Ἱπποκράτης προσέγραψεν,
<br class="lb"/>ἐτησίαι σμικραὶ διεσπασμένως ἔπνευσαν.
</p>
                    </section>
                    <a class="pb" href="#pb658" id="pb658">[p. 658]</a>
                    <section id="body-1-2-3-8" class="div textpart section level5">
                      <blockquote class="quote lemma">Πάλιν δὲ περὶ ἀρκτοῦρον ἐν βορείοισιν ὕδατα πολλά.</blockquote>
                      <p class="p autofirst">Τὸ πάλιν ἐπὶ τὸ πλῆθος τῶν ὑδάτων, οὐκ ἐπὶ τὰ βόρεια
<br class="lb"/>τὴν ἀναφορὰν ἔχει. πλῆθος μὲν γὰρ ὑδάτων ἐγένετο
<br class="lb"/>κατὰ τὴν ἔμπροσθεν ἐπιτολὴν ἀρκτούρου καὶ πολλάκις ἐν
<br class="lb"/>τῷ μετὰ ταῦτα χρόνῳ, βόρεια δ’ ὀλιγάκις.
</p>
                    </section>
                    <section id="body-1-2-3-9" class="div textpart section level5">
                      <blockquote class="quote lemma">Γενομένου δὲ τοῦ ἔτεος νοτίου καὶ ὑγροῦ καὶ μαλθακοῦ
<br class="lb"/>κατὰ μὲν τὸν χειμῶνα διῆγον ὑγιεινῶς, πλὴν τῶν φθινωδέων,
<br class="lb"/>περὶ ὧν γεγράψεται.</blockquote>
                      <p class="p autofirst">Διὰ δὲ τὸ βραχέα παντελῶς γεγενῆσθαι τοιαῦτα βόρεια,
<br class="lb"/>τὴν ὅλην κατάστασιν ἀπὸ τῶν κρατησάντων ἐν αὐτῇ,
<br class="lb"/>προσηγόρευσεν ὑγρὰν καὶ νότιον, ὅτι δὲ τὴν ἄπνουν καὶ
<br class="lb"/>θερμὴν ὀνομάζει μαλθακὴν, ἔμπροσθεν ἔμαθες. ἀλλ’ ἥ γε
<br class="lb"/>τοιαύτη κατάστασις οὐδὲν οὐδέπω μέγα τοὺς ἀνθρώπους


<a class="pb" href="#pb659" id="pb659">[p. 659]</a>


ἔβλαψε, καίτοι γ΄ ἐξαιφνίδιος γινομένη, διὰ τὴν τοῦ προγεγονότος
<br class="lb"/>ἔτους αὐχμηροῦ κρᾶσιν. ἤρξαντο μέντοι τισὶ διαθέσεις
<br class="lb"/>φθινώδεις, ὅσοι δηλονότι παθεῖν ἦσαν ἐπιτήδειοι
<br class="lb"/>τὸ πάθος τοῦτο, καὶ γράψαι γε αὐτὸς τὰ κατ’ αὐτοὺς ἐπαγγέλλεται
<br class="lb"/>ἐν τοῖς ἐφεξῆς.
</p>
                    </section>
                    <section id="body-1-2-3-10" class="div textpart section level5">
                      <blockquote class="quote lemma"><span class="milestone">260</span>Πρὸ δὲ τοῦ ἦρος ἅμα τοῖσι γενομένοισι ψύχεσιν,
<br class="lb"/>ἐρυσιπέλατα πολλὰ, τοῖσι μὲν μετὰ προφάσιος, τοῖσι δ’
<br class="lb"/>οὔ. κακοήθεα πολλοὺς ἔκτεινε.</blockquote>
                      <p class="p autofirst">Ὑπὸ χολώδους ῥεύματος ἔμαθες γίνεσθαι τὸ ἐρυσίπελας,
<br class="lb"/>οὐ μὴν ἀεί γε μοχθηροῦ καὶ σηπεδονώδους ὄντος αὐτοῦ.
<br class="lb"/>τοὐναντίον γὰρ ἅπαν ὅταν ἐπιεικὲς ᾖ τὸ ῥεῦμα τὴν
<br class="lb"/>κατὰ φύσιν ἐν ἡμῖν γενομένην ἔχον ὠχρὰν χολὴν, ἐρυσιπέλατα
<br class="lb"/>μὲν εἴωθεν ἐργάζεσθαι, βλάβην δ’ οὐδεμίαν ἐπιφέρειν
<br class="lb"/>ἐξ αὐτῶν, ὅταν γ΄ ὀρθῶς τις αὐτὰ μεταχειρίζηται. οὐ μὴν
<br class="lb"/>νῦν γε τοιοῦτος ἦν ὁ γεννήσας χυμὸς τὸ ἐρυσίπελας, ἀλλὰ


<a class="pb" href="#pb660" id="pb660">[p. 660]</a>


καὶ κακοήθης καὶ διαβρωτικὸς καὶ σηπτικὸς, ἐπὶ τῇ <span class="milestone">420</span>
<br class="lb"/>πλεονεξίᾳ τῆς ὑγρᾶς ἀπνοίας γεννηθεὶς ἐκείνοις μάλιστα τῶν
<br class="lb"/>ἀνθρώπων, ὅσοι φύσει τε χολωδέστεροι τῶν ἄλλων ἦσαν ἥ
<br class="lb"/>τε δίαιτα χολώδης μᾶλλον αὐτοῖς ἤθροιζε χυμόν. αἱ γάρ
<br class="lb"/>τοι διαφοραὶ τῶν νοσημάτων ἐπὶ μὲν τῇ τοῦ περιέχοντος
<br class="lb"/>ἡμᾶς ἀέρος κράσει γίνονται, διὰ τὴν ἑκάστου φύσιν τε καὶ
<br class="lb"/>δίαιταν, ἣν ὑγιαίνων διαιτᾶται. λέγω δὲ δίαιταν οὐ τὴν
<br class="lb"/>ἐν τοῖς ἐσθιομένοις τε καὶ πινομένοις μόνον, ἀλλὰ καὶ πᾶσι
<br class="lb"/>τοῖς ἄλλοις, οἷον ἀργίαις, γυμνασίοις, λουτροῖς, ἀφροδισίοις,
<br class="lb"/>ὕπνοις, ἀγρυπνίαις, ἅπασί τε τοῖς ὁπωσοῦν γινομένοις κατὰ
<br class="lb"/>τὰ τῶν ἀνθρώπων σώματα.
</p>
                    </section>
                    <section id="body-1-2-3-11" class="div textpart section level5">
                      <blockquote class="quote lemma">Πολλοὶ φάρυγγας ἐπόνεσαν, φωναὶ κακούμεναι.</blockquote>
                      <p class="p autofirst">Οἷς εὐπλήρωτος ἦν ἡ κεφαλὴ φύσει, τούτοις νῦν ἐμπλησθεῖσα
<br class="lb"/>περιουσίας χυμῶν, ἤρξατο καταπέμπειν εἰς πνεύμονά
<br class="lb"/>τε καὶ γαστέρα ῥεύματα διὰ τῆς φάρυγγος. εἰκότως


<a class="pb" href="#pb661" id="pb661">[p. 661]</a>


δὲ καὶ τὰς φωνὰς ἔφη κακοῦσθαι τοῖς τοιούτοις. ὁρᾶται
<br class="lb"/>γὰρ καὶ τοῦτο συνεχῶς γινόμενον ἐπὶ κατάῤῥοις, ὅταν ἱκανῶς
<br class="lb"/>διαβρέξωσι τὰ περὶ τὴν φάρυγγα καὶ τὸν λάρυγγα
<br class="lb"/>χωρία.
</p>
                    </section>
                    <section id="body-1-2-3-12" class="div textpart section level5">
                      <blockquote class="quote lemma">Καῦσοι φρενιτικοί.</blockquote>
                      <p class="p autofirst"><span class="milestone">261</span>Καῦσοι μὲν ἐγένοντο τῆς χολώδους περιουσίας
<br class="lb"/>κατασκηπτούσης εἰς ἧπάρ τε καὶ γαστέρα· φρενιτικοὶ
<br class="lb"/>δ’ ἐπὶ κεφαλὴν ἀναφερομένης.
</p>
                    </section>
                    <section id="body-1-2-3-13" class="div textpart section level5">
                      <blockquote class="quote lemma">Στόματα ἀφθώδεα, αἰδοίοις φύματα, ὀφθαλμίαι, ἄνθρακες.</blockquote>
                      <p class="p autofirst">Τούτων ἕκαστον τῶν παθῶν γίνεται μὲν καὶ συνήθως
<br class="lb"/>ἄνευ κακοηθείας, ὡς ἐπὶ τῶν ἐρυσιπελάτων ὀλίγον ἔμπροσθεν
<br class="lb"/>εἴρηται. γίνεται δὲ καὶ κακοήθως ὥσπερ νῦν,


<a class="pb" href="#pb662" id="pb662">[p. 662]</a>


ἐπεὶ σηπεδονώδης ἦν ὁ πλεονάζων χυμός. ἐπὶ πάντων οὖν
<br class="lb"/>ὧν καταλέγει νοσημάτων, ἀεὶ τούτου μοι μέμνησο καὶ μήτ’
<br class="lb"/>ἄφθας ἄκουε γεγονέναι τοῖς πάσχουσι μήτ’ ἄλλο τι πάθημα
<br class="lb"/>κατὰ τὸν συνήθη τρόπον, ἀλλὰ μετὰ τοῦ σήπεσθαι τὰ
<br class="lb"/>μόρια. μέμνησο δὲ καὶ τοῦ κοινοῦ λόγου τοῦδε, τὸν σηπεδονώδη
<br class="lb"/>χυμὸν ὑπὸ τῆς αὐτῆς καταστάσεως ἅπασι γεννηθέντα
<br class="lb"/>καταλαμβάνειν οὐ τὰ αὐτὰ μόρια, διὰ τὸ μηδὲ φύσει
<br class="lb"/>πᾶσιν ὡσαύτως ἔχειν ἐν τῇ τοιαύτῃ διαθέσει τὸ πᾶν,
<br class="lb"/>ἀλλ’ ἄλλων ἄλλο ἀσθενέστερον. αἱ μὲν οὖν ἄφθαι κατὰ
<br class="lb"/>τὸ στόμα γίνονται συνεχῶς τοῖς παιδίοις, ἕλκωσις ἐπιπολῆς
<br class="lb"/>οὖσαι, διότι τε μαλακώτατα τὰ μόρια πάντ’ ἐστὶν αὐτῶν
<br class="lb"/>καὶ οἷον βρυώδη καὶ πρὸς τούτοις ἔτι τὸ στόμα παντάπασιν
<br class="lb"/>ἄηθες ὁμιλίας ἐδεσμάτων τε καὶ πομάτων ὅταν οὖν τὸ
<br class="lb"/>γάλα τῆς τιτθῆς ἔχῃ τινὰ δριμύτητα, τὰς ἄφθας ἐργάζεται
<br class="lb"/>παυομένας ῥᾳδίως, ἐὰν μετρίως στύφῃ τις τὸ στόμα τοῦ
<br class="lb"/>βρέφους. ὅταν δέ τις ἐπιῤῥυῇ μοχθηρὸς χυμὸς, ἀεὶ κακοήθεις
<br class="lb"/>ἄφθαι συνίστανται. τὸ δὲ τῶν ἀνθράκων πάθος
<br class="lb"/>ἀεὶ κινδυνῶδές ἐστιν, ὡς ἂν ὑπὸ μοχθηρῶν γινόμενον χυμῶν,


<a class="pb" href="#pb663" id="pb663">[p. 663]</a>


ὥστε καὶ νῦν εὔλογον ἦν ὀλεθριώτατον αὐτὸ γενέσθαι,
<br class="lb"/>προσλαβὸν τῇ συμφύτῳ κακοηθείᾳ τὴν ἐκ τῆς καταστάσεως.
<br class="lb"/>εἴρηται δ’ ἱκανῶς περὶ τῆς τοῦδε τοῦ πάθους γενέσεως,
<br class="lb"/>ἡνίκ’ ἐξηγούμην τὴν ἀρχὴν τοῦ δευτέρου τῶν ἐπιδημιῶν.
<br class="lb"/>τὰ δ’ ἄλλα τῆς ῥήσεως δῆλα.
</p>
                    </section>
                    <section id="body-1-2-3-14" class="div textpart section level5">
                      <blockquote class="quote lemma">Κοιλίαι ταραχώδεες, ἀπόσιτοι.</blockquote>
                      <p class="p autofirst">Τοῦ καταῤῥυέντος ἐκ τῆς κεφαλῆς εἰς τὴν φάρυγγα
<br class="lb"/>μοχθηροῦ χυμοῦ, τὸ μὲν εἰς τὸν πνεύμονα χωρῆσαν τὰς
<br class="lb"/>φθινώδεις ἐργάσατο διαθέσεις, τὸ δ’ εἰς τὴν κοιλίην ἐνεχθὲν
<br class="lb"/>ὑπιὸν κάτω μετὰ δήξεως ἐκτάραξιν αὐτῆς ἐποιεῖτο.
<br class="lb"/>ὅπερ ἐδήλωσε, κοιλίαι ταραχώδεες. ἐν δὲ τῇ διόδῳ τὴν
<br class="lb"/>ὀρεκτικὴν τῶν σιτίων δύναμιν ἐκάκωσε τῆς γαστρὸς κᾀντεῦθεν
<br class="lb"/>ἀποσιτίαι.
</p>
                    </section>
                    <a class="pb" href="#pb664" id="pb664">[p. 664]</a>
                    <section id="body-1-2-3-15" class="div textpart section level5">
                      <blockquote class="quote lemma"><span class="milestone">262</span>Διψώδεες οἱ μὲν, οἱ δ’ οὔ.</blockquote>
                      <p class="p autofirst">Διὰ πλείους αἰτίας εἰκὸς ἦν οὔτ’ ἀδίψους ἅπαντας
<br class="lb"/>οὔτε διψώδεις γενέσθαι. φαίνεται μὲν γὰρ ὑγρότης ἠθροισμένη
<br class="lb"/>σηπεδονώδης ἅπασιν, οὐ μὴν ἴση γε τὸ πλῆθος ἢ
<br class="lb"/>ὁμοίως μοχθηρά. τινὰς μὲν οὖν ἀδίψους εἶναι δυνατὸν,
<br class="lb"/>ὥσπερ καὶ τοὺς ἀποσίτους ἐπὶ τῇ βλάβῃ τῆς ὀρεκτικῆς τῶν
<br class="lb"/>πομάτων δυνάμεως. εὔδηλον δ’ ὅτι κακίστην οὗτοι διάθεσιν
<br class="lb"/>ἴσχον, μήτε κακοήθη αὐτοῖς συῤῥεῖν ὑγρότητα, ὡς μετρίως
<br class="lb"/>διψῇν. ἄλλους δὲ διψώδεις εἶναι, συῤῥεούσης εἰς τὴν
<br class="lb"/>γαστέρα τῆς κακοχυμίας, μηδέπω τὸ στόμα αὐτῆς βεβλαφυίας
<br class="lb"/>ἄχρι τοσούτου, ὡς διεφθάρθαι τὴν ὀρεκτικὴν τῶν
<br class="lb"/>πομάτων δύναμιν.
</p>
                    </section>
                    <section id="body-1-2-3-16" class="div textpart section level5">
                      <blockquote class="quote lemma">Οὖρα ταραχώδεα, πολλὰ, κακά.</blockquote>
                      <a class="pb" href="#pb665" id="pb665">[p. 665]</a>
                      <p class="p autofirst">Τὰ μὲν οὖρα ταραχώδη γεγονέναι κατὰ τὸν αὐτὸν τρόπον
<br class="lb"/>ἄκουε καθ’ ὃν ὀλίγον ἔμπροσθεν ἤκουες αὐτοῦ κοιλίαι
<br class="lb"/>ταραχώδεες εἰπόντος. ὅσοις γὰρ ἔῤῥεψεν ἐπὶ νεφροὺς ἡ
<br class="lb"/>κακοχυμία, τούτοις ἀναγκαῖον ἦν οὖρα ταραχώδεα γίνεσθαι,
<br class="lb"/>τουτέστι μετὰ δήξεως καὶ πόνων διεξόντα. τὸ δ’ ἐφεξῆς
<br class="lb"/>αὐτῷ γεγραμμένον, πολλὰ, κακὰ, δυνατὸν μέν ἐστι καὶ περὶ
<br class="lb"/>τῶν οὔρων εἰρῆσθαι, δυνατὸν δὲ καὶ αὐτὸ καθ’ ἑαυτὸ, δι’
<br class="lb"/>ἑνὸς λόγου τοῦδε, πλῆθός τι συμπτωμάτων μοχθηρῶν ἐνδεικνυμένου
<br class="lb"/>γενέσθαι τοῖς τότε νοσοῦσι.
</p>
                    </section>
                    <section id="body-1-2-3-17" class="div textpart section level5">
                      <blockquote class="quote lemma">Κωματώδεες ἐπὶ πολὺ καὶ πάλιν ἄγρυπνοι.</blockquote>
                      <p class="p autofirst">Τὸ μὲν ἄμικτον ἀγρυπνίᾳ κῶμα δι’ ὑγρότητα καὶ
<br class="lb"/>ψύξιν ἔμαθες ἐγκεφάλου γίνεσθαι· τὴν δ’ ἄμικτον ἀγρυπνίαν
<br class="lb"/>κώματι διὰ ξηρότητα καὶ θερμότητα. νῦν οὖν αὐξηθέντων
<br class="lb"/>τῶν χυμῶν, ὑγρότητα μὲν ἐπιπολοῦσαν ἐχόντων, οὐ
<br class="lb"/>μὲν δή γε δριμεῖαν ἅπασαν. ἡ μὲν ὑγρότης τὴν κωματώδη


<a class="pb" href="#pb666" id="pb666">[p. 666]</a>


διάθεσιν, ἡ δ’ ἐκ τοῦ σήπεσθαι δριμύτης τὴν ἀγρυπνίαν
<br class="lb"/>εἰργάσατο, τῶν ἐναντίων συμπτωμάτων ἐπ’ ἐναντίοις αἰτίοις
<br class="lb"/>εὐλόγως γινομένων.
</p>
                    </section>
                    <section id="body-1-2-3-18" class="div textpart section level5">
                      <blockquote class="quote lemma"><span class="milestone">263</span>Ἀκρισίαι πολλαί· τὰ δὲ δύσκριτα.</blockquote>
                      <p class="p autofirst">Διὰ τὴν κακοχυμίαν ἔνια μὲν τῶν νοσημάτων οὐδ’
<br class="lb"/>ὅλως ἐκρίνετο, τινὰ δὲ μοχθηρῶς.
</p>
                    </section>
                    <section id="body-1-2-3-19" class="div textpart section level5">
                      <blockquote class="quote lemma">Ὕδρωπες.</blockquote>
                      <p class="p autofirst">Καὶ τοῦτο τὸ πάθημα γίνεσθαί φησιν ἐνίοις ἐκ τῆς
<br class="lb"/>περιουσίας τῶν μοχθηρῶν ὑγρῶν. ἅπαν γὰρ αὕτη νόσημα
<br class="lb"/>δύναται γεννᾶν ἄλλο κατ’ ἄλλο σῶμα, παρά τε τὰς φυσικὰς
<br class="lb"/>αὐτῶν διαφορὰς καὶ τὴν τῆς διαίτης ἀνομοιότητα, καθάπερ
<br class="lb"/>ὀλίγον ἔμπροσθεν εἴρηται.
</p>
                    </section>
                    <a class="pb" href="#pb667" id="pb667">[p. 667]</a>
                    <section id="body-1-2-3-20" class="div textpart section level5">
                      <blockquote class="quote lemma">Φθινώδεες πολλοί.</blockquote>
                      <p class="p autofirst"><span class="milestone">421</span>Λέλεκταί μοι καὶ πρόσθεν ὡς τὸ καταῤῥυὲν
<br class="lb"/>ἐκ τῆς κεφαλῆς εἰς τὴν φάρυγγα διὰ τοῦ λάρυγγος εἰς τὴν
<br class="lb"/>τραχεῖαν ἀρτηρίαν καὶ τὸν πνεύμονα ἀφικόμενον τὰς τοιαύτας
<br class="lb"/>διαθέσεις εἰργάσατο.
</p>
                    </section>
                    <section id="body-1-2-3-21" class="div textpart section level5">
                      <blockquote class="quote lemma">Τὰ μὲν ἐπιδημήσαντα νοσήματα ταῦτα.</blockquote>
                      <p class="p autofirst">Τῶν ἐπιδημιῶν νοσημάτων ἕν τι καὶ τὸ λοιμῶδές
<br class="lb"/>ἐστιν, ὡς κᾀν τῷ περὶ διαίτης ὀξέων ἐλέγετο. ὅταν γὰρ
<br class="lb"/>μὴ λοιμώδεος νόσου τρόπος τις κοινὸς ἐπιδημήσῃ, ἀλλὰ
<br class="lb"/>σποράδες ἔωσιν αἱ νοῦσοι. οὐ γὰρ δὴ νοσήματός γέ τινος
<br class="lb"/>ὄνομά ἐστιν ἐπίδημον ἢ λοιμῶδες, ἀλλ’ ὅ τί περ ἂν πολλοῖς
<br class="lb"/>ἐν ἑνὶ γένηται χωρίῳ, τοῦτο ἐπίδημον ὀνομάζεται. προσελθόντος
<br class="lb"/>δ’ αὐτῷ τοῦ πολλοὺς ἀναιρεῖν, λοιμὸς γίνεται.
</p>
                    </section>
                    <a class="pb" href="#pb668" id="pb668">[p. 668]</a>
                    <section id="body-1-2-3-22" class="div textpart section level5">
                      <blockquote class="quote lemma"><span class="milestone">264</span>Ἑκάστου δὲ τῶν ὑπογεγραμμένων ἰδεῶν ἦσαν οἱ
<br class="lb"/>κάμνοντες καὶ θνήσκοντες πολλοὶ, συνέπιπτε δ’ ἐφ’ ἑκάστοισι
<br class="lb"/>τούτων ὧδε.</blockquote>
                      <p class="p autofirst">Ἐκ μὲν τοῦ φάναι καὶ ἔθνησκον πολλοὶ, λοιμώδη τὰ
<br class="lb"/>ἐπιδημήσαντα νοσήματα γεγονέναι δηλοῖ, πολυειδῶν δὲ αὐτῶν
<br class="lb"/>γενομένων, ὑπὲρ ἑκάστου κατὰ μόνας εἰπεῖν ἐπαγγέλλεται
<br class="lb"/>διὰ τῶν ἐφεξῆς.
</p>
                    </section>
                    <section id="body-1-2-3-23" class="div textpart section level5">
                      <blockquote class="quote lemma">Πολλοῖς μὲν τὸ ἐρυσίπελας μετὰ προφάσιος ἐπὶ τοῖσι τυχοῦσι
<br class="lb"/>καὶ πάνυ ἐπὶ σμικροῖσι τρωματίοισιν ἐφ’ ὅλῳ τῷ
<br class="lb"/>σώματι, μάλιστα δὲ τοῖς περὶ ἑξήκοντα ἔτεα περὶ κεφαλὴν,
<br class="lb"/>εἰ καὶ σμικρὸν ἀμεληθείη. πολλοῖσι δὲ καὶ ἐν
<br class="lb"/>θεραπείαις ἐοῦσι μεγάλαι φλεγμοναὶ ἐγίνοντο καὶ τὸ ἐρυσίπελας
<br class="lb"/>πολὺ ταχὺ πάντοθεν ἐπενέμετο.</blockquote>
                      <a class="pb" href="#pb669" id="pb669">[p. 669]</a>
                      <p class="p autofirst">Οὗ πρώτου πάντως ἐμνημόνευσε πάθους, εἰκότως καὶ
<br class="lb"/>νῦν πρώτου γράφει τὰς κατὰ μέρος διαφοράς. ἐνίοις μὲν
<br class="lb"/>αὐτὸ γίνεσθαι λέγων ἐπὶ μικραῖς ἀφορμαῖς, ἃς προφάσεις
<br class="lb"/>ὠνόμασεν, ἐνίοις δ’ ἐν θεραπείαις οὖσι μεγάλας τε φλεγμονὰς
<br class="lb"/>ἀκολουθῆσαι, ὡς νενόμενον ἐπὶ πολὺ τὸ ἐρυσίπελας.
<br class="lb"/>τοῖς πλείοσι δὲ περὶ τὴν κεφαλὴν τοῦτο συμβῆναι, διὰ τὸ
<br class="lb"/>πληρωθῆναι μάλιστα ταύτην ἐν ταῖς νοτίοις τε καὶ θερμαῖς
<br class="lb"/>ἀπνοίαις. τὸ δὲ τοῖς ἑξηκονταετέσιν αὐτὸ γενέσθαι μᾶλλον
<br class="lb"/>αἰτίαν ἔχει τήνδε. τὸ περιϊστάμενον ἔξωθεν παρὰ φύσιν
<br class="lb"/>θερμὸν αἴτιον ἐγένετο τοῦ σαπῆναι τοὺς ἐν τῷ σώματι
<br class="lb"/>χυμοὺς, ὡς τό γ’ ἐν ἡμῖν θερμὸν, ὅταν ἀκριβῶς φυλάττῃ
<br class="lb"/>τὴν κατὰ φύσιν ἑαυτοῦ κρᾶσιν, αἷμα τῶν ἄλλων χυμῶν
<br class="lb"/>ἐργάζεται πλέον, ὅταν δ’ ἐπὶ τὸ πυρωδέστερον ἐκτραπῇ, τὴν
<br class="lb"/>ὠχράν τε καὶ ξανθὴν χολήν. τὸ δ’ ἔξωθεν θερμὸν αἴτιόν
<br class="lb"/>ἐστι σηπεδόνος χυμῶν. ὕλη μὲν γάρ ἐστιν ἡ ὑγρότης, αἰτία
<br class="lb"/>δὲ δραστικὴ τὸ παρὰ φύσιν θερμόν. οἱ τοίνυν γέροντες
<br class="lb"/>ὑγρότητας μὲν ἀθροίζοντες ἀεὶ περιττὰς, διὰ τὴν ἀσθένειαν
<br class="lb"/>τῆς φύσεως, προσλαβόντες δὲ καὶ τὴν ἐκ τοῦ περιέχοντος


<a class="pb" href="#pb670" id="pb670">[p. 670]</a>


θερμότητα, διὰ τὴν γενομένην τότε κατάστασιν εὐαλωτότεροι
<br class="lb"/>τῶν νέων ἐγένοντο τῇ σηπεδονώδει φθορᾷ τῶν χυμῶν.
</p>
                    </section>
                    <section id="body-1-2-3-24" class="div textpart section level5">
                      <blockquote class="quote lemma"><span class="milestone">265</span>Τοῖσι μὲν οὖν πλείστοισιν αὐτέων ἀποστάσιες ἐς
<br class="lb"/>ἐμπυήματα ξυνέπιπτον, σαρκῶν τε καὶ ὀστέων καὶ νεύρων
<br class="lb"/>ἐκπτώματα μεγάλα.</blockquote>
                      <p class="p autofirst">Τὴν κακοήθειαν τοῦ πλεονάσαντος χυμοῦ διὰ τοῦ μεγέθους
<br class="lb"/>τῆς σήψεως συνέστηκε καὶ τοῖς εἰρημένοις ἐφεξῆς
<br class="lb"/>συνάπτων ἐρεῖ·
</p>
                    </section>
                    <section id="body-1-2-3-25" class="div textpart section level5">
                      <blockquote class="quote lemma">Ἦν δὲ καὶ τὸ ῥεῦμα συνιστάμενον, οὐ πύῳ ἴκελον, ἀλλὰ
<br class="lb"/>σηπεδών τις ἄλλη καὶ ῥεῦμα πολὺ καὶ ποικίλον.</blockquote>
                      <p class="p autofirst">Αὐτὸς ἐδήλωσέ σοι σαφῶς, ὅπερ ἤδη πολλάκις ἡμεῖς
<br class="lb"/>ἔμπροσθεν εἴπομεν, ὡς οἱ ἐν τῷ σώματι χυμοὶ διὰ τὴν


<a class="pb" href="#pb671" id="pb671">[p. 671]</a>


ὑγρότητά τε καὶ ἄπνοιαν τοῦ περιέχοντος ἐσήποντο, καὶ διὰ
<br class="lb"/>τοῦτο πῦον μὲν οὐκ ἐγεννᾶτο, διεσήπετο δ’ ὑπὸ τῶν μοχθηρῶν
<br class="lb"/>χυμῶν ὑγρῶν τὰ στερεά. ποικίλον δ’ εἶναι τὸ ῥεῦμα
<br class="lb"/>διὰ τὴν τῶν σηπομένων διαφθορὰν εὔλογον. ὑπὸ γὰρ κοινῆς
<br class="lb"/>αἰτίας τῆς σηπεδόνος ἕκαστον τῶν σηπομένων ἴδιον
<br class="lb"/>εἶδος ἴσχει τῆς διαφθορᾶς.
</p>
                    </section>
                    <section id="body-1-2-3-26" class="div textpart section level5">
                      <blockquote class="quote lemma">Οἷσι μὲν οὖν περὶ τὴν κεφαλὴν τούτων τι ξυμπίπτει γίνεσθαι,
<br class="lb"/>μάδισίς τε ὅλης τῆς κεφαλῆς ἐγίνετο καὶ τοῦ γενείου
<br class="lb"/>καὶ ὀστέων ψιλώματα καὶ κοπώματα καὶ πολλὰ ῥεύματα.
<br class="lb"/>ἐν πυρετοῖσι δὲ ταῦτα καὶ ἄνευ πυρετῶν· ἦν δὲ
<br class="lb"/>ταῦτα φοβερώτερα ἢ κακίω. οἷσι γὰρ εἰς ἐμπύημα ὁ
<br class="lb"/>τῶν τοιούτων ἀφίκοιτο πεπασμὸς, οἱ πλεῖστοι τούτων
<br class="lb"/>ἐσώζοντο. οἷσι δ’ ἡ μὲν φλεγμονὴ καὶ τὸ ἐρυσίπελας
<br class="lb"/>ἀπέλθοι, τοιαύτην δ’ ἀπόστασιν μηδεμίαν ποιήσαιτο,
<br class="lb"/>τούτων ἀπώλλυντο πουλοί. ὁμοίως δὲ καὶ ἄλλῃ τοῦ σώματος
<br class="lb"/>πλανηθῆ, ξυνέπιπτε ταῦτα. πολλοῖσι μὲν γὰρ


<a class="pb" href="#pb672" id="pb672">[p. 672]</a>


βραχίων καὶ πῆχυς ὅλος περιεῤῥύη, οἷσι δὲ τὰ πλευρὰ
<br class="lb"/>ταῦτ’ ἐκακοῦτο ἢ τῶν ἔμπροσθέν τι ἢ τῶν ὄπισθεν, οἷσι
<br class="lb"/>δ’ ὅλος μηρὸς ἢ τὰ περὶ κνήμην ἀπεψιλοῦτο καὶ ποὺς
<br class="lb"/>ὅλος.</blockquote>
                      <p class="p autofirst">Ἡ σηπεδὼν τῶν ὑγρῶν ἔργον ἔχουσα κοινὸν ἐκεῖνα
<br class="lb"/>τῶν σωμάτων φθείρειν, εἰς ἅπερ ἂν κατασκήψῃ, φοβερωτέραν
<br class="lb"/>εἶχε φαντασίαν ἐν τοῖς περὶ κεφαλὴν μορίοις, <span class="milestone">266</span>
<br class="lb"/>διὰ τὸ κᾂν βραχὺ τὴν παρὰ φύσιν ἐνταῦθα παραλλαχθείη,
<br class="lb"/>πλέον γίνεσθαι τὸ αἶσχος ἢ κατὰ τὰ ἄλλα μόρια μεγάλην
<br class="lb"/>ἐκτροπὴν εἰς τὸ παρὰ φύσιν ἔχοντα. μηροῦ μὲν γὰρ ἢ
<br class="lb"/>βραχίονος ἢ κνήμης ἢ πήχεως ἀποῤῥυὲν δέρμα μικροτέραν
<br class="lb"/>ἔχει φαντασίαν, εἰ δὲ τῆς κεφαλῆς συναποπέσοιεν αἱ τρίχες
<br class="lb"/>τῷ δέρματι καὶ πολὺ μᾶλλον ἡ τοῦ γενείου σὺν αὐταῖς,
<br class="lb"/>ἡ μὲν φαντασία τοῦ πάθους γίνεται μεγάλη, ὁ κίνδυνος δ’
<br class="lb"/>ἦττον ἢ εἰ περὶ αἰδοῖα συμβαίη τὸ τοιοῦτον πάθος ἢ λάρυγγα
<br class="lb"/>καὶ θώρακα καί τι τῶν κυρίων. <span class="milestone">422</span>οὐ μόνον
<br class="lb"/>δὲ τὰ περὶ τὴν κεφαλὴν οὕτως γινόμενα φοβερὰ μᾶλλον ἦν


<a class="pb" href="#pb673" id="pb673">[p. 673]</a>


ἢ κακίω, ἀλλὰ καὶ καθ’ ὁτιοῦν ἄλλο μέρος οὕτως ἐκπίπτοντα.
<br class="lb"/>κακίω γὰρ ἦν ἐφ’ ὧν ἀπέστησεν εἰς τὸ βάθος ὁ τὸ ἐρυσίπελας
<br class="lb"/>ἐργαζόμενος χυμὸς, ἐπειδὴ πρὸς τὰ σπλάγχνα καὶ
<br class="lb"/>πρὸς τὰ κύρια μέρη χωρῶν ἅμα τοῖς ἄλλοις συμπτώμασι
<br class="lb"/>καὶ πυρετοὺς ὀξεῖς ἐγέννα. τινὲς μέντοι τῶν ἐπιπολῆς
<br class="lb"/>ἐχόντων τὴν τοιαύτην σηπεδόνα καὶ χωρὶς πυρετῶν διεφθάρησαν
<br class="lb"/>τὰ μόρια καί τινες αὐτῶν διὰ τοῦτ’ ἐσώθησαν,
<br class="lb"/>ἐκκριθείσης τῆς κακοχυμίας διὰ τῶν μορίων ὧν αὕτη διέσηψεν.
<br class="lb"/>ἐπλανᾶτο γὰρ, ὡς αὐτὸς ὠνόμασε, δι’ ὅλου τοῦ
<br class="lb"/>σώματος τὸ ῥεῦμα, τουτέστιν ἀλόγως καὶ ἀτάκτως καὶ ὡς
<br class="lb"/>ἔτυχεν ἐφέρετο, μηδὲ προγνῶναί τινος ἰατροῦ δυναμένου
<br class="lb"/>τεχνικῶς ἐς ὅ τι κατασκήψειεν.
</p>
                    </section>
                    <section id="body-1-2-3-27" class="div textpart section level5">
                      <blockquote class="quote lemma">Ἦν δὲ πάντων χαλεπώτατον τοιούτων ὅτε περὶ ἥβην καὶ
<br class="lb"/>αἰδοῖα γένοιτο.</blockquote>
                      <a class="pb" href="#pb674" id="pb674">[p. 674]</a>
                      <p class="p autofirst">Καὶ χωρὶς λοιμώδους καταστάσεως, ὅταν ἐν τούτοις
<br class="lb"/>τοῖς χωρίοις ἤτοι φλεγμονή τις ἢ ἐρυσίπελας γένηται,
<br class="lb"/>ῥᾷστά τε σήπεται καὶ συμπαθείας ἐργάζεται τῶν ὑπερκειμένων
<br class="lb"/>μορίων. διὸ καὶ πολλάκις ἀναγκαζόμεθα μετὰ τὸ
<br class="lb"/>περικόψαι τὰ σεσηπότα τὴν χώραν ἐκκαίειν. οὐδὲν οὖν
<br class="lb"/>θαυμαστὸν, τοιαύτης καταστάσεως γινομένης ὡς καὶ βραχίονα
<br class="lb"/>καὶ πῆχυν καὶ μηρὸν καὶ κνήμην πλευράν τε καὶ κεφαλὴν
<br class="lb"/>διασήπειν, ἐπὶ πλεῖστον ἥκειν κακώσεως τὰ περὶ
<br class="lb"/>αἰδοῖα.
</p>
                    </section>
                    <section id="body-1-2-3-28" class="div textpart section level5">
                      <blockquote class="quote lemma">Τὰ μὲν περὶ ἕλκεα καὶ μετὰ προφάσιος τοιαῦτα.</blockquote>
                      <p class="p autofirst">Ἄχρι τοῦ νῦν ὁ λόγος αὐτῷ γέγονε περὶ τῶν ἐρυσιπελάτων,
<br class="lb"/>ὅσα δ’ ἕλκωσιν ἤ τι μικρὸν οὕτως ἄλλο τῶν ἔξωθεν
<br class="lb"/>αἰτίων συνέστη. ἐφεξῆς δὲ περὶ τῶν ἄνευ τοιαύτης
<br class="lb"/>αἰτίας γενομένων ποιήσεται τὸν λόγον.
</p>
                    </section>
                    <a class="pb" href="#pb675" id="pb675">[p. 675]</a>
                    <section id="body-1-2-3-29" class="div textpart section level5">
                      <blockquote class="quote lemma"><span class="milestone">267</span>Πολλοῖσι δ’ ἐν πυρετοῖσι καὶ πρὸ πυρετοῦ καὶ ἐπὶ
<br class="lb"/>πυρετῷ συνέπιπτεν.</blockquote>
                      <p class="p autofirst">Οὐδὲ δι’ ἕλκος τούτοις, ἤτοι τῶν ἔξωθεν αἰτίων τῶν
<br class="lb"/>προφανῶν, ἀλλ’ ὡς εἰώθαμεν λέγειν, αὐτόματος ἡ γένεσις
<br class="lb"/>ἀπήντησε τῶν ἐρυσιπελάτων, ἐνίοις μὲν ἅμα πυρετοῖς εἰσβάλλων,
<br class="lb"/>ἐνίοις δ’ ἀκολουθησάντων πυρετῶν ἢ προγενομένων
<br class="lb"/>αὐτῶν.
</p>
                    </section>
                    <section id="body-1-2-3-30" class="div textpart section level5">
                      <blockquote class="quote lemma">Ἢν δὲ καὶ τούτων ὅσα μὲν ἀπόστασιν ποιήσαιτο διὰ τοῦ
<br class="lb"/>ἐμπυήματος ἢ κατὰ κοιλίην ταραχή τις ἐπίκαιρος ἢ χρηστῶν
<br class="lb"/>οὔρων διάδοσις γένοιτο, διὰ τούτων λελύσθαι. οἷσι
<br class="lb"/>δὲ μηδὲν τούτων συμπίπτοι, ἀσήμως δ’ ἀφανιζομένων
<br class="lb"/>θανατώδεα γίνεσθαι.</blockquote>
                      <p class="p autofirst">Ἐῤῥέθη καὶ μικρὸν ἔμπροσθεν ἡ αἰτία τοῦ σώζεσθαι


<a class="pb" href="#pb676" id="pb676">[p. 676]</a>


μᾶλλον οἷσιν ἡ κακοχυμία διά τινος μορίου σαπέντος ἅμ’
<br class="lb"/>ἐκείνῳ συνέπεσε τοῦ σώματος. εὔδηλον δ’ ὅτι καὶ διὰ γαστρὸς
<br class="lb"/>καὶ οὔρων ἐκκαθαρθεῖσα δυσχέρειαν μὲν εἰργάζετο
<br class="lb"/>καὶ τὰς ἀποκρίσεις, ὠφέλει δὲ τὸ σύμπαν σῶμα.
</p>
                    </section>
                    <section id="body-1-2-3-31" class="div textpart section level5">
                      <blockquote class="quote lemma">Πολὺ μὲν οὖν τοῖσι πλείστοισι συνέπιπτε τὰ περὶ τὸ ἐρυσίπελας
<br class="lb"/>τοῦ ἦρος, παρείπετο δὲ καὶ διὰ θέρεος καὶ ὑπὸ
<br class="lb"/>φθινόπωρον.</blockquote>
                      <p class="p autofirst">Ἐγέννησε μὲν, ὡς ἔφην, τὴν κακοχυμίαν ἡ δυσδιάπνευστος
<br class="lb"/>κατάστασις ὑγρὰ καὶ θερμὴ καὶ ἄπνους γενομένη.
<br class="lb"/>κατέσχον δ’ αὐτὴν ἐν τῷ σώματι τὰ ψύχη. καθάπερ εἴρηται
<br class="lb"/>κᾀν τῇ πρώτῃ καταστάσει τοῦ πρώτου τῶν ἐπιδημιῶν.
<br class="lb"/>εἰκότως οὖν ἤρξατο ποικίλα νοσήματα τὰ μικρὸν ἔμπροσθεν
<br class="lb"/>εἰρημένα, νυνὶ δ’ ὁ λόγος αὐτῷ περὶ τῶν ἐρυσιπελάτων
<br class="lb"/>ἐστί. ταῦτα γὰρ πάντων πρῶτα γενόμενα πρῶτα καὶ
<br class="lb"/>κατὰ τὴν διήγησιν ἔγραψε. τούτων οὖν, φησὶ, τῶν ἐρυσιπελάτων


<a class="pb" href="#pb677" id="pb677">[p. 677]</a>


ἐν ἀρχῇ τοῦ ἦρος γενομένων ἔνια παρέμεινε διὰ
<br class="lb"/>θέρους καὶ φθινοπώρου. δυνατὸν δ’ ὂν ἀκοῦσαι ἑκατέρως, τοῦ
<br class="lb"/>παρείπετο δὲ καὶ διὰ θέρεος καὶ ὑπὸ φθινόπωρον ἐπὶ τῶν
<br class="lb"/>γενομένων ἐρυσιπελάτων, ἐπί τε τῶν αὐ<span class="milestone">268</span>τόθεν γενομένων,
<br class="lb"/>τὴν ὕπαρξιν παραμείνασαν ἐνίοις ἄχρι τοῦ φθινοπώρου
<br class="lb"/>νοήσομεν τῶν τε γενομένων τὴν γένεσιν, ὡς ἄλλων μέν τινων
<br class="lb"/>ἐν ἦρι γενομένων καὶ παυσαμένων, ἄλλων δ’ ἐν θέρει
<br class="lb"/>γενομένων. ὡσαύτως δὲ καὶ κατὰ τὸ φθινόπωρον ἄμεινον
<br class="lb"/>ἀκοῦσαι κατὰ τὸ δεύτερον τοῦτο σημαινόμενον. οὐ γὰρ εὔλογον
<br class="lb"/>ἐν ἀρχῇ τοῦ ἦρος συστὰν ἐρυσίπελας ἄχρι φθινοπώρου
<br class="lb"/>παραμεῖναι. πάντως γὰρ ἂν ἀνεῖλεν ἐν τῷ μεταξὺ
<br class="lb"/>τὸν ἄνθρωπον, εἰ πάνυ κακόηθες ἦν, ἢ δι’ αὐτῶν τῶν σηπομένων
<br class="lb"/>μορίων ἐκκαθαρθείσης τῆς σηπεδόνος ἐπαύσατο.
</p>
                    </section>
                    <section id="body-1-2-3-32" class="div textpart section level5">
                      <blockquote class="quote lemma">Πολλοὶ ταραχὴ τισὶ καὶ τὰ περὶ φάρυγγα φύματα καὶ φλεγμοναὶ
<br class="lb"/>γλώσσης καὶ τὰ παρ’ ὀδόντας ἀποστήματα.</blockquote>
                      <a class="pb" href="#pb678" id="pb678">[p. 678]</a>
                      <p class="p autofirst">Τὰ παθήματα τῶν μορίων διεξέρχεται κατὰ τόνδε τὸν
<br class="lb"/>λόγον, ὧν ἔμπροσθεν οὐκ ἐμνημόνευσε.
</p>
                    </section>
                    <section id="body-1-2-3-33" class="div textpart section level5">
                      <blockquote class="quote lemma">Φωναί τε πολλοῖς ἐπεσήμαινον κακούμεναι καὶ κατειλοῦσαι.
<br class="lb"/>πρῶτον μὲν τοῖσι φθινώδεσιν ἀρχομένοισιν, ἀτὰρ καὶ
<br class="lb"/>τοῖσι καυσώδεσι καὶ τοῖσι φρενιτικοῖσιν.</blockquote>
                      <p class="p autofirst">Ἐγὼ μὲν καὶ τὸ γεγραμμένον ἔμπροσθεν ἐπὶ τοῦ δωδεκάτου
<br class="lb"/>κατὰ τὴν τάξιν ἀῤῥώστου, καθ’ ὃν οὕτως ἔφη, δεξιῷ
<br class="lb"/>ἴλλαινεν, ὑπόπτευον ὡς παρεγγεγραμμένον. ὁ γάρ τοι τοῦ
<br class="lb"/>Ἡρακλείδου υἱὸς Ἱπποκράτης, οὗ καὶ τοὺς ἀφορισμοὺς
<br class="lb"/>καὶ τὸ προγνωστικὸν εἶναί φασι, φαίνεται συνηθεστάτοις
<br class="lb"/>τε καὶ διὰ τοῦτο σαφέσι τοῖς ὀνόμασι κεχρημένος, ἃ καλεῖν
<br class="lb"/>ἔθος ἐστὶ τοῖς ῥητορικοῖς πολιτικά. τὸ δ’ ἰλλαίνειν
<br class="lb"/>οὐ τοιοῦτον καὶ πολύ γε μᾶλλον αὐτοῦ τὸ κατιλλαίνειν ἢ
<br class="lb"/>κατιλλαίνουσαι καὶ μάλιστά γε ἐπὶ τῶν φωνῶν, οὐκ ἐπὶ τῶν
<br class="lb"/>βλεφάρων λεγόμενον, καὶ πρὸς τούτοις ἔτι διὰ τὸν χαρακτῆρα


<a class="pb" href="#pb679" id="pb679">[p. 679]</a>


τῆς λέξεως, ἐνεργητικὸν οὐ παθητικὸν ὄντα. βέλτιον γὰρ
<br class="lb"/>ἦν, εἴπερ ὅλως ἐπὶ τῆς φωνῆς ἐβούλετο χρήσασθαι τοιαύτῃ
<br class="lb"/>προσηγορίᾳ, κατειλούμεναι γράφειν, οὐ κατειλοῦσαι, καὶ πολύ
<br class="lb"/>γε βέλτιον τούτου τὸ κατιλλαινόμεναι. περὶ γὰρ τὸ ἰλλαίνειν
<br class="lb"/>ἡ μετοχὴ κατὰ τοιοῦτον εἰρήσεται τύπον. ὀνομάζω δὲ
<br class="lb"/>νῦν δηλονότι μετοχὴ κατὰ τὸ τῶν γραμματικῶν ἔθος, ἀδιανόητον
<br class="lb"/>δέ ἐστιν ἐπὶ τῶν φωνῶν λεγόμενον τὸ κατειλοῦσαι,
<br class="lb"/>καθάπερ ἔνιοι τῶν ἐξηγητῶν ἀκοῦσαι ἡμᾶς <span class="milestone">423</span>ἐθέλησαν,
<br class="lb"/>ὡς ἐγκειμένου τοῦ ἰλλαίνειν ὀνόματος ὡς τὸ διαστρέφειν.
<br class="lb"/>τὸ γὰρ κατειλοῦσαι τὸ διαστρέφουσαι, τὸ δὲ κατειλούμεναι
<br class="lb"/>τὸ διαστρεφόμεναι. πολλὰ τοίνυν ἁμαρτήματα
<br class="lb"/>φαίνεται κατὰ μίαν λέξιν γεγονότα βουλομένων ἡμῶν ἀκούειν
<br class="lb"/>τοῦ κατειλοῦσαι, καθότι πολλοῖς τῶν ἐξηγητῶν ἔδοξεν, ὡς
<br class="lb"/>ἀπὸ τοῦ ἰλλαίνειν γεγονότος τοῦ ὀνόματος. τὸ μὲν γὰρ
<br class="lb"/>ἐνεργητικὸν ἰλλαίνουσαι, τὸ δὲ παθητικὸν ἰλλαινόμεναι καὶ
<br class="lb"/>μετὰ τῆς προθέσεως κατιλλαίνουσαι. τὸ δ’ εἰλοῦσαι καὶ
<br class="lb"/>κατειλοῦσαι παρὰ τὸ ἰλλαίνειν οὐ φαίνεται γεγονὸς, <span class="milestone">269</span>
<br class="lb"/>ὥσπερ γε οὐδὲ τὸ εἰλούμεναι καὶ κατειλούμεναι. σπανίως


<a class="pb" href="#pb680" id="pb680">[p. 680]</a>


δὲ πάνυ παρὰ τοῖς παλαιοῖς εὑρίσκεται τὰ τοιαῦτα ῥήματά
<br class="lb"/>τε καὶ ὀνόματα, λέγω δὲ τὸ ἰλλαίνειν καὶ τὸ ἰλλὸς ἀφ’ οὗ
<br class="lb"/>καὶ ὁ Σώφρων δοκεῖ πεποιηκέναι τὸ συγκριτικὸν ὀνομαζόμενον
<br class="lb"/>παρὰ τῶν γραμματικῶν, ἰλλότερον τάνκύονα. ἄμεινον
<br class="lb"/>δ’ οὖν ἐστιν εἰπεῖν, εἴπερ τις ἐθέλοι καὶ περὶ τῶν τοιούτων
<br class="lb"/>ἀδολεσχεῖν, οὐκ ἀπὸ τῆς ἰλλώσεως γεγονέναι τὸ κατειλοῦσαι
<br class="lb"/>νομίζειν, ἀλλ’ ἐφ’ ἑτέρου τινὸς, ᾧ καὶ Πλάτων φαίνεται
<br class="lb"/>καὶ Ἀντιφῶν κεχρημένος, ὁ μὲν Πλάτων ὡδί πως
<br class="lb"/>εἰπὼν ἐν Τιμαίῳ. τοῦτο δὴ πᾶν τὸ δέρμα κύκλῳ κατέκαιε
<br class="lb"/>πυρὶ τὸ θεῖον, τρωθέντος δὲ καὶ τῆς ἰκμάδος ἄξω δι’
<br class="lb"/>αὐτοῦ φερομένης, τὸ μὲν ὑγρὸν καὶ θερμὸν ὅσον εἰλικρινὲς
<br class="lb"/>ἀπῄει, τὸ δὲ μικτὸν, ἐξ ὧν καὶ τὸ δέρμα ἦν, αἰρόμενον
<br class="lb"/>μὲν ὑπὸ τῆς φθορᾶς ἔξω, μακρὸν ἐγίνετο λεπτὴν τάσιν
<br class="lb"/>ἔχων τῷ κατακεντήματι. διὰ δὲ βραδύτητα ἀπωθούμενον
<br class="lb"/>ὑπὸ τοῦ περιεστῶτος κρύους πάλιν ἐντὸς ὑπὸ τὸ δέρμα
<br class="lb"/>εἰλούμενον κατεῤῥιζοῦτο. φαίνεται γὰρ ἀντὶ τοῦ κατακλειόμενον
<br class="lb"/>ἢ ἀπωθούμενον εἰς τὸ βάθος ἐνειλούμενον ἐνταῦθα
<br class="lb"/>κεχρῆσθαι τῷ εἰλούμενον ὀνόματι, καθ’ ὃ σημαινόμενον δοκεῖ


<a class="pb" href="#pb681" id="pb681">[p. 681]</a>


καὶ ἡ λέξις ὑπ’ αὐτοῦ γεγράφθαι. γῆν δὲ τροφὸν μὲν
<br class="lb"/>ἡμετέραν εἰλουμένην τε περὶ τὸν διὰ παντὸς λόγον τεταγμένον.
<br class="lb"/>οὕτω δὲ καὶ παρ’ Ἀντιφῶντι κατὰ τὸ δεύτερον τῆς
<br class="lb"/>ἀληθείας ἐστὶν εὑρεῖν γεγραμμένην τὴν προσηγορίαν ἐν τῇδε
<br class="lb"/>τῇ ῥήσει. ὅταν οὖν γένωνται ἐν τῷ ἀέρι ὄμβροι τε καὶ
<br class="lb"/>πνεύματα ὑπεναντία ἀλλήλοις, τότε συστρέφεται τὸ ὕδωρ
<br class="lb"/>καὶ πυκνοῦται κατὰ πολλά. ὅτι δ’ ἂν τῶν ξυμπιπτόντων
<br class="lb"/>κρατήσῃ, τοῦτ’ ἐπυκνώθη καὶ συνεστράφη ὑπό τε τοῦ πνεύματος
<br class="lb"/>εἰλούμενον καὶ ὑπὸ τῆς βίας· καὶ γὰρ καὶ οὗτος τὸ
<br class="lb"/>κατακλειόμενον ἢ συνειλούμενον εἰς ἑαυτὸ φαίνεται δηλῶν
<br class="lb"/>διὰ τῆς εἰλούμενον φωνῆς. ἆρ’ οὖν καὶ κατὰ τὸ προκείμενον
<br class="lb"/>ἡμῖν εἰς τὴν ἐξήγησιν βιβλίον, ὃ περὶ τῶν φωνῶν
<br class="lb"/>γράψας κατειλοῦσαι, τοιοῦτόν τι σημαινόμενον ἐνδείκνυται
<br class="lb"/>τὰς οἷον κατακλειομένας ἢ ἐνειλουμένας ἐμφαίνων, ὡς νοεῖν
<br class="lb"/>ἡμᾶς ἐπὶ τῶν ἐξιέναι μὴ δυναμένων φωνῶν λελέχθαι τὴν
<br class="lb"/>λέξιν, ὡς ἐπὶ τῶν ἰσχνοφώνων φαίνεται γινόμενον, ἢ καὶ
<br class="lb"/>τοῦτο πάνυ μοχθηρόν; ἐνῆν γὰρ ἰσχομένας ἢ ἐπεχομένας ἢ
<br class="lb"/>βραδυνούσας ἤ τι τοιοῦτον γεγραφέναι, δηλῶσαί γε βουλόμενον,


<a class="pb" href="#pb682" id="pb682">[p. 682]</a>


οὕτως ἐμπεποδίσθαι τὴν φωνὴν τὸν ἄνθρωπον, ὡς
<br class="lb"/>μόλις φθέγγεσθαι· καὶ μὴν καὶ παρὰ τὸν δεσμὸν, τὴν οἷον
<br class="lb"/>δεδεμένην ἐστὶ νοεῖν εἰρῆσθαι φωνὴν ἐν τῇ προκειμένῃ
<br class="lb"/>ῥήσει, τοῦ ποιητοῦ γε δηλοῦντος εἰρηκέναι σαφῶς ἐπὶ τῶν
<br class="lb"/>δεσμῶν,</p>
                      <div class="l">Ἰλάσιν οὐκ ἐθέλοντα βίῃ δήσαντες ἄγουσιν.</div>
                      <p class="p autofirst">δῆλον δ’ ὅτι κᾀνταῦθα κατειλούμεναι βέλτιον ἦν, οὐ κατειλοῦσαι
<br class="lb"/>γεγράφθαι. τοῦτο μὲν δὴ κοινὸν ἁπάσης ἐξηγήσεως
<br class="lb"/>ἁμάρτημα. πᾶν γὰρ ὃ ἂν ὑπόθηταί τις ἐκ τῆς κατειλοῦσαι
<br class="lb"/>λέξεως δηλοῦσθαι, τὴν ἐνεργητικὴν διάθεσιν, οὐ παθητικὴν
<br class="lb"/>ἐνδείκνυται καὶ κατὰ τοῦτο μάλιστ’ ἄν τις ὑποπτεύσειε
<br class="lb"/>τὴν φωνὴν ὡς οὐκ οὖσαν Ἱπποκράτους. οὐ γὰρ
<br class="lb"/>οὕτως ἦν ἀμαθὴς ἑρμηνείας Ἑλληνικῆς, ὡς ἁμαρτάνειν ἐν
<br class="lb"/>αὐτῇ παισὶν ἄρτι μανθάνειν ἀρχομένοις, ἁμαρτήματα παραπλήσια.
<br class="lb"/>φαίνεται μὲν γὰρ πάθος τι φωνῆς δηλοῦσθαι τοῦ
<br class="lb"/>κατειλούμεναι γεγραμμένου, πρὸς τῷ κᾂν εἰ κατειλούμεναι
<br class="lb"/>γράψαιμεν, οὐ κατὰ τὴν Ἱπποκράτους εἶναι συνήθειαν,


<a class="pb" href="#pb683" id="pb683">[p. 683]</a>


ἀήθεσι καὶ σπανίοις ὀνόμασι χρῆσθαι. τοῖς δὲ τὸ διεσταμμένον
<br class="lb"/>δηλοῦσθαι νομίζουσιν, ὅτι καὶ τοῦτο μάχεται, κατὰ
<br class="lb"/>τὸ προγνωστικὸν, αὐτὸς ἑρμηνεῦσαι τὸ διάστροφον βουληθεὶς
<br class="lb"/>οὕτως ἔγραψεν. ἢν δὲ καὶ καμπύλον γένηται βλέφαρον ἢ
<br class="lb"/>χεῖλος ἢ ῥὶς, ἀλλ’ ἐπί γε τῶν φωνῶν οὔτε τὸ καμπύλον
<br class="lb"/>οὔτ’ ἄλλο τι τῶν εἰρημένων οἰκείως ἂν λέγοιτο. διὸ καί
<br class="lb"/>τινες τῶν ἐξηγησαμένων τὸ <span class="milestone">270</span>βιβλίον ἁπάντων τῶν
<br class="lb"/>εἰρημένων καταγνόντες ἀντὶ τοῦ φωναὶ γλῶσσαι γράφουσιν,
<br class="lb"/>ἀξιοῦντες ἀκούειν κατειλούσας γλώσσας τὰς οἷον καταδεδεμένας
<br class="lb"/>καὶ δυσκινήτους. ἐχρῆν δ’ αὐτοὺς ὥσπερ τὸ
<br class="lb"/>φωναὶ μετέγραψαν εἰς τὸ γλῶσσαι, οὕτως καὶ τὸ κατειλοῦσαι
<br class="lb"/>μᾶλλον τοῦ φωναὶ μεταγράψαι εἰς τὸ κατειλούμεναι.
<br class="lb"/>ἀλλὰ γὰρ ἅλις ἤδη μοι καὶ τοῦ κατειλοῦσαι, μηδὲν ἡμᾶς
<br class="lb"/>μέγα, μηδ’ ἂν εὑρεθείη, μέλλοντος ὠφελεῖν. ἀρκεῖ γὰρ εἰδέναι
<br class="lb"/>μόνον ἐν τούτῳ γενικῶς λεγόμενόν τε καὶ νοούμενον
<br class="lb"/>ὡς γὰρ διὰ τὸ γενόμενον αὐτοῖς ἐκ τῆς κεφαλῆς ῥεῦμα
<br class="lb"/>βλαβέντες τὰ φωνητικὰ μόρια καὶ τὰς φωνὰς ἐκακώθησαν.
<br class="lb"/>ὅτι γὰρ ἐπὶ ταῖς ὑγραῖς καταστάσεσι καὶ θερμαῖς ἡ κεφαλὴ


<a class="pb" href="#pb684" id="pb684">[p. 684]</a>


πληρωθεῖσα ῥεύματος τοῖς κατὰ γαστέρα καὶ θώρακα
<br class="lb"/>μέρεσιν ἐπιπέμπει χρήσιμον ἐπίστασθαι, πρῶτον μὲν αὐτοῦ
<br class="lb"/>τοῦ διακρίνειν ἕνεκα πότερον ἄλλη τις αἰτία τὸ τοιοῦτον
<br class="lb"/>πάθος εἰργάσατο τοῖς κάμνουσιν ἢ τῶν ἐπιδημιῶν ἐστι
<br class="lb"/>νοσημάτων, ἔπειτα δὲ καὶ τοῦτο φυλάττεσθαι, μηδὲν παθεῖν
<br class="lb"/>τοιοῦτον. τὰς γὰρ ἐκ τοῦ περιέχοντος βλάβας ὁ προειδὼς
<br class="lb"/>ὅπῃ τε καὶ ὅπως γίνονται φυλάττεσθαι δυνήσεται, τὴν
<br class="lb"/>ὅλην δίαιταν ἐξ ὑπεναντίου τῇ κρατούσῃ καταστάσει ποιούμενος,
<br class="lb"/>ἀλλ’ εἰ καὶ προλέγειν ἐθέλεις τὰ γενησόμενα, καὶ γὰρ
<br class="lb"/>καὶ τοῦτο χρήσιμον ἡμῖν ἐστιν, ὡς ἐν τῷ προοιμίῳ τοῦ
<br class="lb"/>προγνωστικοῦ δέδεικται, καὶ κατὰ τοῦτ’ ἀσκητέον σοι τὰς
<br class="lb"/>γινομένας ἐν τῷ σώματι διαθέσεις, ἐπὶ ταῖς τοῦ περιέχοντος
<br class="lb"/>καταστάσεσιν ἁπάσαις ἐπίστασθαι. ἀρκεσθέντες οὖν,
<br class="lb"/>ὡς ἔφην, τῷ βεβλάφθαι τὰς φωνὰς, ὑπερβάντες δὲ τὸ κατειλοῦσαι
<br class="lb"/>τὸ συνεχὲς αὐτῷ θεασώμεθα. πρῶτον μὲν γάρ
<br class="lb"/>φησι τοῖς φθινώδεσιν ἀρχομένοισι γενέσθαι τοιοῦτον σύμπτωμα,
<br class="lb"/>μετ’ αὐτοὺς δὲ καὶ τοῖς καυσώδεσι καὶ τοῖς φρενιτικοῖς.
<br class="lb"/>ἡγητέον οὖν τοῖς μὲν φθινώδεσι κατὰ τὸν τοῦ πάθους


<a class="pb" href="#pb685" id="pb685">[p. 685]</a>


λόγον αὐτὸ γεγονέναι, πολλαῖς μὲν καὶ ἄλλαις αἰτίαις
<br class="lb"/>τε καὶ διαθέσεσιν ἐσομένης τῆς φθίσεως, οὐχ ἧττον δ’ ἐκείνων
<br class="lb"/>καὶ διὰ τὸν ἐκ τῆς κεφαλῆς κατάῤῥουν, ᾧ μάλιστα ἡ
<br class="lb"/>κάκωσις ἕπεται τῆς φωνῆς. καύσοις δὲ καὶ φρενίτισι κατὰ
<br class="lb"/>μὲν τὸν ἴδιον λόγον οὐχ ἕπεται τοιαύτη κάκωσις φωνῆς,
<br class="lb"/>οἷα τοῖς φθινώδεσιν ἀρχομένοις. ἐπεὶ δ’ ἐν τῇ καταστάσει
<br class="lb"/>ταύτῃ θερμῇ καὶ ὑγρᾷ καὶ ἄπνῳ διηνεκῶς γενομένῃ συνέβη
<br class="lb"/>παθεῖν τὴν κεφαλὴν, ἠκολούθησε καὶ τοῖς φρενιτικοῖς καὶ
<br class="lb"/>τοῖς καυσώδεσι τοιοῦτον σύμπτωμα διὰ τὴν κοινὴν αἰτίαν,
<br class="lb"/>οὐ διὰ τὴν αὐτοῦ τοῦ πάθους ἰδίαν κατασκευήν. ξηραίνεται
<br class="lb"/>γὰρ μᾶλλον ἐν αὐτοῖς, οὐ διαβρέχεται τὰ φωνητικὰ μόρια,
<br class="lb"/>καθάπερ ἐν τῇ νῦν καταστάσει. καὶ τοίνυν καὶ ἡ φωνὴ
<br class="lb"/>κλαγγώδης μὲν καὶ ὀξεῖα διὰ τὴν ξηρότητα τῶν φωνητικῶν
<br class="lb"/>ὀργάνων γίνεται, βραγχώδης δὲ διὰ τὴν ὑγρότητα.
</p>
                    </section>
                    <section id="body-1-2-3-34" class="div textpart section level5">
                      <blockquote class="quote lemma"><span class="milestone">424</span>Ἤρξαντο μὲν οὖν καὶ οἱ καῦσοι καὶ τὰ φρενιτικὰ
<br class="lb"/>πρὸ τοῦ ἦρος, μετὰ τὰ γενόμενα ψύχεα καὶ πλεῖστοι τηνικαῦτα


<a class="pb" href="#pb686" id="pb686">[p. 686]</a>


διενόσησαν, ὀξέα δὲ τούτοις καὶ θανατώδεα
<br class="lb"/>ξυνέπιπτε.</blockquote>
                      <p class="p autofirst">Τὴν γεγενημένην ἔμπροσθεν ἐκ τῆς τοῦ περιέχοντος
<br class="lb"/>κράσεως σηπεδόνα τῶν χυμῶν εὔλογον ἦν ὑπὸ τοῦ γενομένου
<br class="lb"/>κρύους ἐπὶ τῇ τελευτῇ τοῦ χειμῶνος εἰς τὸ βάθος
<br class="lb"/>ὠσθεῖσαν ἐργάζεσθαι νοσήματα παραπλήσια τοῖς ἐρυσιπέλασιν.
<br class="lb"/>ἄλλε τε οὖν τινὰ τούτου γενόμενα τοῦ γένους διηγήσεται
<br class="lb"/>καὶ ταῦτα τῇ τάξει <span class="milestone">271</span>πρῶτα μετὰ τὸ ἐρυσίπελας
<br class="lb"/>ἤδη γράφει. ταῦτα δ’ ἦν καυσώδη τε καὶ φρενιτικὰ,
<br class="lb"/>κοινὴν μὲν ἔχοντα τὴν αἰτίαν, διαφέροντα δὲ τοῖς πάσχουσι
<br class="lb"/>τόποις. οἷς μὲν γὰρ εἰς τὰ περὶ τὸ ἧπάρ τε καὶ τὴν γαστέρα
<br class="lb"/>χωρία καὶ μάλιστ’ αὐτῆς τὸ στόμα κατέσκηψεν ἡ
<br class="lb"/>κακοχυμία΄, τούτοις τὰ καυσώδη νοσήματα συνέπεσεν, οἷς δ’
<br class="lb"/>ἐπὶ τὸν ἐγκέφαλον ἠνέχθη, τὰ φρενιτικά.
</p>
                    </section>
                    <section id="body-1-2-3-35" class="div textpart section level5">
                      <blockquote class="quote lemma">Ἦν δ’ ἡ κατάστασις τῶν γενομένων καύσων ἥδε. ἀρχόμενοι


<a class="pb" href="#pb687" id="pb687">[p. 687]</a>


κωματώδεες, ἀσώδεες, φρικώδεες, πυρετὸς ὀξὺς, οὐδὲ
<br class="lb"/>διψώδεες λίην, οὐδὲ παράληροι.</blockquote>
                      <p class="p autofirst">Ὅσα τοῖς καύσοις ἐγένετο συμπτώματα διὰ τὴν κατάστασιν,
<br class="lb"/>κατὰ τὸν ἴδιον τοῦ πάθους λόγον, ταῦτ’ ἐπισημαίνεται,
<br class="lb"/>διὸ κακῶς ἀντὶ τοῦ κωματώδεις ἔγραψαν ἔνιοι καυματώδεις.
<br class="lb"/>ἴδιον γὰρ τοῦτο τῶν καύσων, οἷς καὶ τὸ διψῇν
<br class="lb"/>ἀπαύστως καὶ σχεδὸν οὐδ’ ἂν ἄλλο τις ἐξαίρετον εἴπῃ γνώρισμα
<br class="lb"/>καύσων πυρετῶν, ἀλλ’ ἐκ δυοῖν τούτων αὐτάρκως
<br class="lb"/>συμπληροῦσθαι φαίη, δίψους ἀπαύστου καὶ θερμασίας διακαιούσης
<br class="lb"/>αἰσθανομένων τῶν καμνόντων. ἀλλ’ ἡ τότε κατάστασις
<br class="lb"/>ὑγρότητος πολλῆς πληρώσασα τὴν κεφαλὴν τὸ
<br class="lb"/>κωματῶδες ἢ πᾶσιν ἢ τοῖς πλείστοις τῶν ὁπωσοῦν νοσησάντων
<br class="lb"/>ἤνεγκε σύμπτωμα κατὰ τὴν εἰσβολὴν τοῦ νοσήματος,
<br class="lb"/>οὔπω τῆς κακοχυμίας εἰς τοσοῦτον δριμύτητος ἡκούσης, ὡς
<br class="lb"/>ἀγρυπνίας τε σφοδρὰς καὶ παραφροσύνας καὶ φρενίτιδας ἐργάζεσθαι.
<br class="lb"/>τὸ μὲν οὖν καῦμα σπανίως πάνυ γίνεται τοῖς


<a class="pb" href="#pb688" id="pb688">[p. 688]</a>


καύσοις πυρετοῖς, τὸ δ’ ἀσᾶσθαι πάνυ πολλάκις. οὐ μὴν
<br class="lb"/>ἀχώριστόν γ’ ἐστὶν, ὡς τὰ προειρημένα δύο, τό τε ἄπαυστον
<br class="lb"/>τοῦ δίψους καὶ τὸ τῆς θερμασίας διακαές. φρικώδεις γε
<br class="lb"/>μὴν πολλάκις οἱ καυσούμενοι γίνονται, διὸ καὶ τοῦτ’ ἐπεσημήνατο.
<br class="lb"/>τὸ δ’ ἐφεξῆς γεγραμμένον, πυρετὸς οὐκ ὀξὺς, ἔνιοι
<br class="lb"/>μὲν ἁπλῶς γράφουσι χωρὶς τῆς ἀποφάσεως πυρετὸς ὀξὺς,
<br class="lb"/>τινὲς δὲ μετὰ τῆς ἀποφάσεως οὑτωσὶ, πυρετὸς οὐκ ὀξὺς,
<br class="lb"/>ἀπό τινος ἑκάτεροι λόγου πιθανοῦ τὴν διαφέρουσαν ἔχοντες
<br class="lb"/>γραφήν· οἱ μὲν χωρὶς τῆς ἀποφάσεως, ὅτι τῶν ἀχωρίστων
<br class="lb"/>ἐπὶ καυσώδους νοσήματος ὀξὺς πυρετὸς, ὥσπερ καὶ δίψος·
<br class="lb"/>οἱ δὲ καὶ δι’ αὐτὸ τοῦτο γεγράφθαι λέγοντες ἅμα τῇ ἀποφάσει,
<br class="lb"/>διότι σπάνιόν τι καὶ παράδοξον αὐτοῖς συνέβη καθάπερ
<br class="lb"/>τὸ τοῦ κώματος οὕτω καὶ τὸ τοῦ πυρετοῦ. καὶ γὰρ
<br class="lb"/>οὖν καὶ τούτοις ἐφεξῆς αὐτὸν γράψαι φασὶν, οὐδὲ διψώδης
<br class="lb"/>λίην. καίτοι καὶ τοῦτο τὸ σύμπτωμα καύσων πυρετῶν ἐστιν
<br class="lb"/>ἰδιαίτατον· εἰκὸς οὖν, ὥσπερ οὐ λίην διψώδεις ἦσαν, οὕτως
<br class="lb"/>αὐτοὺς οὐ λίην ὀξὺ πυρέξαι. τάχα δὲ καὶ γεγραμμένον ὑφ’
<br class="lb"/>Ἱπποκράτους τὸ πυρετὸς οὐ λίην ὀξὺς, ὑπὸ τοῦ πρῶτον


<a class="pb" href="#pb689" id="pb689">[p. 689]</a>


ἐκγραψαμένου σφαλέντος, ἔμεινεν ἡμαρτημένον· ἀναφύεται
<br class="lb"/>δὲ μικρὸν ζήτημα περὶ πάντων τῶν παθογνωμονικῶν σημείων,
<br class="lb"/>εἰ γὰρ ἐγχωρεῖ ποτὲ μὴ παρόντων αὐτῶν ὅμως φυλάττεσθαι
<br class="lb"/>τὸ τοῦ πάθους εἶδος, ἕτερα τῶν παθογνωμονικῶν
<br class="lb"/>ἡμῖν ἔσται πιστότερα πρὸς τὴν τῶν παθῶν διάγνωσιν,
<br class="lb"/>ἀλλ’ εἴπερ τοῦθ’ ὑποθοίμεθα, προσηκόντως τις ἀξιώσει μὲν
<br class="lb"/>ἐκεῖνα παθογνωμονικὰ καλεῖν, <span class="milestone">272</span>ἃ δ’ ἔμπροσθεν ἐκαλεῖτο
<br class="lb"/>παθογνωμονικὰ, συνεδρεύοντα· ὧν τὰ μὲν ἀχώριστ’
<br class="lb"/>ἐστὶ καὶ ὡς ἄν τις φαίη τῆς τοῦ πάθους οὐσίας αὐτῆς
<br class="lb"/>συνθετικά. τὰ δὲ συνεδρεύοντα τῶν ὡς τὸ πολὺ γινομένων
<br class="lb"/>αὐτοῖς ἐστιν. εἰ οὖν ὁ κάμνων μὴ διψώδης μήτε
<br class="lb"/>λίαν ὀξέως πυρέττων ᾖ, ἐκ τίνος ἔτι γνωρίσματος ἐροῦμεν
<br class="lb"/>εἶναι τὸ νόσημα καῦσον; εἰ γὰρ καὶ πάνυ πολλοῖς τῶν καυσομένων
<br class="lb"/>ἀσώδεσιν εἶναι συμβέβηκεν, ἀλλ’ οὐκ ἴδιόν γε τοῦ
<br class="lb"/>πάθους τοῦτο· πολλοὶ γὰρ καὶ ἄλλοι τῶν ὑπωσοῦν νοσησάντων
<br class="lb"/>ἀσώδεις γίνονται. οὐδὲν γοῦν ὅπερ ἐνίοις ἔδοξε τὰς
<br class="lb"/>τοιαύτας ἀπορίας οἰηθεῖσιν ἀποδράσασθαι καὶ ἡμῖν ἔσται
<br class="lb"/>ῥητέον, ἐκ τῶν διαχωρουμένων μάλιστα γνωρίζεσθαι τὸν


<a class="pb" href="#pb690" id="pb690">[p. 690]</a>


καῦσον εἰποῦσιν. οὔτε γὰρ ἄκρατα χολώδη μόνοις καύσοις
<br class="lb"/>ἐκκρίνουσιν αἱ γαστέρες οὔτε σύντηξις μόνοις τούτοις, ἀλλ’
<br class="lb"/>ἐστὶ μὲν καὶ ταῦτα συμπτώματα κακοήθη τε καὶ διακαῶν
<br class="lb"/>πυρετῶν. ἐκκρίναντες δ’ ὅμως αὐτὰ πολλοὶ καὶ διψῶσι μετρίως
<br class="lb"/>καὶ τὰς τοῦ πυρετοῦ θερμασίας ἀνέχονται· κατὰ δὲ
<br class="lb"/>τὴν προκειμένην κατάστασιν οὐδὲ τοιαῦτ’ ἐγένετο διαχωρήματα·
<br class="lb"/>κοιλίαι γὰρ, φησὶ, ταραχώδεις τοῖσι πλείστοισι τούτων,
<br class="lb"/>διαχωρήμασιν ὠμοῖσι, λεπτοῖσιν. ἔοικεν οὖν Ἱπποκράτης
<br class="lb"/>τὸν καῦσον γνωρίζειν τῷ διηνεκεῖ τοῦ δίψους τε καὶ τῆς
<br class="lb"/>διακαοῦς θερμασίας, ὥσπερ τὴν φρενῖτιν τῷ διηνεκεῖ τῆς
<br class="lb"/>παραφροσύνης. οὕτω γὰρ εἰ καὶ μὴ πάνυ διψώδεις εἶεν
<br class="lb"/>οἱ κάμνοντες ἢ μὴ πάνυ σφόδρα διακαιόμενοι, δι’ ὅλης δὲ
<br class="lb"/>τῆς νόσου τὰ λελεγμένα εἶεν δύο συμπτώματα, καῦσος εἶναι
<br class="lb"/>τὸ νόσημα λεχθήσεται καὶ γενήσεται μέν τις αὐτοῦ θερμότερος
<br class="lb"/>πυρετὸς, ὡς καὶ συντήκειν τὸ σῶμα καὶ διαχωρήσεις
<br class="lb"/>ἐργάζεσθαι χολώδεις καὶ συντηκτικάς· οὐ λεχθήσεται δὲ
<br class="lb"/>καῦσος, ἂν μὴ διαμένοντα δι’ ὅλης ἔχῃ τῆς νόσου τὰ εἰρημένα
<br class="lb"/>δύο μικρὸν ἔμπροσθεν, ἄπαυστόν τε τὸ δίψος, ὁπόσον


<a class="pb" href="#pb691" id="pb691">[p. 691]</a>


ἂν τύχωσι πίνοντες, ἀηδῆ τε καὶ καυσώδη καὶ ἀσώδη τὴν
<br class="lb"/>θερμασίαν. ὡς τὸ πολὺ μὲν οὖν καὶ δίψος σφοδρότατον
<br class="lb"/>αὐτοῖς ὑπάρχει καὶ πυρετὸς διακαέστατος· ἐν δὲ τῷ σπανίῳ
<br class="lb"/>καθάπερ νῦν ὅ τε πυρετὸς οὐκ ἀκριβῶς ὀξὺς ἐγένετο
<br class="lb"/>καὶ διψώδεις οὐ λίαν οἱ κάμνοντες ἦσαν, ἅπερ ἐπεσημήνατο
<br class="lb"/>δι’ αὐτὸ τοῦτο, καθάπερ καὶ τὸ μηδ’ ὅλως αὐτοὺς γενέσθαι
<br class="lb"/>παραλήρους, ἐπειδὴ καὶ τοῦτο συμπίπτει τοῖς καύσοις. ὅτι
<br class="lb"/>δὲ μικρᾶς παραφροσύνης ἐστὶν ὄνομα τὸ παράληροι, πρόσθεν
<br class="lb"/>εἴρηται.
</p>
                    </section>
                    <section id="body-1-2-3-36" class="div textpart section level5">
                      <blockquote class="quote lemma">Ἀπὸ ῥινῶν μικρὰ ἔσταξε.</blockquote>
                      <p class="p autofirst">Τῶν ἐπιγενομένων τοῦτο τοῖς κακοήθεσι καύσοις, ὥσπερ
<br class="lb"/>αἱμοῤῥαγίαι τοῖς ἐπιεικέσιν. ἀλλὰ καὶ συλλήβδην εἰπεῖν,
<br class="lb"/>ἅπασα στάξις ἀπὸ ῥινῶν μοχθηρόν ἐστι σημεῖον, ὡς
<br class="lb"/>ἐμάθομεν.
</p>
                    </section>
                    <a class="pb" href="#pb692" id="pb692">[p. 692]</a>
                    <section id="body-1-2-3-37" class="div textpart section level5">
                      <blockquote class="quote lemma">Οἱ παροξυσμοὶ τοῖσι πλείστοισιν ἐν ἀρτίῃσι.</blockquote>
                      <p class="p autofirst"><span class="milestone">273</span>Τῶν σπανίων καὶ τοῦτ’ ἐστι, φαίνονται γὰρ
<br class="lb"/>οἵ τε καῦσοι καὶ πάνθ’ ὁμοίως αὐτοῖς τὰ λίαν ὀξέα νοσήματα
<br class="lb"/>τοὺς παροξυσμοὺς ἐν περισσαῖς ἔχοντα.
</p>
                    </section>
                    <section id="body-1-2-3-38" class="div textpart section level5">
                      <blockquote class="quote lemma"><span class="milestone">425</span>Περὶ δὲ τοὺς παροξυσμοὺς λήθη καὶ ἄφεσις καὶ
<br class="lb"/>ἀφωνίη.</blockquote>
                      <p class="p autofirst">Καὶ ἡ λήθη σαφής ἐστι καὶ δέδεικται πολλάκις ἐκ τῶν
<br class="lb"/>ὀλεθρίων οὖσα. τὴν ἄφεσιν δὲ τὴν οἷον ἔκλυσίν τε καὶ πάρεσιν
<br class="lb"/>ἁπάντων τῶν μορίων τοῦ σώματος εἰκός ἐστι λέγειν
<br class="lb"/>αὐτὸν, ὅταν ὁμοίως τοῖς παραλελυμμένοις ἐῤῥιμμένα φαίνηται.
<br class="lb"/>ὅτι δ’ ὀλέθριον καὶ τοῦτ’ ἐστὶ μεμάθηκας. ὥσπερ
<br class="lb"/>καὶ περὶ τῶν ἄλλων ἁπάντων συμπτωμάτων, ὅσα γέγραπται
<br class="lb"/>κατὰ τὸ βιβλίον, ὡς ἐξηγεῖσθαι μόνον ἐν αὐτῷ χρὴ τὰ δοκοῦντα


<a class="pb" href="#pb693" id="pb693">[p. 693]</a>


μὴ σαφῶς εἰρῆσθαι, τῶν ἀποδεδειγμένων ἐν ἑτέροις
<br class="lb"/>ἀναμιμνήσκοντα μόνον, οὐ κατὰ διέξοδον διδασκαλίας αὐτῶν
<br class="lb"/>ποιούμενον.
</p>
                    </section>
                    <section id="body-1-2-3-39" class="div textpart section level5">
                      <blockquote class="quote lemma">Ἄκρεα ἀεὶ τούτοισί τε μὲν ψυχρότερα ποδῶν καὶ χειρῶν.
<br class="lb"/>πολὺ δὲ περὶ τοὺς παροξυσμοὺς μάλιστα, πάλιν τε βραδέως
<br class="lb"/>καὶ οὐ καλῶς ἀνεθερμαίνοντο καὶ πάλιν κατενόουν
<br class="lb"/>καὶ διελέγοντο.</blockquote>
                      <p class="p autofirst">Τὴν ποικιλίαν τῶν γενομένων συμπτωμάτων τοῖς τότε
<br class="lb"/>νοσήμασι διηγεῖται, μοχθηρῶν ἀπάντων ὄντων.
</p>
                    </section>
                    <section id="body-1-2-3-40" class="div textpart section level5">
                      <blockquote class="quote lemma">Κατεῖχε δὲ ἢ τὸ κῶμα συνεχῶς, οὐχ ὑπνῶδες, ἢ κατὰ πόνων
<br class="lb"/>ἄγρυπνοι.</blockquote>
                      <a class="pb" href="#pb694" id="pb694">[p. 694]</a>
                      <p class="p autofirst">Σαφὲς καὶ τοῦτ’ ἐστὶ τῷ μεμνημένῳ τῶν γεγραμμένων ἔν
<br class="lb"/>τε τῷ περὶ τοῦ κώματος γράμματι καὶ τοῖς ἔμπροσθεν ὑπομνήμασι.
<br class="lb"/>ὅταν γὰρ ἐγρηγορέναι μὲν ἀνεῳγόσι τοῖς ὀφθαλμοῖς οἱ
<br class="lb"/>κάμνοντες μὴ δύνωνται, μύσαντες δ’ αὐτοὺς ἐλπίδι τοῦ κοιμηθῆναι
<br class="lb"/>διαμένωσιν ἐγρηγορότες, τὸ τοιοῦτον καλοῦμεν
<br class="lb"/>οὐχ ὑπνῶδες κῶμα. εἰ δὲ καὶ πόνος τις αὐτοῖς παρείη,
<br class="lb"/>προδήλως ἀγρυπνήσουσι μᾶλλον οἱ οὕτως ἔχοντες, ὡς μηδ’
<br class="lb"/>εἰς φαντασίαν ὕπνου τε ἀφικέσθαι λεπτοῦ. γίνεται γάρ τι
<br class="lb"/>καὶ τοιοῦτον τοῖς οὕτω κω<span class="milestone">274</span>ματώδεσιν, ὡς ἐν μεθορίῳ
<br class="lb"/>καθίστασθαι τῶν τ’ ἀκριβῶς ἐγρηγορότων καὶ τῶν
<br class="lb"/>κοιμωμένων.
</p>
                    </section>
                    <section id="body-1-2-3-41" class="div textpart section level5">
                      <blockquote class="quote lemma">Κοιλίαι ταραχώδεες τοῖσι πλείστοισι τούτων, διαχωρήμασιν
<br class="lb"/>ὠμοῖσι, πολλοῖσι, λεπτοῖσι.</blockquote>
                      <p class="p autofirst">Εὔδηλον μὲν κᾀκ τούτων ἐστὶν ὡς οὐ προσέχει τῇ
<br class="lb"/>τῶν διαχωρημάτων ἰδέᾳ κατὰ τὴν τῶν καυσωδῶν νοσημάτων


<a class="pb" href="#pb695" id="pb695">[p. 695]</a>


διάγνωσιν. ὠμὰ γοῦν ἔφη καὶ λεπτὰ καὶ διαχωρούμενα
<br class="lb"/>τοῖς τότε καυσουμένοις γίνεσθαι, μήτε χολωδῶν ἀκράτων
<br class="lb"/>μήτε συντήξεων μνημονεύσας, ἅ τινες οἴονται μέγιστα γνωρίσματα
<br class="lb"/>καύσων εἶναι πυρετῶν.
</p>
                    </section>
                    <section id="body-1-2-3-42" class="div textpart section level5">
                      <blockquote class="quote lemma">Οὖρα τὰ πολλὰ λεπτὰ, κρίσιμον οὐδὲ χρηστὸν οὐδὲν ἔχοντα.</blockquote>
                      <p class="p autofirst">Ἐν ταῖς περὶ τῶν οὔρων διηγήσεσιν εἴωθε τὰ συμβεβηκότα
<br class="lb"/>γράψας αὐτοῖς μηκέτι προστιθέναι πότερον ἀγαθοῦ
<br class="lb"/>τινός ἐστιν ἢ κακοῦ σημεῖα, μεμνῆσθαι νομίζων ἡμᾶς
<br class="lb"/>ὧν ἐμάθομεν ἐν προγνωστικῷ καθόλου, περὶ κακίας τε καὶ
<br class="lb"/>ἀρετῆς οὔρων. ἐνταῦθ’ οὖν μοι δοκεῖ προστεθεικέναι,
<br class="lb"/>καίτοι προειρηκὼς αὐτὰ λεπτὰ, διότι προσέγραψεν αὐτοῖς
<br class="lb"/>τὰ πολλά. μεμνημένος γὰρ ὅτι καὶ δι’ οὔρων πλήθους
<br class="lb"/>αὐτὸς ἡμᾶς ἐδίδαξε γίνεσθαί ποτε κρίσιν, ἐπεσημήνατο νῦν
<br class="lb"/>ὅτι καὶ πολλῶν ὄντων αὐτῶν ὅμως οὐδὲν ἦν κρίσιμον οὐδὲ
<br class="lb"/>χρηστόν· οὐ γὰρ ἐκκαθαίρουσα τὸ σῶμα καὶ κινοῦσα τὰ


<a class="pb" href="#pb696" id="pb696">[p. 696]</a>


λυποῦντα φαίνεται νῦν ἡ φύσις ἐργαζομένη τὸ πλῆθος τῶν
<br class="lb"/>οὔρων, ἀλλ’ ὥσπερ ἔμαθες ἱδρῶτάς τε καὶ διαχωρήματα
<br class="lb"/>ποτὲ μὲν ὡς συμπτώματα τῆς κατὰ τὸ σῶμα περιουσίας
<br class="lb"/>τῶν μοχθηρῶν χυμῶν ἐκκρίνεσθαι, ποτὲ δὲ ἐκκαθαιρούσης
<br class="lb"/>αὐτὰ τῆς φύσεως, οὕτω καὶ νῦν τὰ οὖρα πλεοναζούσης
<br class="lb"/>ὑγρότητος ὀῤῥώδους ἐν τῷ σώματι συμπτώματ’ ἐστί. διὰ
<br class="lb"/>τοῦτ’ οὖν αὐτοῖς προσέθηκε τὸ κρισιμὸν οὐδὲν οὐδὲ χρηστόν.
<br class="lb"/>ἐξεκρίνετο γὰρ ἤτοι διὰ πλῆθος ἄμετρον, οὐ δυναμένων
<br class="lb"/>αὐτὰ τῶν περιεχόντων μορίων στέγειν, ἢ διὰ δῆξιν
<br class="lb"/>ἰσχυρὰν ἀνιωμένων τε καὶ διὰ τοῦτο πρὸς τὴν ἀπόκρισιν
<br class="lb"/>ἐξορμώντων. τοιαῦτα δὲ κατὰ τὴν αὐτὴν ταύτην κατάστασιν
<br class="lb"/>ἐγένετο καὶ διὰ τῆς γαστρὸς ἐκκρινόμενα, καθότι προείρηται·
<br class="lb"/>καὶ δηλονότι καὶ οἱ ἱδρῶτες ἀνάλογον αὐτοῖς ἦσαν.
</p>
                    </section>
                    <section id="body-1-2-3-43" class="div textpart section level5">
                      <blockquote class="quote lemma"><span class="milestone">275</span>Οὐδ’ ἄλλο κρίσιμον οὐδὲν τοῖσιν οὕτως ἔχουσιν
<br class="lb"/>ἐπεφαίνετο, οὔτε γὰρ ᾑμοῤῥάγει καλῶς οὔτε τις ἄλλη
<br class="lb"/>τῶν εἰθισμένων ἀπόστασις ἐγίνετο κρίσιμος, ἔθνησκόν τε


<a class="pb" href="#pb697" id="pb697">[p. 697]</a>


ἕκαστος, εἰ τύχῃ, πεπλανημένως, τὰ πολλὰ περὶ τὰς κρίσιας,
<br class="lb"/>ἐκ πολλοῦ δέ τινες, ἄφωνοι, ἱδρῶντες πολλοί. τοῖσι
<br class="lb"/>γοῦν ὀλεθρίως ἔχουσι συμβαίνει ταῦτα.</blockquote>
                      <p class="p autofirst">Τῶν μὲν οὖν ὀλεθρίως ἐχόντων ξυνέπιπτε ταῦτα, ἃ
<br class="lb"/>κατέλεξεν ἐνταῦθά σοι, τὰ τῶν ὀλεθρίως ἐχόντων καυσωδῶν
<br class="lb"/>συμπτώματα. προακήκοας δὲ πολλάκις ἤδη διὰ τί
<br class="lb"/>τῶν εἰρημένων ἕκαστον ὀλέθριόν ἐστι· τοῖσι μὲν ὀλεθρίως
<br class="lb"/>ἔχουσι ξυνέπιπτε ταῦτα.
</p>
                    </section>
                    <section id="body-1-2-3-44" class="div textpart section level5">
                      <blockquote class="quote lemma">Παραπλήσια δὲ καὶ τοῖσι φρενιτικοῖσι.</blockquote>
                      <p class="p autofirst">Συμπληρώσας τὸν περὶ τῶν καύσων λόγον ἐπὶ τὰ συμβάντα
<br class="lb"/>τοῖς φρενιτικοῖς μεταβαίνει· προσχῶμεν οὖν κᾀνταῦθα
<br class="lb"/>ταῖς ῥήσεσιν αὐτοῦ.
</p>
                    </section>
                    <a class="pb" href="#pb698" id="pb698">[p. 698]</a>
                    <section id="body-1-2-3-45" class="div textpart section level5">
                      <blockquote class="quote lemma">Ἄδιψοι δὲ πάνυ ἦσαν οὗτοι.</blockquote>
                      <p class="p autofirst">Περὶ τῶν φρενιτικῶν ὁ λόγος· ἀδίψους δ’ αὐτοὺς γεγονέναι
<br class="lb"/>φησὶν οὐχ οὕτως διὰ τὸ πολλὴν ὑγρότητα πλεονάζουσαν
<br class="lb"/>ἔχειν ἐν τῷ στόματι τῆς γαστρὸς, ὡς διὰ τὸ μὴ
<br class="lb"/>παρακολουθεῖν οἷς ἔπασχον καὶ νενεκρῶσθαι τὴν ὀρεκτικὴν
<br class="lb"/>τοῦ στομάχου αὐτοῖς δύναμιν.
</p>
                    </section>
                    <section id="body-1-2-3-46" class="div textpart section level5">
                      <blockquote class="quote lemma">Οὐδ’ ἐξεμάνη τῶν φρενιτικῶν οὐδεὶς ὥσπερ ἐπ’ ἄλλοισιν,
<br class="lb"/>ἀλλ’ ἄλλῃ τινὶ καταφορῇ κακῇ, νωθρῇ, βαρέως
<br class="lb"/>ἀπώλλυντο.</blockquote>
                      <p class="p autofirst"><span class="milestone">276</span>Εἰ χωρὶς τοῦ προειπεῖν οὐδ’ ἐξεμάνη τῶν φρενιτικῶν
<br class="lb"/>οὐδεὶς, ἀπλῶς εἰρήκει τοὺς τότε φρενιτικοὺς ἀπόλλυσθαι
<br class="lb"/>καταφορῇ νοθρῇ, πιθανὸν ἦν ἀκοῦσαι μεταπτώσεως
<br class="lb"/>εἰς λήθαργον αὐτοῖς γενομένης, οὕτω διαφθείρεσθαι. προειρημένου


<a class="pb" href="#pb699" id="pb699">[p. 699]</a>


δὲ τοῦ, οὐδ’ ἐξεμάνη οὐδεὶς, εὐλογώτερόν ἐστι μετὰ
<br class="lb"/>καταφορᾶς αὐτοὺς ἀπόλλυσθαι μένοντας φρενιτικοὺς, ὅπερ
<br class="lb"/>ἐστὶ παραφρονοῦντας, ἐν τούτῳ γὰρ μόνῳ διηνεκῶς ὑπάρχοντι
<br class="lb"/>μετὰ πυρετοῦ τὴν φρενῖτιν νοοῦμεν, οὐδενὶ διαφέρουσαν
<br class="lb"/>ἄλλῳ τῆς μανίας πλὴν τῷ πυρετῷ. φρενῶν μὲν
<br class="lb"/>γὰρ ἄμφω βλάβαι. τὸ δὲ χωρὶς πυρετοῦ τῶν μαινομένων
<br class="lb"/>ἴδιον, ὥσπερ τὸ σὺν πυρετῷ τῶν φρενιτικῶν. θαυμαστὸν
<br class="lb"/>οὖν οὐδὲν ἠθροισμένων ἐν τῷ σώματι χυμῶν ὠμῶν, ὡς τά
<br class="lb"/>γε διαχωρούμενα τὴν ἔνδειξιν ἐποιήσατο, κωματώδεις τε
<br class="lb"/>ἅμα καὶ παραφρονοῦντας <span class="milestone">426</span>γενέσθαι, κωματώδεις
<br class="lb"/>μὲν διά τε τὸ πλῆθος καὶ τὴν ψυχρότητα τῶν ὠμῶν χυμῶν,
<br class="lb"/>παραφρονοῦντας δὲ, διότι σηπόμενοι δριμύτητά τε
<br class="lb"/>καὶ θερμασίαν ἐγέννων.
</p>
                    </section>
                    <section id="body-1-2-3-47" class="div textpart section level5">
                      <blockquote class="quote lemma">Ἦσαν δὲ καὶ ἄλλοι πυρετοὶ, περὶ ὧν γεγράψεται.</blockquote>
                      <p class="p autofirst">Ἀναμνησθῶμεν δ’ ὅτι προειπὼν, ἦν κατάστασις τῶν


<a class="pb" href="#pb700" id="pb700">[p. 700]</a>


γενομένων καυσώδης, ἣν δὴ καὶ διηγησάμενος ἐφεξῆς πάντ’
<br class="lb"/>αὐτοῖς τὰ συμβάντα καὶ μετὰ ταῦτα πάλιν εἰπὼν, παραπλήσια
<br class="lb"/>δὲ καὶ τοῖσι φρενιτικοῖσιν. εἶτα καὶ τὸν περὶ τούτων
<br class="lb"/>λόγον ἅπαντα πληρώσας ἑξῆς ἐπήνεγκεν· ἦσαν δὲ καὶ
<br class="lb"/>ἄλλοι πυρετοὶ περὶ ὧν γεγράψεται. δηλοῖ γὰρ ἐκ ταύτης
<br class="lb"/>τῆς λέξεως πυρετῶν εἴδη τὸν καῦσον εἶναι καὶ τὴν φρενῖτιν,
<br class="lb"/>καῦσον μὲν, ὃς ἂν διηνεκὲς ἔχῃ δίψος μετὰ διηνεκοῦς
<br class="lb"/>πυρώσεως πολλῆς, φρενῖτιν δὲ, ὡς ἂν συνεχὴς ὢν, ἅμα καὶ
<br class="lb"/>παραφροσύνῃ γίνεται διηνεκεῖ.
</p>
                    </section>
                    <section id="body-1-2-3-48" class="div textpart section level5">
                      <blockquote class="quote lemma">Στόματα πολλοῖσιν ἀφθώδεα, ἑλκώδεα, ῥεύματα περὶ αἰδοῖα
<br class="lb"/>πολλὰ, ἑλκώματα, φύματα ἔξωθεν, εἴσωθεν τὰ παρὰ
<br class="lb"/>βουβῶνας.</blockquote>
                      <p class="p autofirst">Εἰρήκει μὲν ἔμπροσθεν καὶ περὶ τούτων. ἀλλ’ ἐν τῷ
<br class="lb"/>κατὰ μέρος ὑπὲρ ἑκάστου λέγει, μέχρι τοῦ φθινοπώρου
<br class="lb"/>τὰς τῶν ἐρυσιπελάτων γενέσεις εἰπὼν προελθεῖν, εὔδηλός


<a class="pb" href="#pb701" id="pb701">[p. 701]</a>


ἐστι καὶ περὶ τῶν νῦν ἐφεξῆς αὐτοῖς γραφομένων ἁπάντων
<br class="lb"/>ἐνδεικνύμενος ταὐτό. κατὰ τοῦτ’ οὖν αὖθις ἐμνημόνευσε
<br class="lb"/>τῶν αὐτῶν.
</p>
                    </section>
                    <section id="body-1-2-3-49" class="div textpart section level5">
                      <blockquote class="quote lemma"><span class="milestone">277</span>Ὀφθαλμίαι ὑγραὶ, μακραὶ, χρόνιαι μετὰ πόνων,
<br class="lb"/>ἐπιφύσιες βλεφάρων ἔξωθεν, ἔσωθεν, πολλῶν φθείροντες
<br class="lb"/>τὰς ὄψιας, ἃς σῦκα ἐπονομάζουσιν.</blockquote>
                      <p class="p autofirst">Ἡ τοῦ πλεονάσαντος χυμοῦ περιουσία διττὸν ἔοικεν
<br class="lb"/>ἔχειν εἶδος ἐν τῇ κατὰ πάχος καὶ λεπτότητα διαφορᾷ, καθάπερ
<br class="lb"/>εἴωθεν ἀεὶ σχεδὸν ἐφ’ ὑγραῖς καὶ νηνέμοις γίνεσθαι
<br class="lb"/>καταστάσεσιν. εἰ μὴ γὰρ οἰκείοις τις τοῖς γυμνασίοις
<br class="lb"/>χρώμενος ῥιπίζει τε ἅμα καὶ διακαθαίρει καὶ κινεῖ τὸ σῶμα,
<br class="lb"/>πλῆθος ἀθροίζει χυμῶν καὶ παχέων καὶ λεπτῶν· παχέων
<br class="lb"/>μὲν διὰ τὴν ἀργίαν, λεπτῶν δὲ καὶ ὑδατωδῶν, διὰ τὸ
<br class="lb"/>μὴ κεκενῶσθαι. τῆς μὲν οὖν λεπτότητος αὐτῶν τεκμήρια
<br class="lb"/>τά τε κατὰ τὴν γαστέρα διερχόμενα λεπτὰ καὶ τὰ οὖρά γε


<a class="pb" href="#pb702" id="pb702">[p. 702]</a>


τοιαῦτα γενόμενα· τοῦ δὲ πάχους τό τε χρονίσαι πᾶν καὶ
<br class="lb"/>τὸ συνεδρεῦον τοῖς πλείστοις κῶμα. καὶ τούτων οὖν εἰκότως
<br class="lb"/>οἷς ἐπ’ ὀφθαλμοὺς ἔῤῥεψε τὸ πλῆθος, ὑγρᾶς μὲν
<br class="lb"/>ὀφθαλμίας εἰργάσατο διὰ τὴν λεπτότητα, τὰς δὲ τῶν βλεφάρων
<br class="lb"/>ἐπιφύσεις διὰ τὸ πάχος. τοῦ γὰρ ἐπιῤῥέοντος τοῖς
<br class="lb"/>ὀφθαλμοῖς χυμοῦ τὸ μὲν ἐκκρινόμενον ὑγρὸν ἐργάζεται τὰς
<br class="lb"/>ὀφθαλμίας, τουτέστι μετὰ ῥεύματος ὑγροῦ καὶ ὑδατώδους,
<br class="lb"/>τὸ δὲ παχύτερον ἐμπλαττόμενον τοῖς πάσχουσι μορίοις τὰς
<br class="lb"/>ὀχθώδεις ἐπαναστάσεις. ὅσον δὲ ἐν τῷ βάθει τῶν ὀφθαλμῶν
<br class="lb"/>ἐγένετο τοῦ παχέος χυμοῦ τὰς ὀδύνας εἰργάζετο.
</p>
                    </section>
                    <section id="body-1-2-3-50" class="div textpart section level5">
                      <blockquote class="quote lemma">Ἐφύετο δὲ καὶ ἐπὶ τῶν ἄλλων ἑλκέων πολλὰ καὶ ἐν
<br class="lb"/>αἰδοίοισι.</blockquote>
                      <p class="p autofirst">Τὰ διὰ τὸ πάχος τῆς ὕλης ἐπιφυόμενα τοῖς βλεφάροις
<br class="lb"/>οὐκ ἐνταῦθα μόνον, ἀλλὰ κᾀπὶ τῶν αἰδοίων ἔφη γενέσθαι,
<br class="lb"/>καὶ εἴ πού τι μόριον ἄλλο συνέτυχεν ἑλκωθῆναι, τοῦ πάχους


<a class="pb" href="#pb703" id="pb703">[p. 703]</a>


τῶν χυμῶν, ὡς εἴρηται, τὰς τοιαύτας ἐπιφύσεις ἐργαζομένου·
<br class="lb"/>καλοῦσι δ’ αὐτὰς οἱ πολλοὶ μύκητας.
</p>
                    </section>
                    <section id="body-1-2-3-51" class="div textpart section level5">
                      <blockquote class="quote lemma">Ἄνθρακες πολλοὶ κατὰ θέρος καὶ ἄλλα, ἃ σῆψις καλέεται.</blockquote>
                      <p class="p autofirst"><span class="milestone">278</span>Καὶ διὰ τὸ χρονίζειν μὲν ἐν τῷ σώματι τὴν
<br class="lb"/>κακοχυμίαν ἡ σηπεδὼν ηὐξάνετο, τοῦ θέρους δ’ ἐπιλαβόντος,
<br class="lb"/>οὐδ’ αὐτοῦ τοὺς ἐτησίας ἔχοντος, ἔτι καὶ μᾶλλον εἰς
<br class="lb"/>ἄκρον ἀφίκετο καὶ διὰ τοῦτο θερμὰ νοσήματα πλείω τε καὶ
<br class="lb"/>κακοηθέστερα τῶν ἔμπροσθεν ἐγένετο. δέδεικται γὰρ ὅτι
<br class="lb"/>καὶ ὁ ἄνθραξ ἐκ θερμῆς μέντοι πυῤῥότητος, παχείας δὲ κατὰ
<br class="lb"/>τὴν σύστασιν ὕλης ἔχει τὴν γένεσιν.
</p>
                    </section>
                    <section id="body-1-2-3-52" class="div textpart section level5">
                      <blockquote class="quote lemma">Ἐκθύματά τε μεγάλα.</blockquote>
                      <p class="p autofirst">Πρόδηλον μὲν ὅτι παρὰ τὸ ἐκθύειν, ὅπερ ἐστὶν ἐξορμᾶν.


<a class="pb" href="#pb704" id="pb704">[p. 704]</a>


ἡ προσηγορία τοῖς ἐκθύμασι γέγονεν, ἐπὶ τῶν αὐτομάτως
<br class="lb"/>ἐξανθούντων κατὰ τὸ δέρμα. γένεσις δ’ αὐτοῖς ἐκ τῶν
<br class="lb"/>περιττῶν δηλονότι χυμῶν, ἀλλὰ καὶ τῇ ποιότητι προσηκόντως
<br class="lb"/>ἕπεται, τῶν μὲν χυμῶν λεπτῶν ἑλκώσεις ἐργαζομένων
<br class="lb"/>μᾶλλον ἢ ὄγκους, τῶν δὲ παχέων εἰς ὄγκον ἐξαιρόντων τὸ
<br class="lb"/>δέρμα. πρόδηλον δ’ ὅτι ταὐτοῦ γένους ἐστὶ τοῖς προειρημένοις
<br class="lb"/>ἐπιφύεσθαι κατὰ τὰ βλέφαρα καὶ τὰ ἕλκη καὶ τὰ
<br class="lb"/>νῦν ἐν τῷ δέρματι τὴν γένεσιν αὐτόματον ἔχοντα.
</p>
                    </section>
                    <section id="body-1-2-3-53" class="div textpart section level5">
                      <blockquote class="quote lemma">Ἕρπητες πολλοῖσι μεγάλοι.</blockquote>
                      <p class="p autofirst">Μεγάλους ἤτοι διὰ τὸ πολὺν ἐπιλαμβάνων τόπον ἢ διὰ
<br class="lb"/>τὸ μετ’ ἀναβρώσεως κακοήθους γίνεσθαι κέκληκεν. ἑκάτερον
<br class="lb"/>δ’ ἀκολουθεῖ τῇ κατὰ τοὺς χυμοὺς εἰρημένῃ διαθέσει.
</p>
                    </section>
                    <section id="body-1-2-3-54" class="div textpart section level5">
                      <blockquote class="quote lemma">Τὰ δὲ κατὰ κοιλίην πολλοῖσι πολλὰ καὶ βλαβερὰ συνέβαινε.


<a class="pb" href="#pb705" id="pb705">[p. 705]</a>


πρῶτον μὲν τεινεσμοὶ πολλοῖσιν ἐπιπόνως, πλείστοισι δὲ
<br class="lb"/>παιδίοισι καὶ πᾶσιν ὅσα πρὸ ἥβης καὶ ἀπώλλυντο τὰ πλεῖστα
<br class="lb"/>τούτων, λειεντερικοὶ πολλοί.</blockquote>
                      <p class="p autofirst">Καὶ διὰ τὴν ὑγρότητα τῆς ἡλικίας καὶ διότι πλείω
<br class="lb"/>προσφερόμενα τὰ παιδία διαφθείρει τὰς τροφὰς πολλάκις
<br class="lb"/>εἰκότως ἡλίσκετο τεινεσμοῖς. ἔστι μὲν οὖν καὶ ἄλλως ὀδυνηρόν
<br class="lb"/>τε καὶ ὀχληρὸν τὸ πάθος, ὀδυνηρὸν μὲν διὰ τὴν
<br class="lb"/>τάσιν, ὀχληρὸν δὲ διὰ τὸ συνεχὲς τῆς ἐξαναστάσεως. ἐν δὲ
<br class="lb"/>τῇ νῦν καταστάσει πληθωρικῇ τε ἅμα καὶ κακοχυμίᾳ λεγομένῃ
<br class="lb"/>πολλοὶ μᾶλλον λειεντερικοί. ἀῤῥωστούσης γὰρ τῆς
<br class="lb"/>καθεκτικῆς δυνά<span class="milestone">279</span>μεως ἔμαθες γινομένας τὰς λειεντερίας.
<br class="lb"/>εἰκὸς δὲ οὖν ὥσπερ ἡ θρεπτικὴ δύναμις τῆς γαστρὸς
<br class="lb"/>ἐνεκρώθη, δι’ ἣν ἀποσίτους ἐσχάτως αὐτοὺς γενέσθαι
<br class="lb"/>φασὶν ὀλίγον ὕστερον, οὕτως καὶ τὴν καθεκτικὴν
<br class="lb"/>βλαβῆναι.
</p>
                    </section>
                    <a class="pb" href="#pb706" id="pb706">[p. 706]</a>
                    <section id="body-1-2-3-55" class="div textpart section level5">
                      <blockquote class="quote lemma">Δυσεντεριώδεες, οὐδ’ οὗτοι λίην ἐπιπόνως.</blockquote>
                      <p class="p autofirst">Ἀκόλουθον ἦν ἐπιφέρεσθαι τοῖς προειρημένοις τισὶν
<br class="lb"/>οὐκ ἐπιπόνως νοσήσασι, προείρηται δ’ οὐδεὶς οὗτος, ἀλλὰ
<br class="lb"/>τοὐναντίον <span class="milestone">427</span>μᾶλλον οἵ τ’ ἔμπροσθεν ἅπαντες οἵ τε
<br class="lb"/>πρὸ τῶν λειεντερικῶν εἰρημένοι τεινεσμώδεις ἐπιπόνως ἐνόσησαν.
<br class="lb"/>μήτ’ οὖν ἡ λέξις ἡμάρτηται, καθάπερ καὶ ἄλλα
<br class="lb"/>πολλὰ τῶν ἁμαρτημάτων ἐν πολλοῖς τῶν βιβλίων ἐφυλάχθη,
<br class="lb"/>τοῦ πρώτου γραφέως ἁμαρτόντος· ἄμεινον γὰρ ἦν γεγράφθαι,
<br class="lb"/>οὗτοί τε λίην ἐπιπόνως. ἔνιοι μέντοι φασὶν εἰρῆσθαι
<br class="lb"/>τὸ οὐδ’ οὗτοι λίην ἐπιπόνως ἐν ἴσῳ τῷ πολλοὶ δυσεντεριώδεις
<br class="lb"/>οὐκ ἐγένοντο, δηλοῦν βουλομένου τἀνδρὸς ἐκ
<br class="lb"/>τοῦ ἐπιπόνως τὴν γένεσιν τοῦ νοσήματος, οὐ τὸν τρόπον.
<br class="lb"/>ἔνιοι δ’ ὅτι τοῖς δυσεντερικοῖς ἀνωδύνως ἐνοχλουμένοις ἐφεξῆς
<br class="lb"/>εἴρηται, διὰ τοῦτό φασι τὸ οὐδ’ οὗτοι λίην ἐπιπόνως
<br class="lb"/>ὑπ’ αὐτοῦ προστεθεῖσθαι, νοσούντων ἡμῶν τοὺς λειεντερικοὺς
<br class="lb"/>ἐξ ἀνάγκης ἀνωδύνους εἶναι.
</p>
                    </section>
                    <a class="pb" href="#pb707" id="pb707">[p. 707]</a>
                    <section id="body-1-2-3-56" class="div textpart section level5">
                      <blockquote class="quote lemma">Τὰ δὲ χολώδεα καὶ λιπαρὰ καὶ λεπτὰ καὶ ὑδατώδεα, πολλοῖσι
<br class="lb"/>μὲν αὐτὸ τὸ νούσημα εἰς τοιοῦτον κατέσκηψεν, ἄνευ
<br class="lb"/>τε αὐτῶν πυρετῶν καὶ ἐν πυρετοῖς, μετὰ πόνων στρόφοι
<br class="lb"/>καὶ ἀνειλίσιες κακοήθεες, τῶν πολλῶν ἐνόντων τε καὶ
<br class="lb"/>ἐπισχόντων διέξοδοι, τὰ δ’ ἐξιόντα πόνους οὐ λύοντα καὶ
<br class="lb"/>πάμπολλα μόρια τοῦ σώματος ἔπαθον.</blockquote>
                      <p class="p autofirst">Ἐν τῷ προκειμένῳ λόγῳ καὶ πᾶν εἶδος ἐν αὐτῷ συνέστηκε
<br class="lb"/>νοσήματος, ἐπειδὴ φύσει διαφέρουσιν ἀλλήλων οἱ
<br class="lb"/>ἄνθρωποι καὶ ἡλικίαις καὶ διαίταις. ἄλλος οὖν ἄλλον ἔχων
<br class="lb"/>πλεονάζοντα χυμὸν ὑπὸ τῆς καταστάσεως ηὔξησε τοῦτον,
<br class="lb"/>ὡς ἐδείξαμεν, εἶτα τῆς σηπεδόνος ἐπιγενομένης κατὰ τὰς
<br class="lb"/>διαφορὰς τῶν ἠθροισμένων χυμῶν ἡ σῆψις ὑπηλλάττετο·
<br class="lb"/>καὶ μέντοι καὶ φερομένης αὐτῆς εἰς τὸν ἑκάστῳ τῶν πασχόντων
<br class="lb"/>τόπον ἀσθενέστατον φύσει πολλοῖς οὕτω συνέβη
<br class="lb"/>παθεῖν μορίοις, ὡς ἂν καὶ τῶν ἀνθρώπων ἱκανῶς πολλῶν
<br class="lb"/>γενομένων. εὔλογον οὖν ἦν τοῖς φύσει χολώδεσι καὶ κατὰ


<a class="pb" href="#pb708" id="pb708">[p. 708]</a>


τὴν ἀκμαστικὴν ἡλικίαν οὖσι καὶ φροντισταῖς καὶ ταλαιπωρουμένοις
<br class="lb"/>ἐν ἔργοις τε καὶ πράξεσι ταῦτα πλεονάσαι.
<br class="lb"/>τὰ δὲ λιπαρὰ συντήξεως αὐτὸς ἐδίδαξεν εἶναι σημεῖα. τὰ
<br class="lb"/>δ’ ὑδατώδη λεπτῆς καὶ ὀῤῥώδους ὑγρότητος. πολλοῖς δέ
<br class="lb"/>φησιν αὐτὸ <span class="milestone">280</span>τοῦτο γενέσθαι τὸ νόσημα, τουτέστι
<br class="lb"/>τὸ διαχωρεῖν τὰ τοιαῦτα· καὶ γὰρ χωρὶς πυρετῶν ἐνίοις
<br class="lb"/>τοῦτο γενέσθαι φησί. τὰς δὲ διεξόδους, τουτέστι τὰς
<br class="lb"/>κενώσεις αὐτοῖς συμβῆναι, πολλῶν ἐνόντων καὶ ἐπισχόντων,
<br class="lb"/>ὅπερ ἴσως σημαίνει πολλῶν ἔτι καὶ κατὰ τὸ σῶμα
<br class="lb"/>τῶν ἐνόντων οὐδὲν ἧττον τὰς διεξόδους γενέσθαι πολλὰς καὶ
<br class="lb"/>διὰ τοῦτο μηδὲ τοὺς πόνους λύειν τὰ διεξιόντα. πῶς γὰρ
<br class="lb"/>οἷόν τε λύειν αὐτὰ, πολλῶν ἔτι τῶν ἐπεχομένων ὄντων.
</p>
                    </section>
                    <section id="body-1-2-3-57" class="div textpart section level5">
                      <blockquote class="quote lemma">Τοῖσί τε προσφερομένοισι δυσκόλους ὑπακούοντα. καὶ γὰρ
<br class="lb"/>αἱ καθάρσιες τοὺς πλείστους προσέβλαπτον. τῶν δὲ οὕτως
<br class="lb"/>ἐχόντων πολλοὶ μὲν ὀξέως ἀπώλλυντο, πολλοῖσι δὲ
<br class="lb"/>καὶ μακρότερα διῆγεν.</blockquote>
                      <a class="pb" href="#pb709" id="pb709">[p. 709]</a>
                      <p class="p autofirst">Προσφερόμενα δύναται λέγειν καὶ κοινῶς ἅπαντα τὰ
<br class="lb"/>βοηθήματα καὶ ἰδίως τὰ ἐσθιόμενα καὶ πινόμενα. τὰς δὲ
<br class="lb"/>καθάρσεις ὧν ἐμνημόνευσεν ἐν ἑκατέροις τάξαι δυνατόν.
<br class="lb"/>ὅτι δ’ οὐκ ὠφελεῖ τὰ βοηθήματα τοὺς οὕτως ἔχοντας εὔδηλόν
<br class="lb"/>ἐστιν, εἰ καὶ μηδὲν αὐτὸς εἰρήκει. πολλῶν γὰρ ἀποθνησκόντων,
<br class="lb"/>ἀνωφελῆ δηλονότι πᾶσιν αὐτοῖς τὰ βοηθήματα.
</p>
                    </section>
                    <section id="body-1-2-3-58" class="div textpart section level5">
                      <blockquote class="quote lemma">Ὡς δ’ ἐν κεφαλαίῳ εἰρῆσθαι, πάντες καὶ οἱ τὰ μακρὰ νοσέοντες
<br class="lb"/>καὶ τὰ ὀξέα, ἐκ τῶν κατὰ κοιλίην ἀπέθνησκον
<br class="lb"/>μάλιστα, πάντας γὰρ κοιλίην συναπήνεγκεν.</blockquote>
                      <p class="p autofirst">Καὶ ὁ καθ’ ἡμᾶς γενόμενος οὗτος ὁ μακρότατος λοιμὸς
<br class="lb"/>ἐκ τῶν διὰ τῆς κοιλίας κενουμένων σχεδὸν ἅπαντας ἀνεῖλεν.
<br class="lb"/>ἦν δὲ σύντηξις τὰ κενούμενα καὶ τοῦτ’ ἔοικεν ἀχώριστον
<br class="lb"/>εἶναι σύμπτωμα τοῦ καλουμένου λοιμώδους ἰδίως πυρετοῦ,
<br class="lb"/>καταλαμβάνοντος τοὺς ἀνθρώπους καὶ χωρὶς λοιμοῦ.
</p>
                    </section>
                    <a class="pb" href="#pb710" id="pb710">[p. 710]</a>
                    <section id="body-1-2-3-59" class="div textpart section level5">
                      <blockquote class="quote lemma">Ἀπόσιτοι δὲ πάντες μὲν ἐγένοντο καὶ ἐπὶ πᾶσι τοῖσι προγεγραμμένοισιν,
<br class="lb"/>οἷς ἐγὼ οὐδὲ πώποτε ἐνέτυχον. πολλοὶ
<br class="lb"/>δὲ μάλιστα οὗτοι καὶ οἱ ἐκ τούτων καὶ ἐκ τῶν ἄλλων δ’
<br class="lb"/>οἱ ὀλεθρίως ἔχοντες.</blockquote>
                      <p class="p autofirst"><span class="milestone">281</span>Καὶ τοῦτο τὸ σύμπτωμα πάντας κατέλαβε τοὺς
<br class="lb"/>ἐν τῷ νῦν γενομένῳ λοιμῷ τῷ μακρῷ καὶ δι’ αὐτό γε τοῖς
<br class="lb"/>πλείστοις ἀποθανεῖν συνέβη. ὅσοι γοῦν ἀνδρειότεροι, βιαζόμενοι
<br class="lb"/>σφᾶς αὐτοὺς προσεφέροντο τὰ διδόμενα σιτία σχεδὸν
<br class="lb"/>ἅπαντες ἐσώθησαν. οἱ πλεῖστοι δ’ ἀποθανεῖν εἵλοντο
<br class="lb"/>μᾶλλον ἢ προσενέγκασθαί τι. ταῦτ’ οὖν ἔοικε συμβῆναι
<br class="lb"/>καὶ τοῖς τότε νοσήμασι τὰ κατὰ γαστέρα μάλιστα· καὶ γὰρ
<br class="lb"/>καὶ ταύτης ἔργον ἐστὶν ὄρεξις σιτίων.
</p>
                    </section>
                    <section id="body-1-2-3-60" class="div textpart section level5">
                      <blockquote class="quote lemma">Διψώδεες οἱ μὲν, οἱ δ’ οὔ.</blockquote>
                      <a class="pb" href="#pb711" id="pb711">[p. 711]</a>
                      <p class="p autofirst">Περὶ τῶν ἄνευ πυρετῶν διὰ γαστρὸς ταραχὴν, ὡς
<br class="lb"/>αὐτὸς ὠνόμασεν, ἐνοχλουμένων ὁ λόγος αὐτῷ νῦν εἴρηται.
<br class="lb"/>δῆλον δ’ ἐξ ὧν ἐπιφέρων εἶπε, τῶν δ’ ἐν πυρετοῖσι καὶ
<br class="lb"/>τοῖς ἄλλοις οὐδεὶς ἀκαίρως, φανερὸν δ’ ἐξ ὧν εἰρήκαμεν
<br class="lb"/>ἀνωτέρω καὶ διὰ τί μήτε διψώδεις ἅπαντες ἦσαν μήτ’ ἄδιψοι.
<br class="lb"/>πάχος τε γὰρ χυμῶν καὶ λεπτότης ὑδατώδης ἠθροίσθη,
<br class="lb"/>ψυχρὰ μὲν ἄμφω κατὰ τὴν ἑαυτῶν φύσιν, ἐπίκτητον
<br class="lb"/>δὲ θερμασίαν ἐκ σηπεδόνος λαμβάνοντα. καὶ τοίνυν ἐφ’ ὧν
<br class="lb"/>μὲν ἤδη τὸ σηπεδονῶδες θερμὸν ἐπεκράτει, διψώδεις ἦσαν,
<br class="lb"/>ἐφ’ ὧν δ’ οὐδέπω, καὶ οὗτοι πάλιν εὐλόγως ἦσαν ἄδιψοι.
</p>
                    </section>
                    <section id="body-1-2-3-61" class="div textpart section level5">
                      <blockquote class="quote lemma">Τῶν δὲ ἐν πυρετοῖσι καὶ τοῖς ἄλλοισιν οὐδεὶς ἀκαίρως,
<br class="lb"/>ἀλλ’ ἦν κατὰ ποτὸν διαιτᾶν, ὡς ἤθελες.</blockquote>
                      <a class="pb" href="#pb712" id="pb712">[p. 712]</a>
                      <p class="p autofirst">Εἰρηκὼς ἐν τῇ πρόσθεν ῥήσει περὶ τῶν κατὰ κοιλίαν
<br class="lb"/>ἐνοχληθέντων ὅτι διψώδεις ἦσαν οἱ μὲν, οἱ δ’ οὒ, νῦν ἤδη
<br class="lb"/>καὶ περὶ τῶν ἅμα πυρετοῖς νοσούντων ἔφη μηδένα διψώδη
<br class="lb"/>γενέσθαι πάνυ σφόδρα, μηδ’ ὥστε τοῖς ἰατροῖς ἀπειθεῖν.
<br class="lb"/>ἐγένετο δὲ τοῦτο διὰ τὸ μὴ συῤῥεῖν αὐτοῖς εἰς τὴν γαστέρα
<br class="lb"/>τῶν σηπεδονωδῶν ἰχώρων τοσοῦτον ὅσον ἐπὶ τῶν προειρημένων.
</p>
                    </section>
                    <section id="body-1-2-3-62" class="div textpart section level5">
                      <blockquote class="quote lemma"><span class="milestone">282</span>Οὖρα δὲ πολλὰ μὲν, τὰ δ’ ἐξιόντα ἦν οὐκ ἐκ τῶν
<br class="lb"/>προσφερομένων ποτῶν, ἀλλὰ πολ<span class="milestone">428</span>λὸν ὑπερβάλλοντα.
<br class="lb"/>πολλὴ δέ τις καὶ τῶν οὔρων κακότης ἦν τῶν
<br class="lb"/>ἀπιόντων. οὔτε γὰρ πάχος οὔτε πεπασμὸς οὔτε κάθαρσις
<br class="lb"/>χρηστὴ εἶχε. ἐπὶ πολλοῖσι γὰρ αἱ κατὰ κύστιν
<br class="lb"/>καθάρσιες χρησταὶ γενόμεναι, ἀγαθὸν ἐσόμενον· τοῖσι δὲ
<br class="lb"/>πλείστοισι σύντηξιν καὶ ταραχὴν καὶ πόνους καὶ χρόνους
<br class="lb"/>καὶ ἀκρισίας.</blockquote>
                      <a class="pb" href="#pb713" id="pb713">[p. 713]</a>
                      <p class="p autofirst">Σαφῆ πάντ’ ἐστὶ τὰ εἰρημένα καὶ δεῖται μνήμης, οὐκ
<br class="lb"/>ἐξηγήσεως. αὐτὸς γὰρ ἐνεδείξατο σαφῶς κατὰ τὸν ἔμπροσθεν
<br class="lb"/>λόγον ὃν ἐγὼ διῆλθον, ὡς ἐνίοτε λόγῳ συμπτώματος
<br class="lb"/>κενοῦται τὰ οὖρα, καθάπερ ἱδρῶτές τε καὶ ἔμετοι καὶ τὰ
<br class="lb"/>διὰ γαστρὸς ἀπιόντα.
</p>
                    </section>
                    <section id="body-1-2-3-63" class="div textpart section level5">
                      <blockquote class="quote lemma">Κωματώδεές τε μάλιστα μὲν οἱ φρενιτικοὶ καὶ οἱ καυσώδεες
<br class="lb"/>ἦσαν. ἀτὰρ καὶ ἐπὶ τοῖσιν ἄλλοισι νοσήμασι πᾶσι τοῖσι
<br class="lb"/>μεγίστοισι, ὅτι μετὰ πυρετοῦ γίγνοιτο.</blockquote>
                      <p class="p autofirst">Πάχος τῆς ὕλης ἐργάζετο τὸ κῶμα καὶ μάλιστ’ ἐκείνοις
<br class="lb"/>ἐφ’ ὧν ἔπαθεν ἡ κεφαλή. πάσχει δὲ τοῖς μὲν φρενιτικοῖς
<br class="lb"/>κατὰ πρῶτον λόγον, καύσοις δὲ κατά τι συμβεβηκός. ἡ γὰρ
<br class="lb"/>θερμασία τοῦ πυρετοῦ πρὸς τὴν κεφαλὴν ἀναφέρει τοὺς
<br class="lb"/>μοχθηροὺς χυμούς. ἐπλεόναζον δὲ νῦν οἱ ὠμοὶ καὶ ψυχροί.
</p>
                    </section>
                    <a class="pb" href="#pb714" id="pb714">[p. 714]</a>
                    <section id="body-1-2-3-64" class="div textpart section level5">
                      <blockquote class="quote lemma">Διὰ παντὸς δὲ τοῖσι πλείστοισιν ἢ βαρὺ κῶμα παρείπετο
<br class="lb"/>ἢ λεπτοὺς καὶ μικροὺς ὕπνους κοιμᾶσθαι.</blockquote>
                      <p class="p autofirst">Βαρὺ κῶμα τὸ δυσδιέγερτον ἀκουστέον ἐστὶ, τό τε μικροὺς
<br class="lb"/>καὶ λεπτοὺς ὕπνους ἔχον ἐναντίον ἐστίν. ἐγίνετο δὲ
<br class="lb"/>τὸ μὲν πρῶτον, οἷς ἐπεκράτει τὸ πάχος καὶ τὸ πλῆθος τῆς
<br class="lb"/>ψυχρᾶς ὕλης, τὸ δὲ δεύτερον οἷς ἡ λεπτότης διασηπομένη.
</p>
                    </section>
                    <section id="body-1-2-3-65" class="div textpart section level5">
                      <blockquote class="quote lemma"><span class="milestone">283</span>Πολλὰ καὶ ἄλλα πυρετῶν ἐπεδήμησεν εἴδεα, τριταίων,
<br class="lb"/>τεταρταίων, νυκτερινῶν, συνεχῶν, μακρῶν, πεπλανημένων,
<br class="lb"/>ἀσωδέων, ἀκαταστάτων.</blockquote>
                      <p class="p autofirst">Διὰ τὴν ποικιλίαν τῶν λυπούντων χυμῶν τά τ’ ἄλλα
<br class="lb"/>νοσήματα καὶ τὰ τῶν πυρετῶν ἤδη πλείω συνέπεσε. ἐμνημόνευσε


<a class="pb" href="#pb715" id="pb715">[p. 715]</a>


δὲ τῶν μὲν διαλειπόντων ἁπάντων τριῶν ὄντων, ἀμφημερινῶν,
<br class="lb"/>τριταίων καὶ τεταρταίων· τριταίων μὲν καὶ τεταρταίων
<br class="lb"/>ὀνομαστὶ πρῶτον, ἀμφημερινοῦ δ’ ἐν τῷ φάναι νυκτερινῶν.
<br class="lb"/>διττῆς γὰρ οὔσης αὐτοῦ διαφορᾶς, καθόσον οἱ μὲν ἐν
<br class="lb"/>ἡμέρᾳ παροξύνουσιν, οἱ δ’ ἐν νυκτὶ καὶ διὰ τοῦτο καὶ τὰς προσηγορίας
<br class="lb"/>ἐντεῦθεν ἐπεκτήσαντο διαφόρους. ὁ Ἱπποκράτης τῶν
<br class="lb"/>τότε πλεονασάντων ἐμνημόνευσε νυκτερινῶν ὄντων. ἀναμνησθῶμεν
<br class="lb"/>οὖν ἔτι καὶ κατὰ τὸ πρῶτον τῶν ἐπιδημιῶν καὶ κατὰ
<br class="lb"/>τὸ δεύτερον, ἀῤῥώστων τε πολλῶν μνημονεύσας ἰδίᾳ καὶ καταστάσεις
<br class="lb"/>ὅλας διηγησάμενος, οὐδαμόθι πεμπταῖον ἢ ἑβδομαῖον
<br class="lb"/>ἢ ἄλλον τινὰ πολυήμερον ἔγραψε πυρετὸν, ὥσπερ
<br class="lb"/>οὐδ’ ἐν τῷ τρίτῳ τῶν ἐπιδημιῶν οὔτ’ ἐν τοῖς ἔμπροσθεν
<br class="lb"/>οὔτ’ ἐν τοῖς ἐφεξῆς ἄχρι τέλους. ἐκ τούτων ὑπέρχεταί μοι
<br class="lb"/>περὶ τῶν ἐν τῷ πρώτῳ τῶν ἐπιδημιῶν εἰρημένων ὑποπτεύειν
<br class="lb"/>ὥσπερ προγεγραμμένων, ἐν οἷς βούλεται καὶ ἄλλους τινὰς
<br class="lb"/>εἶναι πολυημερωτέρους τοῦ τεταρταίου πυρετοῦ. ἐν δὲ τῇ
<br class="lb"/>προειρημένῃ ῥήσει τὸ τῆς οἰκείας προσηγορίας, ὥσπερ τὸ


<a class="pb" href="#pb716" id="pb716">[p. 716]</a>


τῶν συνεχῶν, τὰ δ’ εἴδη πάντα διελθὼν αὐτοῦ, μετὰ ταῦτα
<br class="lb"/>κοινῇ προσηγορίᾳ τοὺς συνεχεῖς ἐδήλωσεν ὧν προειρήκει
<br class="lb"/>καύσους τε καὶ φρενίτιδας· ἐφεξῆς δὲ τήν τε τῶν μακρῶν
<br class="lb"/>καὶ τὴν τῶν πεπλανημένων ἔγραψε προσηγορίαν, ἔνθα μοι
<br class="lb"/>καὶ τοῦ κατ’ ἀρχὰς εἰρημένου τῆς προκειμένης ῥήσεως μέμνησο
<br class="lb"/>τοῦ πυρετῶν εἴδη καλεῖν αὐτῶν ἅπαντα τὰ
<br class="lb"/>κατειλεγμένα.
</p>
                    </section>
                    <section id="body-1-2-3-66" class="div textpart section level5">
                      <blockquote class="quote lemma">Ἅπαντες δ’ οὗτοι μετὰ πολλῆς ταραχῆς ἐγίνοντο, κοιλίαι
<br class="lb"/>τε γὰρ τοῖσι πλείστοισι ταραχώδεες, φρικώδεες, ἱδρῶτες
<br class="lb"/>οὐ κρίσιμοι καὶ τὰ τῶν οὔρων ὡς ὑπογέγραπται. μακρὰ
<br class="lb"/>δὲ τοῖσι πλείστοισι τουτέων. οὐδὲ γὰρ αἱ γινόμεναι τουτέοισιν
<br class="lb"/>ἀποστάσιες ἔκρινον, ὥσπερ ἐπὶ τοῖσιν ἄλλοισι·
<br class="lb"/>δύσκριτα μὲν πᾶσι πάντα ἐγίνετο καὶ ἀκρισίαι καὶ χρόνια,
<br class="lb"/>πολὺ δὲ μάλιστα τούτοισιν· ἔκρινε δὲ τουτέων ὀλίγοισι
<br class="lb"/>περὶ ὀγδοήκοντα, τοῖσι δὲ πλείστοισιν, ὡς ἔτυχεν,
<br class="lb"/>ἐξέλιπεν, ἔθνησκον δὲ τουτέων ὀλίγοι ὑπὸ ὕδρωπος ὀρθοστάδην·


<a class="pb" href="#pb717" id="pb717">[p. 717]</a>


πολλοῖσι δὲ καὶ ἐπὶ τοῖσιν ἄλλοισι νουσήμασιν
<br class="lb"/>οἰδήματα παρώχλει, πολὺ δὲ μάλιστα τοῖσι φθινώδεσιν.</blockquote>
                      <p class="p autofirst"><span class="milestone">284</span>Τοὺς προειρημένους ἅπαντας πυρετοὺς μετὰ
<br class="lb"/>πολλῆς φησι γενέσθαι ταραχῆς, εἶθ’ ἑξῆς αὐτὸς ἐξηγεῖται τί
<br class="lb"/>ἦν ἡ ταραχὴ, τὰ συμπτώματα γράφων αὐτῶν. καὶ τἄλλα
<br class="lb"/>δὲ τὰ ἐφεξῆς εἰρημένα πρόδηλα τοῖς μεμνημένοις τῶν
<br class="lb"/>ἔμπροσθεν.
</p>
                    </section>
                    <section id="body-1-2-3-67" class="div textpart section level5">
                      <blockquote class="quote lemma">Μέγιστον δὲ καὶ χαλεπώτατον καὶ πλείστους ἔκτεινε τὸ
<br class="lb"/>φθινῶδες. πολλοὶ γάρ τινες ἀρξάμενοι κατὰ χειμῶνα,
<br class="lb"/>πολλοὶ μὲν κατεκλίθησαν, οἱ δ’ αὐτῶν ὀρθοστάδην ὑπεφέροντο,
<br class="lb"/>πρωῒ δὲ τοῦ ἦρος ἔθνησκον οἱ πλεῖστοι τῶν
<br class="lb"/>κατακλιθέντων· τῶν δ’ ἄλλων ἐξέλιπον μὲν αἱ βῆχες οὐδενὶ,
<br class="lb"/>ὑφίεσαν δὲ κατὰ θέρος. ὑπὸ δὲ τὸ φθινόπωρον
<br class="lb"/>κατεκλίθησαν πάντες καὶ πολλοὶ ἔθνησκον, μακρὰ δὲ τούτων


<a class="pb" href="#pb718" id="pb718">[p. 718]</a>


οἱ πλεῖστοι διενόσεον. ἤρξατο μὲν οὖν τοῖς πλείστοισι
<br class="lb"/>τούτων ἐξαίφνης ἐκ τούτων κακοῦσθαι, φρικώδεα
<br class="lb"/>δὲ πυκνὰ, πολλάκις πυρετοὶ ξυνεχέες, ὀξέες, ἱδρῶτες
<br class="lb"/>ἄκαιροι, ψυχροὶ, πολλοὶ διὰ τέλεος. πολλὴ δὲ ψύξις καὶ
<br class="lb"/>πάλιν μόλις ἀναθερμαινόμενοι, κοιλίαι ποικίλως ἐφιστάμεναι
<br class="lb"/>καὶ πάλιν ταχὺ καθυγραινόμεναι καὶ τῶν περὶ
<br class="lb"/>πνεύμονα πάντων <span class="milestone">429</span>διάδοσις κάτω, πλῆθος οὔρων
<br class="lb"/>οὐ χρηστῶν, ξυντήξεες κακαί. αἱ δὲ βῆχες ἐνῆσαν μὲν
<br class="lb"/>διὰ τέλεος πολλαὶ καὶ πολλὰ ἀνάγουσι πέπονα καὶ ὑγρὰ,
<br class="lb"/>μετὰ πόνων δὲ, οὐ λίην, ἀλλ’ εἰ καὶ ὑπεπόνεον, αὖθις
<br class="lb"/>πρῃέως πᾶσιν ἡ κάθαρσις τῶν ἀπὸ πνεύμονος ἐγίνετο.
<br class="lb"/>φάρυγγες οὐ λίην δακνώδεες, οὐδ’ ἁλμυρίδες, οὐδὲν ἠνώχλεον.
<br class="lb"/>τὰ μέντοι γλίσχρα καὶ λευκὰ καὶ ὑγρὰ καὶ ἀφρώδεα
<br class="lb"/>πολλὰ ἀπὸ κεφαλῆς ἦσαν κατῄει. πολὺ δὲ μέγιστον
<br class="lb"/>κακὸν παρείπετο καὶ τούτοισι καὶ τοῖσιν ἄλλοισι, τὰ περὶ
<br class="lb"/>τὴν ἀποσιτίην, καθάπερ ὑπογέγραπται. οὐδὲ γὰρ πότων
<br class="lb"/>μετὰ τροφῆς ἡδέως εἶχον, ἀλλὰ πάνυ διῆγον ἀδίψως.</blockquote>
                      <a class="pb" href="#pb719" id="pb719">[p. 719]</a>
                      <p class="p autofirst">Προείρηταί μοι καὶ πρόσθεν ὅτι πληρωθείσης ἐν τῇ
<br class="lb"/>θερμῇ καὶ ὑγρᾷ καὶ ἄπνῳ καταστάσει τῆς κεφαλῆς ἡ φθινώδης
<br class="lb"/>ἐγίνετο διάθεσις ἐκ τοῦ καταφερομένου ῥεύματος εἰς
<br class="lb"/>τὸν πνεύμονα. μέρος δ’ αὐτοῦ καὶ διὰ τοῦ στομάχου καταῤῥυὲν
<br class="lb"/>εἰς τὴν γαστέρα, τὰς κατ’ αὐτὴν ἤρξατο ταραχάς.
<br class="lb"/>ἃ δ’ ἐφεξῆς εἴρηται περὶ τῶν φθινωδῶν, δῆλα τοῖς μεμνημένοις
<br class="lb"/>τῶν προειρημένων ἐστίν. ὅμως δ’ οὖν κᾀγὼ περὶ
<br class="lb"/>ὧν ἂν ἐπισημήνασθαι δόξῃ κάλλιον εἶναι, πράξω τοῦτο.
<br class="lb"/>πρῶτον δ’ ἐν αὐτοῖς ἐστι τοὺς πλείστους τῶν φθινωδῶν
<br class="lb"/>ἀποθανεῖν ἐν ἀρχῇ τοῦ ἦρος, ἐπὶ τῇ μεταβολῇ τοῦ ἀέρος.
<br class="lb"/>αὐτὸς γὰρ εἶπεν ὀπισθοχειμῶνας γενέσθαι καὶ ἤδη περὶ
<br class="lb"/>ἰσημερίην βόρεια χιονώδεα. χαλεπώταται δὲ αἱ τοιαῦται
<br class="lb"/>μεταβολαὶ τοῖς φθινώδεσι καὶ διὰ τοῦτο καὶ τὸ φθινόπωρον
<br class="lb"/>ὀλέθριον. αὐτὸς γοῦν ἐν ἀφορισμοῖς ἔφη τοῖσι φθίνουσι
<br class="lb"/>κακὸν εἶναι. καὶ ἄλλως μὲν τὰ βόρεια τῶν κατὰ
<br class="lb"/>θώρακα μορίων ἁπάντων εἰσὶ κακωτικά. φησὶ γοῦν αὐτὸς
<br class="lb"/>ἐν ἀφορισμοῖς βῆχάς τε καὶ φάρυγγας, ὀδύνας τε πλευρῶν
<br class="lb"/>καὶ στηθέων γίνεσθαι κατὰ τὰ βόρεια, πολὺ δὲ μᾶλλον οἷς


<a class="pb" href="#pb720" id="pb720">[p. 720]</a>


ἤδη πέπονθε ταῦτα καὶ ἡ κεφαλὴ πεπληρωμένη καταπέμπει
<br class="lb"/>τὸ ῥεῦμα, διὸ καὶ τοῦ θέρους ὑπεῖναί φησι, τουτέστιν ἐνδοῦναι
<br class="lb"/>καὶ μετριάσαι τὰς βῆχας. ἐγένετο γὰρ, ὡς αὐτὸς
<br class="lb"/>ἔγραψε, τὸ θέρος ὑγρὸν καὶ θερμὸν, ὥσπερ αὖ πάλιν <span class="milestone">285</span>
<br class="lb"/>ἡ ἀρχὴ τοῦ μετ’ αὐτὸ φθινοπώρου βλαβερωτάτη τοῖς
<br class="lb"/>φθινώδεσιν. αὐτὸς γὰρ ἔφη, πάλιν δὲ περὶ ἀρκτοῦρον ἐν
<br class="lb"/>βορείοις ὕδατα πολλά. τοῦ δὲ εἰς πολὺν χρόνον ἐκπεσεῖν
<br class="lb"/>οὐ τὰς φθίσεις μόνον, ἀλλὰ καὶ τἄλλα νοσήματα, τὸ πάχος
<br class="lb"/>τῆς ὕλης αἰτιατέον τῆς οὐδὲν ἐχούσης, ὅσον ἐφ’ ἑαυτῇ,
<br class="lb"/>δριμὺ καὶ θερμὸν, ἀλλ’ ἐν τῷ χρόνῳ λαμβανούσης ἐκ τοῦ
<br class="lb"/>σήπεσθαι. σαφέστατα δ’ αὐτὸς ἐδήλωσε τοῦτο διὰ τῆσδε
<br class="lb"/>λέξεως, φάρυγγες οὐ λίην διακνώδεες, οὐδ’ ἁλμυρῶδες οὐδὲν
<br class="lb"/>ἠνώχλει, τὰ μέντοι γλίσχρα καὶ λευκὰ καὶ ὑγρὰ καὶ
<br class="lb"/>ἀφρώδεα ἀπὸ κεφαλῆς εἴη. τά γε μὴν ἄλλα πάντα τὰ
<br class="lb"/>κατὰ τὴν ῥῆσιν δῆλα τοῖς μεμνημένοις τῶν ἔμπροσθεν.
</p>
                    </section>
                    <section id="body-1-2-3-68" class="div textpart section level5">
                      <blockquote class="quote lemma">Βάρος σώματος, κωματώδεες.</blockquote>
                      <a class="pb" href="#pb721" id="pb721">[p. 721]</a>
                      <p class="p autofirst">Εἴρηται πολλάκις ὡς νεκρουμένης βασταζούσης καὶ
<br class="lb"/>κινούσης τὰ σώματα δυνάμεως βαρέα φαίνεται τὰ πρόσθεν
<br class="lb"/>ὑπ’ αὐτῆς, ὡς κοῦφα, βασταζόμενά τε καὶ κυνούμενα.
</p>
                    </section>
                    <section id="body-1-2-3-69" class="div textpart section level5">
                      <blockquote class="quote lemma">Τοῖσι πλείστοισιν αὐτῶν οἰδήματα καὶ εἰς ὕδρωπα
<br class="lb"/>περιίσταντο.</blockquote>
                      <p class="p autofirst">Θαυμαστὸν οὐδὲν, εἰ διὰ τὴν τῶν ἀπέπτων ὑγρῶν περιουσίαν
<br class="lb"/>εἰς τοῦτο τὸ πάθος ὑπηνέχθησάν τινες.
</p>
                    </section>
                    <section id="body-1-2-3-70" class="div textpart section level5">
                      <blockquote class="quote lemma">Φρικώδεες, παράληροι περὶ θάνατον.</blockquote>
                      <p class="p autofirst">Τῆς ἐκ τοῦ διασήπεσθαι κακοχυμίας αὐξανομένης ἥ τε
<br class="lb"/>φρίκη καὶ ὁ λῆρος αὐτοῖς ἐγίγνετο, προσελθόντος τοῦ χρόνου
<br class="lb"/>καθ’ ὃν ἤδη καὶ ἀπέθνησκον.
</p>
                    </section>
                    <a class="pb" href="#pb722" id="pb722">[p. 722]</a>
                    <section id="body-1-2-3-71" class="div textpart section level5">
                      <blockquote class="quote lemma">Εἶδος δὲ τῶν φθινωδέων ἦν τὸ λεῖον, τὸ ὑπόλευκον, τὸ
<br class="lb"/>φλεγματῶδες, τὸ φακῶδες, τὸ ὑπέρυθρον, τὸ χαροπὸν,
<br class="lb"/>λευκοφλεγματίαι, πτερυγώδεες καὶ γυναῖκες· οὕτω <span class="milestone">286</span>
<br class="lb"/>τὸ μελαγχολικόν τε καὶ ὕφαιμον· οἱ καῦσοι καὶ τὰ φρενιτικὰ
<br class="lb"/>καὶ τὰ δυσεντεριώδεα τούτων ἥπτετο. τεινεσμοὶ
<br class="lb"/>νέοισι φλεγματώδεσι, μακραὶ διάῤῥοιαι καὶ τὰ δριμέα
<br class="lb"/>διαχωρήματα καὶ λιπαρὰ πικροχόλοισι.</blockquote>
                      <p class="p autofirst">Τὰς ἰδέας τοῦ σώματος τῶν ἁλόντων τοῖς φθινωδικοῖς
<br class="lb"/>νοσήμασι διηγεῖται. τὸ μὲν οὖν λεῖον, ὅπερ ἐστὶν ἄτριχον,
<br class="lb"/>ἐνδείκνυται ψυχροτέραν εἶναι τοῦ συμμέτρου τὴν κρᾶσιν, οὐκ
<br class="lb"/>ἐπὶ παιδίων, δηλονότι τοῦ λόγου γιγνομένου. ταῦτα γὰρ ἀεὶ
<br class="lb"/>θερμὰ διὰ τὴν ἡλικίαν, ἀλλ’ ἐπὶ τῶν τελείων, ὡς ἐν τοῖς
<br class="lb"/>περὶ κράσεως ἐνδείκνυμεν. οὕτως δὲ καὶ ἡ λευκὴ χρόα, καὶ
<br class="lb"/>θαυμάζω διὰ τί προσέθηκε τὴν ὑπὸ πρόθεσιν, ὑπόλευκον
<br class="lb"/>εἰπὼν. ἐπὶ μὲν γὰρ τοῦ ἐρυθροῦ καλῶς εἴρηται τὸ ὑπέρυθρον.
<br class="lb"/>ἔμαθες γὰρ ὅτι τὸ ἐρυθρὸν χρῶμα θερμὴν κράσιν


<a class="pb" href="#pb723" id="pb723">[p. 723]</a>


ἐνδείκνυται. τὸ δ’ ὑπέρυθρον οὐχ ὁμοίως μὲν τῷ λευκῷ
<br class="lb"/>τὴν ψυχρὰν, οὐδέπω δ’ οὐδ’ αὐτὸ τὴν θερμήν. οἱ δὲ λευκοφλεγματίαι
<br class="lb"/>πρόδηλοι δή που ψυχρᾶς κράσεως ὄντες, εἴ τι
<br class="lb"/>ἐπιμεμνήμεθα τῶν ἐν τοῖς περὶ κράσεως εἰρημένων. ἔστι
<br class="lb"/>δ’ αὐτοῖς μαλακὴ καὶ ὕποδός πως ἡ σὰρξ ἐγγὺς τῇ τῶν
<br class="lb"/>ἑαλωκότων ὑδέρῳ τῷ λευκῷ φλεγματίᾳ καλουμένῳ. οὕτω
<br class="lb"/>μὲν οὖν ἅπαντες προδήλως εἰσὶ ψυχρᾶς κράσεως, οἱ φλεγματώδεις
<br class="lb"/>δ’, ὡς ἔμαθες, κακοχύμου. καὶ μὴν καὶ περὶ τῶν
<br class="lb"/>χαροπῶν καὶ ὅλως περὶ τῶν κατὰ τοὺς ὀφθαλμοὺς χρωμάτων
<br class="lb"/>ἔμαθες ἐν τοῖς περὶ κράσεως ὡς οὐχ ἁπλῶς εἴη λαβεῖν
<br class="lb"/>ἐκ τοιούτου σημείου βέβαιον τεκμήριον κράσεως ὅλου
<br class="lb"/>τοῦ σώματος, ὅτι μὴ μόνων τῶν ὀφθαλμῶν, οὐδὲ τούτων
<br class="lb"/>ἐναργῶς ἐπὶ τῶν προειρημένων· πρῶτον μὲν γὰρ τοὺς χαροποὺς
<br class="lb"/>λεγομένους ὀφθαλμοὺς ὁποῖοί τινές εἰσιν ἐννοῆσαι
<br class="lb"/>χρὴ τῶν ὑπὸ τοῦ ποιητοῦ γεγραμμένων ἀναμνησθέντας, ἔνθα
<br class="lb"/>φησίν·</p>
                      <a class="pb" href="#pb724" id="pb724">[p. 724]</a>
                      <div class="l">Ἄρκτοι τ’ ἀγρότεροί τε σύες, χαροποί τε λέοντες.</div>
                      <p class="p autofirst">εἶτα θεασάμενον πολλοὺς λέοντας οὕτω παραθέσθαι τῇ
<br class="lb"/>μνήμῃ τὸ χρῶμα τῶν ὀφθαλμῶν, ὡς ἐπ’ ἀνθρώπων ἰδόντα,
<br class="lb"/>δύνασθαι ῥᾳδίως γνωρίσαι· κᾀπειδὰν φαίνωνται τοιοῦτοι
<br class="lb"/>καὶ τὴν κρᾶσιν, ὅσον ἐπὶ τοῖς ὀφθαλμοῖς, θερμὴν καὶ ξηρὰν
<br class="lb"/>εἶναι φάναι· μάχεται δὲ τούτῳ κατὰ τὴν προκειμένην
<br class="lb"/>ῥῆσιν οὐκ ὀλίγα. πρῶτον μὲν γὰρ ἅμα τῇ ψυχροτέρᾳ κράσει
<br class="lb"/>ἔταξε τὸ χαροπὸν, εἶθ’ ἑξῆς ὠνόμασε τοὺς πικροχόλους ὡς
<br class="lb"/>ἑτέρους τούτων ὄντας, καίτοι φανερῶς οὗτοι θερμῆς καὶ
<br class="lb"/>ξηρᾶς κράσεως εἰσί. ἀλλὰ καὶ μέντοι καὶ τὰ γεγραμμένα
<br class="lb"/>πάθη μεθ’ ὧν εἶπεν εἰδῶν τοῦ σώματος ἐνδείκνυται καὶ αὐτὰ
<br class="lb"/>τοὺς μὲν πρώτους εἰρημένους ἅπαντας εἶναι ψυχροτέρους,
<br class="lb"/>τοὺς δ’ ἐρυθροὺς θερμοτέρους, τοὺς δὲ πικροχόλους ἱκανῶς
<br class="lb"/>θερμούς· φαίνεται γὰρ ἡ κατάστασις ἀθροίσασά τε
<br class="lb"/>πλῆθος ἐν τῷ σώματι καὶ πληρώσασα τὴν κεφαλήν. καὶ
<br class="lb"/>τοῦτο μὲν κοινὸν ἁπάντων γενέ<span class="milestone">430</span>σθαι τῶν νοσημάτων,
<br class="lb"/>Ἄρκτοι τ’ ἀγρότεροί τε σύες, χαροποί τε λέοντες.


<a class="pb" href="#pb725" id="pb725">[p. 725]</a>


ἁλῶναι δὲ καθέκαστον ἰδίῳ νοσήματι κατὰ τὴν οἰκείαν φύσιν,
<br class="lb"/>ἄλλον ἄλλῳ, διαῤῥοίαις τε καὶ δριμέσι διαχωρήμασι
<br class="lb"/>καὶ λιπαροῖς, τοὺς πικροχόλους. αὐτὸς γὰρ εἶπεν ἐν προγνωστικῷ
<br class="lb"/>καὶ τὰς λιπαρότητάς τε τὰς ἄνω ἐφισταμένας
<br class="lb"/>ἀραχνοειδέας, μέμφεσθαι, συντήξεως γὰρ σημεῖον. οἱ μὲν
<br class="lb"/>οὖν πικρόχολοι συντηκτικοῖς πυρετοῖς εἰκότως ἑάλωσαν,
<br class="lb"/>ἠνωχλοῦντό τε τοῖς κατὰ τὴν γαστέρα διαχωρήμασιν· οἱ δ’
<br class="lb"/>ἐρυθροὶ καὶ πρὸς μελαγχολίαν ἐπιτήδειοι παχὺ καὶ θερμὸν
<br class="lb"/>ἔχοντες <span class="milestone">287</span>αἷμα τοῖς φρενιτικοῖς τε καὶ καυσώδεσιν
<br class="lb"/>εἰκότως ἑάλωσαν νοσήμασι καὶ δυσεντερίαις ταῖς αἱματηραῖς
<br class="lb"/>ὡς εἰκὸς μάλιστα. μεμαθήκαμεν γὰρ ὅτι διτταί τινές εἰσιν,
<br class="lb"/>ἐξ ἑλκώσεως μὲν ἀναβρωθέντων τῶν ἐντέρων, ἑτέρα διαφορὰ,
<br class="lb"/>πολλοῦ δ’ αἵματος ἐκκενουμένου διὰ τῶν εἰς ἔντερα καθηκουσῶν
<br class="lb"/>φλεβῶν ἡ λοιπή. ὅσαι δὲ τῶν φύσεων ἤτοι θερμότεραι
<br class="lb"/>μόνον ἢ ψυχρότεραί τε ἅμα καὶ ὑγρότεραι, ταύτας
<br class="lb"/>εἰκὸς ἦν, ὡς ἂν μήτε πυρετοῖς ἁλωτοὺς οὔσας μήτε χολώδεσι
<br class="lb"/>παθήμασι, μόνοις τοῖς ἀπὸ κεφαλῆς ἁλῶναι ῥεύμασι
<br class="lb"/>καὶ διὰ τοῦτο φθινωδῶς νοσῆσαι. γεγραφότος δὲ τοῦ Ἱπποκράτους,


<a class="pb" href="#pb726" id="pb726">[p. 726]</a>


εἶδος δὲ τῶν φθινωδέων ἦν τὸ λεῖον, τὸ ὑπόλευκον,
<br class="lb"/>τὸ φλεγματῶδες, τὸ ὑπέρυθρον, ἀναμίξαντος δὲ τῷ
<br class="lb"/>λόγῳ καὶ τοὺς χαροποὺς, ἄξιον ἔδοξέ μοι ζητήσεως εἶναι
<br class="lb"/>τὸ λελεγμένον. εὔλογον ἦν οὐ χαροποὺς, ἀλλὰ γλαυκοὺς
<br class="lb"/>μᾶλλον εἰρῆσθαι, δοκοῦντας εἶναι τοὺς μὲν ψυχρᾶς, τοὺς
<br class="lb"/>δὲ ὑγρᾶς, τοὺς δ’ ἅμα τε ψυχρᾶς τε καὶ ὑγρᾶς κράσεως,
<br class="lb"/>ὦν οὐδὲν ἐναντιοῦται τῷ προκειμένῳ λόγῳ. παρατιθέντες
<br class="lb"/>γοῦν τά τε βρέφη καὶ Σκύθας καὶ Κελτοὺς καὶ Γερμανοὺς
<br class="lb"/>ὑγροτέρους μὲν ὄντας ὁμολογουμένως τῇ κράσει, ψυχροτέρους
<br class="lb"/>δ’ οὐκέθ’ ὁμολογουμένως. ἐμοὶ μὲν οὖν διὰ ταῦτ’ ἔδοξεν
<br class="lb"/>ἄξιον ζητήσεως τὸ περὶ τῆς χαροπῶν ὀφθαλμῶν χροιᾶς.
<br class="lb"/>τῶν δ’ ἐξηγησαμένων τὸ βιβλίον οἱ μὲν ἐμπειρικοὶ καὶ σὺν
<br class="lb"/>αὐτοῖς δὲ ὁ Λύκος ὥσπερ ἄλλα πολλὰ καὶ τοῦτο χωρὶς τοῦ
<br class="lb"/>ζητῆσαι τὴν αἰτίαν παριεῖσι. οἱ δ’ Ἱπποκράτειοι τινὲς μὲν
<br class="lb"/>θερμῆς κράσεως εἰπόντες εἶναι γνώρισμα τὸ χαροπὸν, οἱ δὲ
<br class="lb"/>ξηρᾶς, εἰσὶ δ’ οἳ καὶ ἀμφοτέρων, οὐδὲν ἔτι προστιθέασιν.
<br class="lb"/>ἤρκεσε γοῦν εἰπεῖν Σαβίνῳ τοῦτο μόνον, τὸ δὲ χαροπὸν
<br class="lb"/>πάνυ ξηρὸν ὂν ἔχει ἐπικλινίαν πρὸς φθίσιν, οὔτε τὸν λογισμὸν


<a class="pb" href="#pb727" id="pb727">[p. 727]</a>


εἰπόντι δι’ ὃν τοῦτο ἔγραψεν, οὔθ’ ὅτι τἄλλα μεθ’
<br class="lb"/>ὧν γέγραπται τοῦτο, πάντ’ ἐστὶ ψυχροτέρας τε καὶ ὑγροτέρας
<br class="lb"/>κράσεως γνωρίσματα. μή τι οὖν ἀντὶ τοῦ γλαυκοῦ
<br class="lb"/>τὸ χαροπὸν ἔγραψεν ὁ Ἱπποκράτης παρενεχθεὶς ἐν τῇ
<br class="lb"/>προσηγορίᾳ; τί γὰρ ἂν ἄλλο τις εἴποι; τοῦτο μὲν οὖν ἐν
<br class="lb"/>κοινῷ προκείσθω σκοπεῖν. ἐπὶ δὲ τὰ κατάλοιπα τῆς ῥήσεως
<br class="lb"/>ἴωμεν. ἐν μὲν γὰρ τοῖς φθινώδεσι νοσήμασιν ἅμα
<br class="lb"/>τοῖς προειρημένοις καὶ τοὺς πτερυγώδεις ἔγραψεν, οὐ διὰ
<br class="lb"/>τὴν κρᾶσιν, ἀλλὰ διὰ τὴν μοχθηρὰν διάθεσιν τοῦ θώρακος.
<br class="lb"/>ἐπιτηδείως ἔχοντας εἰς φθίσιν ἐμπεσεῖν. ἕπεσθαι δ’ εἰκός
<br class="lb"/>ἐστι καὶ τὴν διάπλασιν αὐτοῦ τῇ συμφύτου θερμότητι.
<br class="lb"/>κατὰ δὲ τὴν τελευτὴν τοῦ περὶ τῶν φθινωδῶν λόγου προσθέντος
<br class="lb"/>τοῦ Ἱπποκράτους ἐπισκέψασθαι καὶ γυναῖκες οὕτως
<br class="lb"/>ἄξιον πότερον οὑτωσί πως εἶπεν, ὡς εἰ καί τις ἔφη
<br class="lb"/>καὶ τὰς γυναῖκας ἁλῶναι τοῖς φθινώδεσι πάθεσιν ὁμοίως
<br class="lb"/>τοῖς ἀνδράσιν, ὅσαι τῶν αὐτῶν ἦσαν εἰδῶν ἤ καὶ χωρὶς τοῦ
<br class="lb"/>ταῦτ’ ἔχειν τὰ γνωρίσματα πλεονάσαι φησὶ τὸ πάθος ταῖς
<br class="lb"/>γυναιξὶν, ὡς ἂν ὑγροτέραις τε καὶ ψυχροτέραις οὔσαις, ὥσθ’


<a class="pb" href="#pb728" id="pb728">[p. 728]</a>


ὅπερ ἐνίοις τῶν ἀνδρῶν διὰ τὴν ἰδίαν ἑκάστου κρᾶσιν ἐγένετο,
<br class="lb"/>τοῦτο πάνυ πολλαῖς τῶν γυναικῶν διὰ κοινήν. ἐμοὶ
<br class="lb"/>δ’ οὖν ἑκάτερον δοκεῖ λόγον ἔχειν, πιθανὸν γάρ ἐστι πλείους
<br class="lb"/>τῶν ἀνδρῶν ἁλῶναι τὰς γυναῖκας τῷ φθινώδει πάθει, διὰ
<br class="lb"/>τὴν κοινὴν αὐτῶν κρᾶσιν, ἐξαιρέτως τε παθεῖν αὐτὰς ὅσαι
<br class="lb"/>τοιαῦται τὸ εἶδος ἦσαν, οἵους κατέλεξε τοὺς ἄνδρας, ἐφεξῆς
<br class="lb"/>δ’ εἰρηκότος αὐτοῦ τὸν μελαγχολικὸν καὶ ὕφαιμον εἶδος ἁλῶναι
<br class="lb"/>μάλιστα καύσοις τε καὶ φρενίτισιν. ἀναμνησθῶμεν ὧν
<br class="lb"/>ἐμάθομεν, ὡς ἐν τοῖς αἷμα πολὺ καὶ θερμὸν γεννῶσιν ἕτοιμόν
<br class="lb"/>ἐστιν εἰς μελαγχολικὴν ἀφικέσθαι κακοχυμίαν. ἄκουε
<br class="lb"/>τοίνυν οὐ τῶν ἤδη τὴν μέλαιναν ἠθροικότων πολλὴν, ἀλλὰ
<br class="lb"/>τῶν ἐπιτηδείως ἐχόντων πρὸς τὴν γένεσιν αὐτῆς, εἰκότως
<br class="lb"/>δὲ τούτους θερμοῖς ἁλῶναι συνέβη νοσήμασιν, ὡς ἂν <span class="milestone">288</span>
<br class="lb"/>καὶ φύσει θερμοτέρους ὄντας. ἔμπροσθεν δ’ εἰρηκὼς τοῖς
<br class="lb"/>φθινώδεσιν ἁλῶναι νοσήμασι τοὺς φλεγματώδεις, νῦν προσθεὶς
<br class="lb"/>τὸ τῆς ἡλικίας αὐτοῖς ἔφη, τεινεσμοὶ νέοισι φλεγματώδεσιν,
<br class="lb"/>ὡς οὐ μόνης τῆς φυσικῆς κράσεως γενομένης ἐπιτηδείου


<a class="pb" href="#pb729" id="pb729">[p. 729]</a>


πρὸς τὸ ἐργάσασθαι τὸ τοῦ τεινεσμοῦ πάθος, ἀλλὰ
<br class="lb"/>καὶ τῆς ἡλικίας θερμῆς οὔσης, ἵνα διὰ δριμὺ καὶ σηπεδονῶδες
<br class="lb"/>φλέγμα τὸν τεινεσμὸν γεγονέναι νοήσωμεν. τῇ γὰρ
<br class="lb"/>πρὸς τὸ ἀπευθυσμένον ἔντερον διεξόδῳ τὸ τοιοῦτον φλέγμα
<br class="lb"/>βλάβην ἑλκώδη τοῦ μέρους ἐργαζόμενον, ἐπὶ τὴν ἀπόκρισιν
<br class="lb"/>ἠρέθιζε συνεχῶς τοὺς κάμνοντας. τάσεις δὲ καὶ προθυμίας
<br class="lb"/>ἀποκρίσεως σφοδροτέρας τῶν δυσεντερικῶν οἱ τεινεσμώδεις
<br class="lb"/>ἴσχουσι διὰ τὸ δυσέκκριτον τοῦ φλέγματος, ἐμπλάττεται γὰρ
<br class="lb"/>τοῖς σώμασι παχὺ καὶ γλίσχρον ὂν, οὐχ ὥσπερ ξανθὴ χολὴ
<br class="lb"/>ταχέως διεξέρχεται. περὶ δὲ τῶν πικροχόλων φύσεων ἔμπροσθεν
<br class="lb"/>ἔλεγον εὐλόγως αὐταῖς δριμέα μὲν εἷναι τὰ διαχωρούμενα
<br class="lb"/>διὰ τὴν ὠχράν τε καὶ ξανθὴν καὶ πικρὰν ὀνομαζομένην
<br class="lb"/>χολὴν, λιπαρὰν δὲ σύντηξιν, ἐφ’ οἷς διαχωρήμασι
<br class="lb"/>μακρὰς διαῤῥοίας γενέσθαι, διὰ τὸ πλῆθος τῆς ἀθροισθείσης
<br class="lb"/>κακοχυμίας.
</p>
                    </section>
                    <section id="body-1-2-3-72" class="div textpart section level5">
                      <blockquote class="quote lemma">Ἦν δὲ πᾶσι τοῖς ὑπογεγραμμένοις χαλεπώτατον μὲν τὸ ἔαρ
<br class="lb"/>καὶ πλείστους ἀπέκτεινε, τὸ δὲ θέρος ῥήϊστον καὶ ἐλάχιστοι


<a class="pb" href="#pb730" id="pb730">[p. 730]</a>


ἀπώλλυντο, τοῦ δὲ φθινοπώρου καὶ ὑπὸ πληϊάδα
<br class="lb"/>πάλιν ἔθνησκον οἱ πολλοὶ τεταρταῖοι.</blockquote>
                      <p class="p autofirst">Τῆς ἠθροισμένης κακοχυμίας εἰς τὸ βάθος τοῦ σώματος
<br class="lb"/>ἀπωσθείσης, ὑπὸ τῆς τοῦ περιέχοντος ψυχρότητος, ἣν
<br class="lb"/>ἔν τε τοῖς ὑστάτοις τοῖ χειμῶνος καὶ τοῖς πρώτοις τοῦ
<br class="lb"/>ἦρος ἔσχεν, εἰκότως μάλιστα μὲν τοῖς φθινώδεσιν, ὡς ἔμπροσθεν
<br class="lb"/>εἶπεν, ἤδη δὲ καὶ τοῖς ἄλλοις συνέβη κατὰ τὸ ἔαρ
<br class="lb"/>ἀπόλλυσθαι, τοῦ δὲ θέρους αἰθρίου γενομένου καὶ ξηροῦ
<br class="lb"/>πάντας κουφισθῆναι, πάλιν δὲ περὶ ἀρκτοῦρον εἰς ὑγρότητα
<br class="lb"/>μεταβάλλοντος τοῦ περιέχοντος εὐλόγως ἐν ὅλῳ τῷ φθινοπώρῳ
<br class="lb"/>μέχρι δύσεως πλειάδος ἀπέθνησκον πολλοὶ τεταρταῖοι,
<br class="lb"/>ἐπὶ τῇ τελευτῇ τῆς προκειμένης καταστάσεως. ἔνια μὲν τῶν
<br class="lb"/>ἀντιγράφων προσγεγραμμένα τὸ τετάρτῃ, τινὰ δὲ τὸ τεταρταῖοι,
<br class="lb"/>τὰ δὲ τούτων ἔτι παλαιότερα τὸ Δ γράμμα, ὃ μεῖζον
<br class="lb"/>τῶν ἄλλων γραμμάτων ἐστὶν, ἔνια δ’ οὐδ’ ὅλως οὐδὲν
<br class="lb"/>ἔχει προγεγραμμένον. ὅσοι μὲν οὖν μετὰ τοῦ ι΄ γράφουσι
<br class="lb"/>τὸ τετάρτῃ συνεμφαίνοντες αὐτὸ κατὰ δοτικὴν πτῶσιν εἰρῆσθαι,


<a class="pb" href="#pb731" id="pb731">[p. 731]</a>


τοιαύτην τινὰ ποιοῦνται τὴν ἐξήγησιν, ἀπέθνησκον
<br class="lb"/>πολλοὶ τῇ δ΄ τῶν ἡμερῶν, ὅσοι δὲ ἄνευ τοῦ ι΄ προσγραφῆναι
<br class="lb"/>αὐτῷ, βούλονται παραπλησίαν εἶναι ταῖς ἔμπροσθεν
<br class="lb"/>εἰρημέναις ἐν τῷ α΄ τῶν ἐπιδημιῶν βιβλίῳ καὶ δ΄ ὑπάρχειν
<br class="lb"/>τὴν κατάστασιν ταύτην, συναριθμουμένων αὐτῇ δηλονότι
<br class="lb"/>τῶν ἐν ἐκείνῳ τῷ βιβλίῳ τριῶν καταστάσεων. ἐν οἷς δ’
<br class="lb"/>ἀντιγράφοις ἀντὶ τοῦ τετάρτῃ δ΄ μόνον προσγέγραπται,
<br class="lb"/>
<span class="milestone">431</span>ταὐτὸ μὲν σημαίνεται τῷ τετάρτῃ, παραπλησίως δὲ
<br class="lb"/>τοῖς γραφεῖσιν ὑπὸ τοῦ Παμφίλου τοῦ Μνήμονος χαρακτῆρσι
<br class="lb"/>καὶ αὐτὸ φαίνεται συμβολικῶς ἐπιτηδεύεσθαι καὶ ταύτην
<br class="lb"/>γε μόνην τὴν γραφὴν ἴσασιν οἱ παλαιοὶ τῶν ἐξηγητῶν.
<br class="lb"/>ἔνιοι δὲ φυγεῖν ταῦτα βουλόμενοι μεταγράψαντες ἐποίησαν
<br class="lb"/>τεταρταῖοι, τὴν λέξιν ὅλην οὕτως ἔχειν βουλόμενοι καὶ ὑπὸ
<br class="lb"/>πλειάδα πάλιν ἔθνησκον πολλοὶ τεταρταῖοι. <span class="milestone">289</span>καὶ ὅ γε
<br class="lb"/>Καπίτων ταύτην μόνην ἐν τοῖς ἰδίοις ἀντιγράφοις ἐποιήσατο
<br class="lb"/>τὴν γραφήν. ἔοικε δὲ ψεῦδός τι δηλοῦν, ἄν τ’ ἐπὶ
<br class="lb"/>τῶν νοσούντων, ἄν τ’ ἐπὶ τῶν πυρετῶν ἀκούῃ τις τὸ μὲν
<br class="lb"/>οὖν ἐπὶ τῶν νοσούντων ἄντικρυς ἀπίθανον. οὐ γὰρ εἰκὸς
<br class="lb"/>ἦν ἐπὶ τῇ προκειμένῃ διαθέσει τοῦ χυμοῦ οὕτως ὀξείας


<a class="pb" href="#pb732" id="pb732">[p. 732]</a>


γενέσθαι τὰς νόσους, ὡς τεταρταίους ἀποθνήσκειν τοὺς νοσοῦντας.
<br class="lb"/>τὸ δ’ ἐπὶ τῶν πυρετῶν πιθανὸν, ὅτι τε πολλῷ
<br class="lb"/>χρόνῳ κατωπτημένης τῆς παχείας ὕλης εἰκὸς ἦν εἰς μελαγχολικὸν
<br class="lb"/>περίττωμα μετάπτωσιν γενέσθαι καὶ ὅτι τοῦ ἔτους
<br class="lb"/>ἡ ὥρα φθινόπωρον ἦν. ἀλλ’ οὐκ ἂν ἀπέθνησκον πολλοὶ
<br class="lb"/>τεταρταίων πυρετῶν πλεονασάντων· καὶ γὰρ ἡμεῖς ἀκίνδυνον
<br class="lb"/>ἴσμεν ὅσον ἐφ’ ἑαυτῷ τὸν πυρετὸν τοῦτον, ὡς ὁ Ἱπποκράτης
<br class="lb"/>ἀπεφήνατο περὶ αὐτοῦ.</p>
                      <p class="p">Μετὰ τὴν λοιμώδη κατάστασιν ἀῤῥώστων ἐστὶν ἑκκαιδέκα
<br class="lb"/>διήγησις ἄχρι τοῦ τέλους τῆς βίβλου. κᾄπειτα προσγέγραπταί
<br class="lb"/>τινα περὶ ὧν ὀρθῶς μοι δοκεῖ γινώσκειν ὁ Διοσκορίδης,
<br class="lb"/>ἀξιῶν αὐτὰ μετὰ τὴν κατάστασιν εὐθέως γεγράφθαι·
<br class="lb"/>καὶ κατά γε τὴν ἰδίαν ἔκδοσιν ἐν τούτῳ τῷ χωρίῳ
<br class="lb"/>τοῦ συγγράμματος ἔταξεν αὐτὰ καὶ ἡμεῖς οὖν ἐνταῦθα τὴν
<br class="lb"/>ἐξήγησιν αὐτῶν ποιησόμεθα, τοσοῦτον προειπόντες ὡς φαίνεταί
<br class="lb"/>μοι καὶ ταῦτα προγεγραφέναι τις ἕτερος, οὐκ αὐτὸς
<br class="lb"/>ὁ Ἱπποκράτης γεγραφέναι· δοκεῖ δέ μοι κατὰ λόγον προσωφελῆσαι


<a class="pb" href="#pb733" id="pb733">[p. 733]</a>


τὸ γενόμενον θέρος. τὰς γὰρ θερινὰς νόσους χειμὼν
<br class="lb"/>ἐπιστὰς λύει καὶ τὰς χειμερινὰς θέρος ἐπιγινόμενον.
<br class="lb"/>θέρος δὲ οὐκ εὐσταθῶς ἐγένετο. καὶ γὰρ ἐξαίφνης θερμὸν
<br class="lb"/>καὶ νότιον καὶ ἄπνουν, ἀλλ’ ὅμως πρὸς τὴν ἄλλην κατάστασιν
<br class="lb"/>ἀναλλάξαν ὠφελῆσαι. ἀναμνησθῶμεν δὲ ἃ περὶ τοῦ
<br class="lb"/>θέρους ἐν τῇ τῆς καταστάσεως διηγήσει γέγραπται κατὰ
<br class="lb"/>λέξιν ὧδε. θέρος αἴθριον, θερμὸν, πνίγεα μεγάλα, ἐτήσια
<br class="lb"/>μικρὰ διεσπασμένως ἔπνευσαν. εἰκότως οὖν ἐμετρίασεν
<br class="lb"/>ἐν τῷ θέρει τὰ νοσήματα κατὰ πλεονεξίαν τῶν, ὡς εἴρηται,
<br class="lb"/>γεγονότων χυμῶν, συστάντα δ’ ἐν ἀρχῇ μάλιστα τοῦ
<br class="lb"/>ἦρος, ἐπεὶ ψυχρὸν γενόμενον ἀπέστρεψεν εἰς τὸ βάθος τοῦ
<br class="lb"/>σώματος τοὺς χυμούς. αὐχμηρὸν γὰρ καὶ θερμὸν τὸ θέρος
<br class="lb"/>ἐπιγενόμενον εἵλκυσέ τε ἅμα πρὸς τὸ δέρμα τὴν κακοχυμίαν,
<br class="lb"/>καίτοι καὶ διεφόρησεν αὐτῆς οὐκ ὀλίγον. εἰ δὲ καὶ τοὺς
<br class="lb"/>ἐτησίους ἐσχήκει πνέοντας, ἀκριβῶς ἂν ἡ νοσώδης ἐν τῷ
<br class="lb"/>σώματι τῶν τότε ἀνθρώπων διάθεσις ἐξεκέκοπτο. παραμένοντος
<br class="lb"/>δ’ αὐτῆς μέρους τινὸς, εἶτα περὶ ἀρκτοῦρον ἐν βορείοις
<br class="lb"/>πολλῶν ὑδάτων γενομένων, ἐπεσχέθησάν τε πάλιν οἱ


<a class="pb" href="#pb734" id="pb734">[p. 734]</a>


λίαν διαπνεόμενοι χυμοὶ καὶ πρὸς τὸ βάθος τοῦ σώματος
<br class="lb"/>ἀπεώσθησαν, ἐκ τούτου δὲ νοσεῖν αὖθις ἤρξαντο καὶ ἀποθνήσκειν
<br class="lb"/>πολλοί. διὰ τοῦτ’ οὖν τὸ θέρος ὠφέλησέ τι τοὺς
<br class="lb"/>τότε πάσχοντας, οὐχ ὅτι τὰς ἐν χειμῶνι νόσους ἀρξαμένας
<br class="lb"/>εἰκός ἐστι παύεσθαι θέρους. ἀληθὲς μὲν γὰρ, ὥσπερ γε
<br class="lb"/>καὶ τὰς θερινὰς χειμῶνι γενομένας ἐν θέρει λύεσθαι, τὰς
<br class="lb"/>δ’ ἐν θέρει γεννηθείσας ἐν χειμῶνι. θερινὰς γὰρ καὶ
<br class="lb"/>
<span class="milestone">290</span>χειμερινὰς νόσους ἀκούειν σε χρὴ τὰς ἐν τῷ κατὰ
<br class="lb"/>φύσιν ἔχοντι θέρει καὶ χειμῶνι μᾶλλον τῶν ἄλλων γιγνομένας·
<br class="lb"/>οὕτως γὰρ εἶπεν αὐτὸς ἐν ἀφορισμοῖς. νοσήματα δὲ
<br class="lb"/>πάντα μὲν ἐν πάσῃσι τῇσιν ὥρῃσι καὶ γίγνεται καὶ παροξύνεται,
<br class="lb"/>μᾶλλον δὲ ἔνια κατ’ ἐνίας αὐτῶν καὶ γίνεται καὶ
<br class="lb"/>παροξύνεται. κᾄπειθ’ ἑξῆς τίνα μὲν ἦρι πλεονάζει νοσήματα,
<br class="lb"/>τίνα δ’ ἐν θέρει καὶ φθινοπώρῳ καὶ χειμῶνι διῆλθεν,
<br class="lb"/>ὅταν δηλονότι μὴ νεωτεροποιηθῇ τι κατὰ τὴν τοῦ περιέχοντος
<br class="lb"/>κρᾶσιν· ὡς ἐάν γε τοῦ ἦρος τῆς αὐτῆς ἡμέρης
<br class="lb"/>ὁτὲ μὲν θάλπος, ὁτὲ δὲ ψῦχος ποιέῃ, φθινοπωρινὰ τὰ νοσήματα
<br class="lb"/>προσδέχεσθαί φησιν· οὐ γὰρ αἱ προσηγορίαι τῶν


<a class="pb" href="#pb735" id="pb735">[p. 735]</a>


ὡρῶν, ἀλλ’ αἱ κράσεις αἴτιαι τῆς ἰδέας τῶν νοσημάτων εἰσίν.
<br class="lb"/>ὅταν οὖν ὑπαλλαχθῶσιν αὐταὶ καὶ τὰς νόσους αὐταῖς
<br class="lb"/>συμμεταβάλλειν ἀναγκαῖόν ἐστιν. ἡ δέ γε προκειμένη ῥῆσις
<br class="lb"/>ἀξιοῖ τὰς ἐν χειμῶνι γεγονυίας νόσους ἐν θέρει παύεσθαι,
<br class="lb"/>κᾂν μοχθηρὸν τῇ κράσει γένηται τὸ θέρος. οἷον ἐν
<br class="lb"/>Κρανῶνι γενόμενόν ποτε εὐθέως ἄνθρακας ἐγέννησεν. εἰ
<br class="lb"/>δέ γε καὶ νῦν ἐγεγόνει τοιοῦτο, πλείστους ἂν διεφθάρκει
<br class="lb"/>τὸ πλῆθος τῶν μοχθηρῶν τε καὶ διασηπομένων χυμῶν, αὐξῆσάν
<br class="lb"/>τε καὶ προδιασῆψαν, ὥστε καὶ ψεῦδος εἶναι φαίνεται
<br class="lb"/>καὶ παρὰ τὴν Ἱπποκράτους γνώμην τὸ τὰς ἐν χειμῶνι
<br class="lb"/>γενομένας νόσους ἐν θέρει παύεσθαι πάντως, τοῦ προσγράφοντος
<br class="lb"/>αὐτὸ, τίνας Ἱπποκράτης ἡγεῖται τῶν ὡρῶν ἑκάστης
<br class="lb"/>οἰκείας νόσους νοσήσαντας. οὐ μὴν οὐδὲ τὰ τούτων ἐφεξῆς
<br class="lb"/>γεγραμμένα τῶν ἀναγκαίων ἐστὶν ἐνταυθοῖ λελέχθαι δι’ ἄλλων
<br class="lb"/>αὐτῷ καθόλου παρηγγελμένα, διὸ καὶ παραλείψω τελέως
<br class="lb"/>αὐτά. καὶ γὰρ σαφῆ πάντα ἐστὶ καὶ δι’ ὦν προεξήγημαι
<br class="lb"/>βιβλίων αὐτάρκως εἴρηται περὶ αὐτῶν.</p>
                      <a class="pb" href="#pb736" id="pb736">[p. 736]</a>
                      <p class="p">Ἑκκαίδεκα μετὰ τὴν κατάστασιν ἀῤῥώστους ἔγραψεν
<br class="lb"/>ὁ Ἱπποκράτης, ὡς μέν τινες οἴονται τῶν ἐν αὐτῇ νοσησάντων,
<br class="lb"/>ἐπειδὴ καὶ αὐτὸς εἶπεν ἐπὶ τῇ τελευτῇ τῆς διηγήσεως
<br class="lb"/>τῶν κατ’ αὐτὴν γενομένων οὕτως. ἦν δὲ πᾶσι τοῖς
<br class="lb"/>ὑπογεγραμμένοις χαλεπώτατον μὲν τὸ ἔαρ. ἐγχωρεῖ δὲ καὶ
<br class="lb"/>ἐπὶ τῶν προγεγραμμένων εἰρῆσθαι τὸ ὑπογεγραμμένον, οὔσης
<br class="lb"/>γε τοιαύτης χρήσεως παρὰ τοῖς πολλοῖς. ἐν γὰρ τοῖς ιε΄
<br class="lb"/>τούτοις ἀῤῥώστοις ἕτερον εἶδός ἐστι νόσων παρὰ τὰς εἰρημένας
<br class="lb"/>ὑπ’ αὐτοῦ κατὰ τὴν λοιμώδη κατάστασιν. ἐξηγήσεως
<br class="lb"/>δ’ οὐκ ἔτι δεῖται μακρᾶς τὰ περὶ τῶν ἀῤῥώστων τούτων
<br class="lb"/>γεγραμμένα τοῖς μεμνημένοις ὧν προεξηγησάμεθα. σχεδὸν
<br class="lb"/>γὰρ ἁπάντων ἤδη τῶν συμπτωμάτων τε καὶ σημείων ὧν
<br class="lb"/>ἐμνημόνευσεν ὁ Ἱπποκράτης οὐδὲν ὑπολείπεται κατὰ τοὺς
<br class="lb"/>λεχθησομένους ἀῤῥώστους ὃ μὴ καὶ προτεθὲν εἴρηται. διὰ
<br class="lb"/>κεφαλαίων οὖν οἷον ἐπιδρομήν τινα ποιούμεθα τῶν κατ’ αὐτοὺς
<br class="lb"/>γεγραμμένων, εἴ πού τι παρεμπίπτοι τῶν ἔμπροσθεν
<br class="lb"/>οὐκ εἰρημένων, ἐκεῖνο μόνον ἐξεργασόμενοι.
</p>
                    </section>
                    <a class="pb" href="#pb737" id="pb737">[p. 737]</a>
                    <section id="body-1-2-3-73" class="div textpart section level5">
                      <blockquote class="quote lemma"><span class="milestone">291</span>Ἐν Θάσῳ τὸν τοῦ Παρίωνος, ὃς κατέκειτο ὑπὲρ
<br class="lb"/>Ἀρτεμισίου, πυρετὸς ἔλαβεν ὀξὺς, κατ’ ἀρχὰς συνεχὴς,
<br class="lb"/>καυσώδης, διψώδης, ἀρχόμενος κωματώδης καὶ αὖθις
<br class="lb"/>ἄγρυπνος, κοιλίη ταραχώδης ἐν ἀρχῇσιν, οὖρα λευκά.
<br class="lb"/>ἕκτῃ οὔρησεν, ἐλαιῶδες, παρέκρουσεν. ἑβδόμῃ παρωξύνθη
<br class="lb"/>πάντα, οὐδὲν ἐκοιμήθη, ἀλλ’ οὖρά τε ὅμοια καὶ τὰ
<br class="lb"/>τῆς γνώμης ταραχώδεα, ἀπὸ δὲ κοιλίης χολώδεα, λιπαρὰ
<br class="lb"/>διῆλθεν. εἶτα τῇ ὀγδόῃ σμικρὸν <span class="milestone">432</span>ἀπὸ ῥινῶν ἔσταξεν,
<br class="lb"/>ἤμεσεν ἰώδεα, ὀλίγα, σμικρὰ ἐκοιμήθη. ἐνάτῃ διὰ τῶν
<br class="lb"/>αὐτῶν. δεκάτῃ πάντα ξυνέδωκεν, ἑνδεκάτῃ ἵδρωσεν οὐ
<br class="lb"/>διόλου. περιέψυξε μὲν, ταχὺ δὲ πάλιν ἀνεθερμάνθη. δωδεκάτῃ
<br class="lb"/>πυρετὸς ὀξὺς, διαχωρήματα χολώδεα, λεπτὰ, πολλὰ,
<br class="lb"/>οὔροισιν ἐναιώρημα, παρέκρουσεν. ἑπτακαιδεκάτῃ ἐπιπόνως,
<br class="lb"/>οὔτε γὰρ ὕπνοι οἵ τε πυρετὸς ἐπέτεινεν. εἰκοστῇ
<br class="lb"/>ἵδρωσε διόλου, ἄγρυπνος. διαχωρήματα χολώδεα,
<br class="lb"/>ἀπόσιτος, κωματώδης. εἰκοστῇ τετάρτῃ ὑπέστρεψεν.


<a class="pb" href="#pb738" id="pb738">[p. 738]</a>


τριακοστῇ τετάρτῃ ἄπυρος, κοιλίη οὐ ξυνίστατο καὶ πάλιν
<br class="lb"/>ἀνεθερμάνθη, τεσσαρακοστῇ ἄπυρος, κοιλίη ξυνέστη χρόνον
<br class="lb"/>οὐ συχνὸν, ἀπόσιτος, σμικρὰ πάλιν ἐπύρεξε καὶ διὰ
<br class="lb"/>παντὸς πεπλανημένως, ἄπυρος τὰ μὲν, τὰ δὲ οὔ, εἰ γάρ
<br class="lb"/>τοι διαλείποι καὶ διακουφίσαιεν, πάλιν ὑπέστρεφε, σιταρίοισί
<br class="lb"/>τε πολλοῖσι καὶ φαύλοισι προσεχρῆτο. ὕπνοι
<br class="lb"/>κακοὶ περὶ τὰς ὑποστροφὰς, παρέκρουσεν, οὖρα πάχος
<br class="lb"/>μὲν ἔχοντα, οὔρει τηνικαῦτα ταραχώδεα δὲ καὶ πονηρά.
<br class="lb"/>καὶ κατὰ κοιλίην συνιστάμενα καὶ πάλιν διαλυόμενά,
<br class="lb"/>πυρέτια ξυνεχέα, διαχωρήματα πολλὰ, λεπτά. ἐν μὲν
<br class="lb"/>τῇ ἑκατοστῇ εἰκοστῇ ἡμέρῃ ἀπέθανεν. τουτέῳ κοιλίη
<br class="lb"/>συνεχέως ἀπὸ τῆς πρώτης, ὑγρὴ χολώδεσιν, ὑγροῖσι, πολλοῖσιν
<br class="lb"/>ἦν. ἡ ξυνισταμένη ἐν ζέουσι καὶ ἀπέπτοισιν,
<br class="lb"/>οὖρα διὰ τέλεος κακὰ, κωματώδη τὰ πλεῖστα μετὰ πόνων,
<br class="lb"/>ἄγρυπνος, ἀπόσιτος, συνεχέως καῦσος.</blockquote>
                      <p class="p autofirst">Περιέργως κᾀνταῦθα πάλιν τῶν ἐξηγητῶν ἔνιοι τὴν
<br class="lb"/>πατρίδα τοῦ κατακειμένου φασὶν οὐκ ἀργῶς προσκεῖσθαι


<a class="pb" href="#pb739" id="pb739">[p. 739]</a>


καὶ γὰρ ὑπ’ Ἀσκληπιάδου λελέχθαι τοὺς ἐν Παρίῳ μάλισθ’
<br class="lb"/>ὑπὸ φλεβοτομίας ὀνίνασθαι. ἄτοπον δ’ ἐστὶ μηδὲν εἰρηκότα
<br class="lb"/>Ἱπποκράτην ἐνταῦθα περὶ φλεβοτομίας, διὰ τοῦθ’ ἡγεῖσθαι
<br class="lb"/>προσγεγράφθαι τῷ κάμνοντι τὸ τῆς πατρίδος ὄνομα. πολὺ
<br class="lb"/>δ’ ἀτοπώτερον οἱ οὕτως ἐξηγούμενοι ποιοῦσιν, ὅτι μηδ’ ἐζήτησάν
<br class="lb"/>ποτε διὰ τί φλεβοτομίας ἅπαξ ὁ Ἱπποκράτης ἐμνημόνευσεν
<br class="lb"/>ἐν τοσούτοις ἀῤῥώστοις, ὅπερ ἡμεῖς ἐσκεψάμεθα.
<br class="lb"/>τὰ μὲν οὖν τοιαῦτα παραλείψομεν, ἃ δ’ ὠφέλειαν παρέξει
<br class="lb"/>τοῖς νέοις ἀκουσθέντα, ταῦτ’ ἐροῦμεν. ὥσπερ ἀμέλει τὸ
<br class="lb"/>περὶ τοῦ ἐλαιώδους οὔρου γεγραμμένον κατὰ τὸν προκείμενον
<br class="lb"/>ἄῤῥωστον ἐν τῇ ἕκτῃ τῶν ἡμερῶν. ἔνιοι μὲν γὰρ
<br class="lb"/>ἡγοῦνται τὸ λιπαρὸν οὕτως ὑπ’ αὐτοῦ λελέχθαι, τηκομένης
<br class="lb"/>
<span class="milestone">292</span>πιμελῆς γιγνόμενον ἐν πυρώδει καὶ διακαεῖ νοσήματι,
<br class="lb"/>τινὲς δὲ τὸ καὶ τῇ χροιᾷ καὶ τῇ συστάσει παραπλησίον
<br class="lb"/>ἐλαίῳ. πολλάκις δὲ τοιοῦτον οὖρον ἐθεασάμην οὐρηθὲν
<br class="lb"/>ἐπ’ οὐδενὶ κακῷ τοῦ κάμνοντος, ἀλλ’ ἔσθ’ ὅτε γε
<br class="lb"/>τοὐναντίον ἅπαν, ἐπὶ πέψει τοῦ νοσήματος. οὐ μὴν οὐδ’
<br class="lb"/>ὤφθη ποτ’ οὖρον ὅλον οὕτω λιπαρὸν ὡς ἔλαιον. ὃ γὰρ ἄρτι


<a class="pb" href="#pb740" id="pb740">[p. 740]</a>


διῆλθεν, οὖρον ἐοικὸς ἐλαίῳ κατὰ χροιὰν καὶ σύστασιν, ἥκιστα
<br class="lb"/>λιπαρὸν φαίνεται, καὶ αὐτὸς δὲ ὁ Ἱπποκράτης ἐν προγνωστικῷ
<br class="lb"/>φησι, καὶ τὰς λιπαρότητας δὲ τὰς ἄνω ἐφισταμένας
<br class="lb"/>ἀραχνοειδέας ἐπισκέπτεσθαι, συντήξεως γὰρ σημεῖον.
<br class="lb"/>ἄνωθεν μὲν οὖν ἐφισταμένας λιπαρότητας εἴδομεν πολλάκις.
<br class="lb"/>οὔτε δ’ ὅλον οὐρηθέν ποτε τοιοῦτον οὖρον οὔτε κατὰ τὸ
<br class="lb"/>μέσον αὐτὸ λιπαρότητας ἐμφερομένας, πολὺ δέ τι μᾶλλον
<br class="lb"/>οὐδ’ ὑποχωρούσας κάτω. φύσιν γὰρ ἔχει τὸ λιπαρὸν ἅπαν
<br class="lb"/>ἐποχεῖσθαι τοῖς ἄλλοις ὑγροῖς. οὐ μὴν οὐδ’ ἔγραψέ τι περὶ
<br class="lb"/>τοιούτων οὔρων ὁ Ἱπποκράτης ἐν προγνωστικῷ, καίτοι
<br class="lb"/>πάντα διελθὼν ἀκριβῶς τε καὶ σαφῶς τὰ συνεμπίπτοντα
<br class="lb"/>τοῖς ὀξέσι νοσήμασι. καὶ μέντοι καὶ κατὰ τὴν αὐτὴν ἡμέραν
<br class="lb"/>τὴν στ΄ ἔφη διαχωρήματα γενέσθαι τῷ προκειμένῳ
<br class="lb"/>κατὰ λόγον ἀῤῥώστῳ, χολώδεα λιπαρά. ταῦτα μὲν οὖν ἄντικρυς
<br class="lb"/>φαίνεται τηκομένης ὑπὸ τοῦ πυρετοῦ τῆς πιμελῆς
<br class="lb"/>γίνεσθαι καὶ δόξει μαρτυρεῖν τοῖς λιπαρὰ νομίζουσιν εἶναι
<br class="lb"/>τὰ ἐλαιώδη οὖρα. δύναται δὲ καὶ πρὸς τοὐναντίον ἄγεσθαι.
<br class="lb"/>καὶ γὰρ τὰ οὖρα λιπαρὰ πάντως ἂν ὁ Ἱπποκράτης


<a class="pb" href="#pb741" id="pb741">[p. 741]</a>


εἶπεν, εἴπερ ἦν καὶ ταῦτα ἐλαίῳ παραπλήσια. διαφόροις
<br class="lb"/>δὲ τοῖς ὀνόμασι χρησάμενος ἐπί τε τῶν οὔρων καὶ τῶν
<br class="lb"/>διαχωρημάτων ἐπιδείκνυσθαι δόξει καὶ τὸ σημαινόμενον
<br class="lb"/>αὐτῶν ἴδιον ἑκατέρου πεποιῆσθαι. ἐμοὶ μὲν οὖν εὐλογώτερον
<br class="lb"/>εἷναι δοκεῖ τὰ παραπλήσια κατὰ χρόαν τε καὶ σύστασιν
<br class="lb"/>ἐλαίῳ λελέχθαι νῦν ἐλαιώδη. τὴν δ’ ἐξήγησιν ἑκατέρως
<br class="lb"/>ποιήσομαι. εἰ γὰρ καὶ λιπαρότητά τινα εἶχε τὰ οὖρα, καθάπερ
<br class="lb"/>καὶ τὰ διαχωρήματα, μοχθηρὰ μὲν αὐτὰ νομιστέον,
<br class="lb"/>οὐ μὴν ὀλέθριά γε πάντως, ὅτι μὴ ταὐτὸν ἐστι σάρκα τε
<br class="lb"/>καὶ πιμελὴν συντήκεσθαι, πυρωδεστάτης μὲν οὔσης θερμασίας
<br class="lb"/>τῆς τὰς σάρκας συντηκούσης, μετριωτέρας δὲ τῆς
<br class="lb"/>τὴν πιμελὴν, ἀμέλει καὶ τὰς διὰ τῆς γαστρὸς ἐκκρινομένας
<br class="lb"/>συντήξεις ἅπαντες οἱ ἰατροὶ διαφέρειν ἡγοῦνται τῶν λιπαρῶν
<br class="lb"/>διαχωρημάτων. κατά γε τὸν ἐφ’ ἡμῶν γενόμενον
<br class="lb"/>μακρότατον λοιμὸν ἅπαντες σχεδόν τι συντήξεις ἐξέκριναν,
<br class="lb"/>ἔνιοι μὲν ἀκριβῶς πυῤῥὰς, ἔνιοι δὲ μετρίως, ἅπαντες δὲ
<br class="lb"/>δυσώδεις. ἀλλ’ αἵ γε τοιαῦται διαχωρήσεις θανατώδεις εἰσὶ
<br class="lb"/>καὶ χρόνον οὐκ ἀναμένουσιν. ὁ δὲ πάριος οὗτος κ΄ ἐπὶ ταῖς


<a class="pb" href="#pb742" id="pb742">[p. 742]</a>


ἑκατὸν ἡμέραις ἐνόσησε μετὰ τοῦ διαιτᾶσθαι κακῶς. αὐτὸς
<br class="lb"/>γὰρ ὁ Ἱπποκράτης ἔγραψεν ἐπ’ αὐτοῦ, σιταρίοισί τε πολλοῖσι
<br class="lb"/>καὶ φαύλοισι προσεχρῆτο, ὥστε καὶ λιπαρὸν οὐρῆσαι
<br class="lb"/>κατὰ τὴν στ΄ ἡμέραν καὶ τὰς ἐφεξῆς· οὐκ ἀναγκαῖον οὖν
<br class="lb"/>ἀποθανεῖν αὐτὸν ἐν τάχει. εἰ δ’ οὐ λιπαρὸν ἦν τὸ οὖρον,
<br class="lb"/>ἀλλὰ κατά τε χρόαν καὶ πάχος ἐλαίῳ παραπλήσιον, ἔτι καὶ
<br class="lb"/>μᾶλλον οὔτ’ ἀποθανεῖν αὐτὸν ὅλως εὔλογον ὅσον ἐπὶ τοῖσδε
<br class="lb"/>τοῖς οὔροις. ὅ γε μὴν ἐπὶ τοῖς οὕτως οὐρουμένοις παρεφύλαξα
<br class="lb"/>χρησιμώτατον ὂν ἤδη φράσω. καθάπερ γὰρ αὐτὸ τὸ
<br class="lb"/>ἔλαιον οὐκ ἀκριβῶς μίαν οὔτε σύστασιν οὔτε χρόαν ἔχει,
<br class="lb"/>κατὰ τὸν αὐτὸν τρόπον οὔτε τὸ ἐλαιῶδες οὖρον· ὠχρὸν μὲν
<br class="lb"/>ἦν πάντως, ἀλλ’ ἤτοι μᾶλλον ἢ ἧττον. ὅσον μὲν οὖν αὐτοῦ
<br class="lb"/>πρὸς τὸ λευκότερον ῥέπει χρῶμα τῆς ὠχρᾶς χρόας
<br class="lb"/>ἐκλελυμένης ὠμότητα χυμῶν ἐνδείκνυται, τὸ δ’ ἐπιτεταμένον
<br class="lb"/>ὠχρὸν ὡς ἐγγὺς εἶναι τοῦ ξανθοῦ χολώδη θερμασίαν.
<br class="lb"/>καὶ τοίνυν ὁ κίνδυνος ἐπὶ τοῖς τοιούτοις οὔροις οὐ
<br class="lb"/>διὰ κακοήθειαν, ἀλλὰ διὰ σφοδρότητα γίνε<span class="milestone">293</span>ται
<br class="lb"/>τοῦ πυρετοῦ. καί τινες αὐτῶν ὅταν ἐκ τῶν ἄλλων ἁπάντων


<a class="pb" href="#pb743" id="pb743">[p. 743]</a>


ἔχωσι σωτηρίως, ἐν τάχει κρίνονται. θαυμαστὸν οὖν
<br class="lb"/>οὐδὲν, εἰ ταῦτά τις οὐρήσας εἰς χρόνου μῆκος ἐξέπεσεν,
<br class="lb"/>ὁποτέρως ἂν ἀκούσωμεν τῶν <span class="milestone">433</span>ἐλαιωδῶν. ἔστι μὲν
<br class="lb"/>γὰρ οὐκ ἀγαθὰ τὰ τοιαῦτα τῶν οὔρων, οὐ μὴν ὀλέθρια
<br class="lb"/>ὀξέως, ἐξ ὧν δ’ ἐπὶ τῷ τέλει τῆς διηγήσεως ἔγραψε, κακοχυμία
<br class="lb"/>τέ τις ἦν τῷ Παρίῳ χολώδης, ἥ τε κατὰ γαστέρα
<br class="lb"/>καὶ ἡ καθ’ ἧπαρ ἐνεκροῦτο δύναμις. αὐτὸς γὰρ ἔγραψεν
<br class="lb"/>ἐπὶ τῇ τελευτῇ τῆς ὅλης διηγήσεως τῶν συμβαινόντων αὐτῷ,
<br class="lb"/>συνεχῶς μὲν ἀπὸ τῆς ἀρχῆς τὴν κοιλίαν ἐκταραχθῆναι,
<br class="lb"/>χολώδεσί τε καὶ ὑγροτέροις διαχωρήμασι, συνίστασθαι
<br class="lb"/>δ’ ἐνίοτε ζέοντα καὶ ἄπεπτα διαχωροῦσαν. ἐκ τούτων μὲν
<br class="lb"/>οὖν ἔνδειξίς σοι τῆς κακοχυμίας τοῦ νοσήματος, ὥσπερ γε
<br class="lb"/>κᾀκ τοῦ καυματώδη τε καὶ ἄγρυπνον αὐτὸν γενέσθαι κατὰ
<br class="lb"/>πλεῖστα τῆς νόσου. τοῦ δὲ νεκροῦσθαι τὴν φυσικὴν δύναμιν
<br class="lb"/>αὐτοῦ σημεῖον ἴδιον ἡ τοῦ νοσήματος ἀνορεξία γενομένη.
<br class="lb"/>μεμάθηκα γὰρ ὡς ἀποσίτους καὶ κατὰ τὸ παλαιὸν ἔθος
<br class="lb"/>τῶν Ἑλλήνων τοὺς ἀνορέκτους φησί. φαίνεταί γε μὴν ἄῤῥωστον
<br class="lb"/>ἐσχηκέναι τὴν φύσιν, ἐγχειρίσασαν μὲν τῇ κρίσει,


<a class="pb" href="#pb744" id="pb744">[p. 744]</a>


πολλάκις δὲ οὐδὲν ἀνύσασαν, ἀλλὰ ὑπὸ τοῦ νοσήματος νικηθεῖσαν,
<br class="lb"/>ἅμα καὶ τῷ κακῶς διαιτᾶσθαι τὸν ἄνθρωπον.
<br class="lb"/>οὐδὲν γὰρ οὐδὲ τοῦτο μικρὸν εἰς ὄλεθρον· ὁ δὲ τῶν κρισίμων
<br class="lb"/>ἡμερῶν λόγος ἀκριβῶς κᾀνταῦθα φαίνεται πεφυλαγμένος,
<br class="lb"/>ἁπασῶν τῶν κριτικῶν κινήσεων ἐπί τε τῶν ὑποστροφῶν
<br class="lb"/>ἐν ταύταις ταῖς ἡμέραις τῷ κάμνοντι γενομένων. ια΄
<br class="lb"/>γὰρ ἐμνημόνευσε καὶ ιδ΄ καὶ μετὰ ταύτην ιζ΄ καὶ κ΄, ἐφ’ ᾗ
<br class="lb"/>δ΄ καὶ κ΄ καὶ λ΄ καὶ μ΄, ὑστάτης δὲ ἁπασῶν ρ΄ καὶ κ΄, ἐν
<br class="lb"/>ᾗ φησὶν ἀποθανεῖν τὸν ἄνθρωπον. ὅπερ δ’ ἐν τοῖς πρόσθεν
<br class="lb"/>εἶπον ἐρῶ καὶ νῦν, εἴ τις ἐλέγχοι τὰ εἰρημένα κακῶς
<br class="lb"/>τῶν ἐξηγησαμένων τὸ βιβλίον, ὡς μακρολόγως ψεχθήσεται.
<br class="lb"/>διὸ καθάπερ ἐπ’ ἐκείνων ἕνεκα παραδείγματος μνημονεύειν
<br class="lb"/>τινῶν ἠναγκάσθην, οὕτω κᾀνταῦθα ποιήσω. Σαβῖνος τοίνυν
<br class="lb"/>περὶ τῆς πατρίδος τοῦ κάμνοντος εἴ τι εἶπεν, ἔμπροσθεν
<br class="lb"/>ἐπεσημανάμην ἃ δὲ περὶ ἐλαιώδους οὔρου, νῦν ἐρῶ. διαφέρει
<br class="lb"/>γὰρ οὐκ εἰς μικρὸν ἡ περὶ τούτου θεωρία, γράφει
<br class="lb"/>δὴ περὶ αὐτῶν κατὰ λέξιν ὧδε. τὸ οὖν ἐλαιῶδες τινὲς χολὴν
<br class="lb"/>λέγουσιν, ἀλλ’ οὐκ ἔστι χολὴ, ἐπεὶ οὐδ’ ἂν πάνυ ἦν


<a class="pb" href="#pb745" id="pb745">[p. 745]</a>


ὀλέθριον, πολλάκις γὰρ ἀπαλλάσεται χολὴ καὶ οὐδὲν παραλυπεῖ.
<br class="lb"/>ἕτεροι δὲ λέγουσι νεύρων καὶ ὀστῶν καὶ χόνδρων
<br class="lb"/>εἶναι τηκεδόνα, ἅπαντα γὰρ ταῦτα τούτου εἶναι τοῦ χρώματος.
<br class="lb"/>πεπλανημένοι δ’ εἰσὶν οὗτοι οἱ τὸ χρῶμα τὸ ἐλαιῶδες
<br class="lb"/>ὅμοιον ὀστοῖς καὶ χόνδροις καὶ νεύροις φάσκοντες εἶναι.
<br class="lb"/>οὔτε γὰρ τοσαύτη γε παράτασις ἐγίνετο τῆς ζωῆς τῶν στερεῶν
<br class="lb"/>ἀναλυομένων, ἑκατοστῇ γὰρ καὶ κ΄ ἀπέθανε, οὔτε ἀπέθανέ
<br class="lb"/>τις τοιοῦτον οὐρήσας. καὶ μή ποτε διὰ τοῦτο ἀνεγράφη
<br class="lb"/>ὁ ἄῤῥωστος, ἵνα δείξῃ διὰ τοῦτο ὅτι οὐ χρὴ προσδοκᾶν
<br class="lb"/>θάνατον ἐλαιώδους ἀπορηθέντος, ἀλλὰ δυνατὸν τὴν
<br class="lb"/>ὀξύτητα καὶ χρόνον τινὰ διαρκέσαι, ἔπειτα τελευτῆσαι, ὥστε
<br class="lb"/>οὐδεὶς ἦν ἐλπὶς σωθήσεσθαι ὑπερβεβηκότα τὴν ὀξύτητα.
<br class="lb"/>ταῦτα προειπὼν ὁ Σαβῖνος ἐφεξῆς γράφει· τί οὖν ἐστι τὸ
<br class="lb"/>ἐλαιῶδες; ὥσπερ τῷ ἔξω πυρὶ τροφή ἐστι τὸ ἔλαιον, οὕτω
<br class="lb"/>καὶ τῇ ἡμετέρᾳ φύσει πυρὶ ὁμοιουμένῃ τὸ στέαρ τῶν λαμβανομένων
<br class="lb"/>πεσσόμενόν ἐστι τροφή. τὸ οὖν ἐλαιῶδες οὖρον
<br class="lb"/>ἡ τροφή ἐστι τῆς φύσεως καὶ δηλοῖ ἀσιτεῖν τὴν φύσιν καὶ
<br class="lb"/>διὰ τοῦτ’ ἄρ’ ἀποθανεῖν, ὅτι μὴ τρέφεται ἡ φύσις. ἐχρό<span class="milestone">294</span>νισε 


<a class="pb" href="#pb746" id="pb746">[p. 746]</a>


δ’ οὕτως εἰκότως διὰ τὸ μοῖραν καὶ μὴ πᾶσαν
<br class="lb"/>φέρεσθαι τῆς φύσεως τροφήν. αὕτη μὲν οὖν ἡ τοῦ Σαβίνου
<br class="lb"/>ῥῆσις, ἀξιοῦντος ὥσπερ τὸ ἐκτὸς τοῦτο πῦρ ἀπὸ τοῦ
<br class="lb"/>ἐλαίου τρέφεται, οὕτω καὶ τὸ ἐν ἡμῖν θερμὸν, ὥστ’ ἔλαιον
<br class="lb"/>ἐστί ποτε τοῖς βουλομένοις ἑαυτοὺς ἀνατρέψαι, πρὸς τὸ καὶ
<br class="lb"/>κατὰ χρόαν μὲν καὶ σύστασιν ἐοικέναι τὸ ἐλαιῶδες οὖρον
<br class="lb"/>τῷ ἐλαίῳ, μήτε δὲ κατὰ τὴν λιπαρότητα μήτε κατὰ τὴν
<br class="lb"/>ὀσμὴν ἢ τὴν γεῦσιν. ἄξιον οὖν θαυμάσαι τῶν τὰ ἀλλότρια
<br class="lb"/>μὲν κακῶς ἐξελεγχόντων, ἀπερισκέπτως δὲ τὰ δόξαντα
<br class="lb"/>ἑαυτοῖς γραφόντων.
</p>
                    </section>
                    <section id="body-1-2-3-74" class="div textpart section level5">
                      <blockquote class="quote lemma">Ἐν Θάσῳ τὴν κατακειμένην περὶ τὸ ψυχρὸν ὕδωρ ἐκ τόκου
<br class="lb"/>θυγατέρα τεκοῦσαν, καθάρσεως οὐ γενομένης, πυρετὸς
<br class="lb"/>ὀξὺς, φρικώδης τριταίην ἔλαβε. ἐκ χρόνου δὲ πολλοῦ
<br class="lb"/>πρὸ τοῦ τόκου πυρετώδης ἦν, κατακλινὴς, ἀπόσιτος.
<br class="lb"/>μετὰ δὲ τὸ γενόμενον ῥῖγος ξυνεχέες, ὀξέες, φρικώδεες
<br class="lb"/>οἱ πυρετοί. ὀγδόῃ πολλὰ παρέκρουσε καὶ τὰς ἐχομένας


<a class="pb" href="#pb747" id="pb747">[p. 747]</a>


καὶ ταχὺ πάλιν κατενόει, κοιλίη ταραχώδης πολλοῖσι λεπτοῖσιν,
<br class="lb"/>ὑδατοχόλοις, ἄδιψος. ἑνδεκάτῃ κατενόει, κωματώδης
<br class="lb"/>δὲ ἦν, οὖρα πολλὰ, λεπτὰ καὶ μέλανα, ἄγρυπνος.
<br class="lb"/>εἰκοστῇ περιέψυξε καὶ ταχὺ πάλιν ἀνεθερμάνθη. μικρὰ
<br class="lb"/>παρέλεγεν, ἄγρυπνος τὰ κάτω κοιλίης ἐπὶ τῶν αὐτῶν,
<br class="lb"/>οὖρα ὑδατώδεα, πολλὰ, εἰκοστῇ ἑβδόμῃ ἄπυρος, κοιλίη
<br class="lb"/>ξυνέστη. οὐ πολλῷ δὲ χρόνῳ ὕστερον ἰσχίου δεξιοῦ ὀδύνη
<br class="lb"/>ἰσχυρὴ, χρόνον πολὺν, πυρετοὶ πάλιν παρείποντο καὶ
<br class="lb"/>οὖρα ὑδατώδεα. τεσσαρακοστῇ τὰ μὲν περὶ τὸ ἰσχίον
<br class="lb"/>ἐπεκούφισεν. βῆχες δὲ ξυνεχέες, ὑγραὶ, πολλαὶ, κοιλίη
<br class="lb"/>ξυνέστη, ἀπόσιτος, οὖρα ἐπὶ τῶν αὐτῶν. οἱ δὲ πυρετοὶ
<br class="lb"/>τὸ μὲν ὅλον οὐκ ἐλλείποντες, πεπλανημένως δὲ παροξυνόμενοι,
<br class="lb"/>τὰ μὲν, τὰ δὲ οὔ. ἑξηκοστῇ αἱ μὲν βῆχες ἀσήμως
<br class="lb"/>ἐξέλιπον. οὔτε γάρ τις πτυάλων πεπασμὸς ἐγίνετο
<br class="lb"/>οὔτε ἄλλη τῶν εἰθισμένων ἀπόστασις. σιαγὼν δὲ ἡ ἐκ
<br class="lb"/>τῶν ἐπὶ δεξιὰ, κατεσπάσθη, κωματώδης, παρέλεγε πάλιν
<br class="lb"/>καὶ ταχὺ κατενόει. πρὸς δὲ τὰ γεύματα ἀπονενοημένως


<a class="pb" href="#pb748" id="pb748">[p. 748]</a>


εἶχεν. ὁ σιαγὼν μὲν ἐπανῆκεν, ἡ κοιλίη δὲ χολώδεα σμικρὰ
<br class="lb"/>διέδωκεν, ἐπύρεσεν ὀξυτέρως, φρικώδης καὶ τὰς ἐχομένας
<br class="lb"/>ἄφωνος. καὶ πάλιν κατενόει καὶ διελέγετο καὶ
<br class="lb"/>ὀγδοηκοστῇ ἀπέθανε. ταύτῃ τὰ τῶν οὔρων διὰ τέλεος
<br class="lb"/>ἦν μέλανα καὶ λεπτὰ καὶ ὑδατώδη καὶ καῦμα παρείπετο,
<br class="lb"/>ἄσιτος, ἄθυμος, ἄγρυπνος, ὀργαὶ, δυσφορίαι, τὰ περὶ
<br class="lb"/>τὴν γνώμην μελαγχολικά.</blockquote>
                      <p class="p autofirst">Ἄξιον ἐπισημήνασθαι πῶς οὐδὲν εἶπον οἱ περὶ τὸν
<br class="lb"/>Σαβῖνον περὶ τοῦ παρὰ τὸ ψυχρὸν ὕδωρ, ἐνὸν αὐτοῖς εἰπεῖν
<br class="lb"/>ὅτι <span class="milestone">434</span>διὰ τοῦτο καταψυγέντι τῷ γυναίῳ νοσῆσαι
<br class="lb"/>συνέβη. πολλῷ γὰρ ἦν τοῦτο πιθανώτερον τῶν εἰρημένων
<br class="lb"/>εἴς τε τὸν Πάριον καὶ τὸν ἐν τῷ <span class="milestone">295</span>κήπῳ κατακείμενον
<br class="lb"/>παρὰ τῷ Ἀρτεμισίῳ καὶ τὸν παρὰ τῷ τείχει κατοικοῦντα.
<br class="lb"/>φαίνεται δ’ οὖν ἐπισχεθείσης τῆς κατὰ τὸν τόκον
<br class="lb"/>καθάρσεως γενέσθαι τῇ γυναικὶ καὶ ἡ νόσος. νοσώδης μὲν
<br class="lb"/>γὰρ καὶ ἡ τῶν καταμηνίων ἐπίσχεσις. ἀλλ’ οὐχ ὁμοίως
<br class="lb"/>βλαβερὰ τῇ μετὰ τὸν τόκον, ὅτι μὴ μόνον αὕτη πλῆθος,


<a class="pb" href="#pb749" id="pb749">[p. 749]</a>


ἀλλὰ καὶ κακοχυμίαν ἱκανὴν ἐργάζεται. τὸ μὲν γὰρ χρηστότερον
<br class="lb"/>αἷμα τὸ ἔμβρυον ἕλκον εἰς ἑαυτὸ τροφῆς ἕνεκα,
<br class="lb"/>καταλεῖπον δὲ τὸ φαυλότερον, αἴτιον γίγνεται τῆς κακοχυμίας
<br class="lb"/>ταῖς κυούσαις, ἣν μετὰ τὸν τόκον ἡ φύσις ἐκκενοῖ.
<br class="lb"/>καὶ τοῦτ’ ἐννοήσαντες οἱ παλαιοὶ, λοχίων κένωσιν τὴν γινομένην
<br class="lb"/>μετὰ τὸν τόκον ἔκκρισιν τοῦ αἵματος προσηγόρευσαν.
<br class="lb"/>ἔστι μὲν οὖν καὶ ἡ κατὰ μῆνα κένωσις οὐ μόνον κένωσις,
<br class="lb"/>ἀλλὰ καὶ κάθαρσις, οὐ μὴν οὔτ’ ἴσον τὸ πλῆθος
<br class="lb"/>τῆς κακοχυμίας οὔτ’ ἐν ἴσῳ χρόνῳ ταῖς μηνιαίαις ἀθροίζεται
<br class="lb"/>περιόδοις, ὅσον ἐν τῷ τῆς κυήσεως χρόνῳ. καὶ τοὐπίπαν
<br class="lb"/>δὲ μελαγχολικὸν αἷμα φαίνεται τὸ κενούμενον αὐταῖς
<br class="lb"/>εἶναι μετὰ τὸν τόκον, ὥστε καὶ τὰ οὖρα πάσαις ὁρᾶται
<br class="lb"/>κεχρωσμένα, καθάπερ ἀσβόλης τινὸς ἐμπεπτωκυίας αὐτῆς,
<br class="lb"/>ὅπερ ἀμέλει κᾀπὶ ταύτης τῆς γυναικὸς ἔγραψεν ὁ Ἱπποκράτης,
<br class="lb"/>ἐπὶ τῆς ια΄ ἡμέρας, εἰπὼν, οὖρα πολλὰ, λεπτὰ, μέλανα.
<br class="lb"/>καὶ οἶδά γέ τινα διὰ τοιούτων οὔρων πολλῶν ἐκκενωθέντων
<br class="lb"/>ὠφεληθεῖσαν, ἄλλοτε δὲ ταύτης οὐκ ἐξεκενώθη τὸ τοιοῦτον,
<br class="lb"/>μετέπεσε γὰρ ἂν αὐτοῖς εἰς τὸ ὑδατῶδες τὰ οὖρα


<a class="pb" href="#pb750" id="pb750">[p. 750]</a>


πολλὰ, λεπτὰ, μέλανα. γέγραπται οὖν ἐν τῇ τῆς κ΄ ἡμέρας
<br class="lb"/>διηγήσει, οὖρα ὑδατώδεα, πολλὰ, κακά. εἶτα πάλιν
<br class="lb"/>ἐν τῇ μ΄ οὖρα ἐπὶ τῶν αὐτῶν. οὐ μὴν οὐδὲ ἄλλη τις αὐτῇ
<br class="lb"/>κένωσις ἢ ἀπόστασις ἐγένετο καὶ διὰ τοῦτο χρόνῳ πολλῷ
<br class="lb"/>νοσήσασα κατὰ τὴν ὀγδοηκοστὴν ἡμέραν ἀπέθανεν. αὐτὸς
<br class="lb"/>γοῦν ὁ Ἱπποκράτης ἔγραψεν οὕτω. οὔτε γὰρ πτυέλων τὶς
<br class="lb"/>πεπασμὸς ἐγένετο οὔτ’ ἄλλη τις τῶν εἰθισμένων ἀπόστασις,
<br class="lb"/>καίτοι πειραθείσης τῆς φύσεως εὐθέως τὸ περιττὸν ἀποθέσθαι
<br class="lb"/>περὶ τὸ ἰσχίον, ἀλλ’ ἔοικε παλινδρομῆσαι. καὶ ταῦτά
<br class="lb"/>φησι γοῦν τεσσαρακοστῇ. τὰ μὲν περὶ τὸ ἰσχίον ἐκούφισε,
<br class="lb"/>βῆχες δὲ συνεχέες ὑγραί. πολλάκις δὲ ἀκηκόαμεν ἤδη περὶ
<br class="lb"/>τῆς κονωνίας τοῦ θώρακος πρὸς τὰ γεννητικὰ μόρια. τὰ
<br class="lb"/>μὲν οὖν κεφάλαια τῶν συμβάντων αὐτῇ ταῦτ’ ἐστί. τῶν
<br class="lb"/>δὲ κατὰ μέρος ἐν τῇ προκειμένῃ ῥήσει γεγραμμένων τὰ
<br class="lb"/>μὲν ὑδατόχροα διαχωρήματα τινὲς μὲν διὰ τοῦ χ καὶ λ
<br class="lb"/>γράφουσιν, ἔνιοι δὲ διὰ τοῦ χ καὶ ο καὶ λ. καὶ λεπτὰ μὲν
<br class="lb"/>ὑπάρχειν αὐτὰ, καθάπερ καὶ τὸ ὕδωρ ἐστὶ λεπτὸν, ἐνδεικνυμένων


<a class="pb" href="#pb751" id="pb751">[p. 751]</a>


ἀμφοτέρων τῶν ὀνομάτων, ὑπηλλαγμένα δὲ κατὰ
<br class="lb"/>τὴν χρόαν, τὰ μὲν ὑδατόχλοα τῆς χλόης ἐμφαίνειν αὐτὰ,
<br class="lb"/>τὰ δ’ ὑδατόχολα τῆς χολῆς. καὶ τρίτη δ’ αὖ τις γραφὴ
<br class="lb"/>διὰ τοῦ χ καὶ ρ. ἡ ὕδατος χρόα, μήτ’ ἐν τοῖς παλαιοῖς
<br class="lb"/>μήτε ὅλως ἐν τοῖς ἀκριβέσιν ἀντιγράφοις εὑρισκομένη, φανερῶς
<br class="lb"/>τε οὖσα μοχθηρά. τὰ γὰρ ὑδατώδη τῶν οὔρων ἐν
<br class="lb"/>αὐτῷ τῷ τοιαῦτα λεχθῆναι καὶ τὴν σύστασιν ἐμφαίνει λευκὴν
<br class="lb"/>καὶ τὴν χρόαν λευκήν. ἐχρήσατο δ’ ἐν τῇ διηγήσει
<br class="lb"/>τῆς ἀῤῥώστου τῇδε κακοζήλῳ τινὶ λέξει ὁ Ἱπποκράτης,
<br class="lb"/>καίτοι ἅπαντα κατὰ τὸ βιβλίον ἡρμηνευκώς. γέγραπται δ’
<br class="lb"/>οὖν ἡ λέξις οὕτως. πρὸς δὲ τὰ γεύματα ἀπονενοημένως
<br class="lb"/>εἶχεν, ὑπερβολὴν ἀνορεξίας καὶ τὸ πρὸς αὐτὰ μῖσος ἐνδεικνυμένης
<br class="lb"/>τῆς φωνῆς, ὅπερ, ὅτι τῶν μοχθηρῶν ἐστὶ σημείων,
<br class="lb"/>εἴρηται πολλάκις. ἄξιον θαυμάσαι καὶ πῶς οὐδὲν εἶπον οἱ
<br class="lb"/>περὶ τὸν Σαβῖνον εἰς τοὺς προκειμένους χαρακτῆρας ἑκάστῳ
<br class="lb"/>τῶν ἀῤῥώστων, ὑπὲρ ὧν ἐγὼ μὲν <span class="milestone">296</span>ἱκανῶς ἐν τῷ β΄
<br class="lb"/>τῶν ὑπομνημάτων διελθὼν οὐκέτι δέομαι μνημονεύειν αὐτῶν.
<br class="lb"/>ὅ γε μὴν ἐφ’ ἑκάστου τῶν ἀῤῥώστων προχειριζόμενος


<a class="pb" href="#pb752" id="pb752">[p. 752]</a>


ἐξελέγχειν πειρᾶται τὴν μοχθηρίαν τῶν ἐξηγησαμένων
<br class="lb"/>αὐτούς.
</p>
                    </section>
                    <section id="body-1-2-3-75" class="div textpart section level5">
                      <blockquote class="quote lemma">Ἐν Θάσῳ Πυθίωνα, ὃς κατέκειτο τοῦ Ἡρακλείου, ἐκ πότων
<br class="lb"/>καὶ κόπων καὶ διαίτης γενομένης ἀμελέος, ῥῖγος μέγα
<br class="lb"/>καὶ πυρετὸς ὀξὺς ἔλαβε. γλῶσσα ἐπίξηρος, διψώδης,
<br class="lb"/>χολώδης, οὐχ ὕπνωσεν, οὖρα ὑπομέλανα, ἐναιώρημα μετέωρον,
<br class="lb"/>οὐχ ἵδρυτο. δευτέρῃ περὶ μέσον ἡμέρης ψύξις
<br class="lb"/>ἀκρέων. τὰ περὶ χεῖρας καὶ κεφαλὴν μᾶλλον. ἄναυδος,
<br class="lb"/>ἄφωνος, βραχύπνοος ἐπὶ χρόνον πολὺν, ἀνεθερμάνθη,
<br class="lb"/>δίψαι, νύκτα δι’ ἡσυχίης, ἵδρωσε τὴν κεφαλὴν σμικρά.
<br class="lb"/>τρίτῃ ἡμέρῃ δι’ ἡσυχίας. ὀψὲ δὲ περὶ ἡλίου δυσμὰς,
<br class="lb"/>ὑπεψύχθη σμικρὰ, ταραχὴ νυκτὸς ἐπιπόνως, οὐδὲν ὕπνωσεν.
<br class="lb"/>ἀπὸ δὲ κοιλίης ψυχρὰ, ξυνεστηκότα κόπρανα
<br class="lb"/>διῆλθε. τετάρτῃ πρωῒ δι’ ἡσυχίης. περὶ δὲ μέσον ἡμέρης
<br class="lb"/>πάντα παρωξύνθη, ψύξις, ἄναυδος, ἄφωνος, ἐπὶ


<a class="pb" href="#pb753" id="pb753">[p. 753]</a>


τὸ χεῖρον ἀνεθερμάνθη. μετὰ χρόνον οὔρησε μέλανα,
<br class="lb"/>ἐναιώρημα ἔχοντα, νύκτα δι’ ἡσυχίης ἐκοιμήθη. πέμπτῃ
<br class="lb"/>ἔδοξε κουφισθῆναι, κατὰ δὲ κοιλίην βάρος μετὰ πόνου,
<br class="lb"/>διψώδης, νύκτα ἐπιπόνως. ἕκτῃ πρωῒ μὲν δι’ ἡσυχίης,
<br class="lb"/>δείλης δὲ οἱ πόνοι μείζους παρωξύνθη. ἀπὸ δὲ κοιλίης
<br class="lb"/>ὀψὲ κλυσματίῳ καλῶς διῆλθε, νυκτὸς ἐκοιμήθη. ἑβδόμῃ
<br class="lb"/>ἡμέρῃ ἀσώδης, ὑπεδυσφόρει, οὔρησεν ἐλαιῶδες, νυκτὸς
<br class="lb"/>ταραχὴ πολλὴ, παρέλεγεν, οὐδὲν ἐκοιμᾶτο. ὀγδόῃ πρωῒ
<br class="lb"/>μὲν ἐκοιμήθη σμικρὰ, ταχὺ δὲ ψύξις καὶ ἀφωνίη, λεπτὸν
<br class="lb"/>πνεῦμα καὶ μινυθῶδες ὀψὲ δὲ πάλιν ἀνεθερμάνθη,
<br class="lb"/>παρέκρουσεν. ἤδη δὲ πρὸς ἡμέρην σμικρὰ ἐκουφίσθη,
<br class="lb"/>διαχωρήματα ἄκρητα σμικρὰ, χολώδεα, ἐνάτῃ κωματώδης,
<br class="lb"/>ὅτε διεγείροιτο, οὐ λίην διψώδης. περὶ δὲ ἡλίου
<br class="lb"/>δυσμὰς ἐδυσφόρει, παρέλεγε, νύκτα κακήν. δεκάτῃ πρωῒ
<br class="lb"/>ἄφωνος, πολλὴ ψύξις, πυρετὸς ὀξὺς, πολὺς ἱδρὼς, ἔθανεν.
<br class="lb"/>ἐν ἀρτίῃσιν οἱ πόνοι τούτῳ.</blockquote>
                      <a class="pb" href="#pb754" id="pb754">[p. 754]</a>
                      <p class="p autofirst">Καὶ τούτου πάνθ’ εὑρήσεις ἀπ’ ἀρχῆς τά τε συμπτώματα
<br class="lb"/>καὶ τὰ σημεῖα θανατώδη γινόμενα καὶ τοὺς παροξυσμοὺς
<br class="lb"/>ἐν ἀρτίαις, ὡς αὐτὸς ὁ Ἱπποκράτης ἐπεσημήνατο,
<br class="lb"/>προσθεὶς τῇ τῆς ιβ΄ ἡμέρας διηγήσει, καθ’ ἣν ἀποθανεῖν
<br class="lb"/>αὐτὸν <span class="milestone">435</span>ἔφη, ἐν ἀρτίῃσιν οἱ πόνοι τούτῳ. καὶ
<br class="lb"/>γὰρ ὁ θάνατος ὑποπέπτωκε τῷ γενικῷ σημαινομένῳ τῆς
<br class="lb"/>κρίσεως, ὡς ἐδείχθη. πεφύλακται δὲ κᾀπὶ τούτου τοῦ ἀῤῥώστου
<br class="lb"/>τὸ τὰς κρίσεις γενέσθαι τοὐπίπαν, ἐν αἷς οἱ πόνοι
<br class="lb"/>μείζους. ἐν ἀρτίαις γὰρ αὐτῶν γενομένων ἠκολούθησε καὶ
<br class="lb"/>ὁ θάνατος ἐν ἀρτίᾳ. γέγραπται δ’ ἐν τῇ διηγήσει τῶν
<br class="lb"/>συμβαινόντων αὐτῷ δύο ταῦτα, δεόμενα ἐξηγήσεως. ἔστι δ’
<br class="lb"/>αὐτῶν τὸ μὲν ἕτερον ἐπὶ τῆς ἀναπνοῆς, βραχύπνους μὲν
<br class="lb"/>ἐν τῇ <span class="milestone">297</span>τῆς β΄ ἡμέρας διηγήσει γέγραπται. λεπτὸν
<br class="lb"/>δὲ πνεῦμα καὶ μινυθῶδες ἔσχεν ἐν τῇ η΄, ἔμαθες δ’ ἔν τε
<br class="lb"/>τῷ α΄ περὶ δυσπνοίας κᾀν τῷ β΄ τῶν εἰς τὸ προγνωστικὸν
<br class="lb"/>ὑπομνημάτων, ἔνθα τὴν ῥῆσιν ἐξηγούμην τήνδε· πνεῦμα
<br class="lb"/>δὲ πυκνὸν μὲν ἐὸν πόνον σημαίνει ἢ φλεγμονὴν ἐν τοῖσιν
<br class="lb"/>ὑπὲρ τῶν φρενῶν χωρίοισιν, ὡς ἐστί τι σμικρὸν ἅμα καὶ


<a class="pb" href="#pb755" id="pb755">[p. 755]</a>


ἀραιὸν πνεῦμα ψυχομένης καὶ νεκρουμένης ἤδη τῆς ζωτικῆς
<br class="lb"/>δυνάμεως γιγνόμενον, ὃ διά τινος τῶν χωριστῶν συμπτωμάτων
<br class="lb"/>ἐδήλωσεν εἰπὼν, ψυχρὸν δ’ ἐκπνεόμενον ἐκ τῶν ῥινῶν
<br class="lb"/>καὶ τοῦ στόματος ὀλέθριον κάρτα ἤδη γίγνεται τοῦτο
<br class="lb"/>γοῦν ἡγητέον αὐτὸν καὶ νῦν εἰρηκέναι, κατὰ μὲν τὴν β΄
<br class="lb"/>ἡμέραν βραχὺ, κατὰ δὲ τὴν η΄ λεπτὸν καὶ μινυθῶδες. ἔστι
<br class="lb"/>μὲν γάρ τι καὶ ἄλλο πνεῦμα βραχύ τε ἅμα καὶ πυκνὸν,
<br class="lb"/>ὀδύνην σημαῖνον, ὡς ἐδείκνυμεν, ἤτοι γε ἐν τοῖς ἀναπνευστικοῖς
<br class="lb"/>μορίοις ἢ τοῖς παρεγκειμένοις αὐτοῖς. ἀλλ’ ἐὰν
<br class="lb"/>ἀμφότερα παραβάλλῃς ἀλλήλοις, βραχύτερον πολὺ τὸν ἔξωθεν
<br class="lb"/>εἴσω ἑλκόμενον ἀέρα κατὰ τὸ ἕτερον εὑρήσεις, ὃν σμικρὸν
<br class="lb"/>ἅμα καὶ ἀραιὸν ἔφη γίγνεσθαι. τὸ γὰρ πρὸς τὸ βραχὺ
<br class="lb"/>πυκνὸν ἀναπληροῖ τῇ συνεχείᾳ τὸ καθ’ ἑκάστην εἰσπνοὴν
<br class="lb"/>ἐνδεὲς, ὡς οἱ συνεχῶς πίνοντες βραχύ. καὶ γὰρ τούτων
<br class="lb"/>βραχυπότους ἐρεῖς ὅσοι καὶ βραχὺ καὶ διὰ πολλοῦ πίνουσιν.
<br class="lb"/>εἰ δέ τις βραχὺ μὲν, ἀλλὰ συνεχῶς πίνει, τοῦτον
<br class="lb"/>ἁπλῶς οὐκ ἂν εἴποις βραχύποτον, ἀλλὰ μετὰ βραχὺ πίνοντα.
<br class="lb"/>κατὰ τὸν αὐτὸν οὖν τρόπον ὁ κυρίως ὀνομαζόμενος βραχύπνους,


<a class="pb" href="#pb756" id="pb756">[p. 756]</a>


καθ’ ἑκάστην εἰσπνοὴν οὐ βραχὺ μόνον, ἀλλὰ καὶ
<br class="lb"/>διὰ πολλοῦ χρόνου τὸν ἔξωθεν ἀέρα διὰ τοῦ λάρυγγος ἐπισπᾶται.
<br class="lb"/>τάχ’ οὖν ζητήσεις κατὰ τί προειρηκὼς ὁ Ἱπποκράτης
<br class="lb"/>ἐν τῇ α΄ τῶν ἡμερῶν πυρετὸν ὀξὺν γεγονέναι, τῇ β΄
<br class="lb"/>βραχύπνουν ἔφη τὸν ἄνθρωπον εἶναι. δέδεικται γὰρ ἡμῖν
<br class="lb"/>ἐν τοῖς σφοδροῖς πυρετοῖς πνεῦμα μέγα καὶ πυκνὸν γενόμενον.
<br class="lb"/>φήσομεν ὅτι ἐν μὲν τῇ α΄ τῶν ἡμερῶν τὸ διὰ τοὺς
<br class="lb"/>σηπομένους χυμοὺς ἀναφθὲν πυρετῶδες θερμὸν αὐτὸ μὲν
<br class="lb"/>διεφορήθη, κατελείφθη δὲ τὸ ἔμφυτον μόνον ἀσθενὲς ὑπάρχον,
<br class="lb"/>ὡς ἤδη σβέννυσθαι, πρὶν αὖθις ἀναφθῆναι τὸ πυρετῶδες
<br class="lb"/>θερμὸν, οἷον ζεσάντων τῶν σηπομένων χυμῶν. ἡ β΄
<br class="lb"/>τῶν ἡμερῶν ἤνεγκε τὸ τῆς ψύξεως σημεῖον. ἀπόδειξις δὲ
<br class="lb"/>τούτου μεγίστη. τηνικαῦτα γὰρ βραχύπνουν αὐτὸν γεγονέναι
<br class="lb"/>φησὶ καὶ κατεψύχθαι. γράφει γοῦν ἐπὶ τῆς δευτέρας
<br class="lb"/>ἡμέρας ὧδε. δευτέρῃ περὶ μέσον ἡμέρης ψύξις ἀκρέων τὰ περὶ
<br class="lb"/>χεῖρας καὶ κεφαλὴν μᾶλλον, ἄναυδος, ἄφωνος, βραχύπνοος
<br class="lb"/>ἐπὶ χρόνον πολύν. ἐπὶ δὲ τῆς η΄ πάλιν τάδε γράφει, η΄


<a class="pb" href="#pb757" id="pb757">[p. 757]</a>

<br class="lb"/>πρωῒ μὲν ἐκοιμήθη μικρὰ, ταχὺ δὲ ψύξις, ἀφωνίη, λεπτὸν
<br class="lb"/>πνεῦμα καὶ μινυθῶδες. ἔνθα μοι καὶ τούτῳ πρόσχες τὸν
<br class="lb"/>νοῦν, ὁπηνίκα κατεψύχθη μετὰ τῆς κακοπνοίας καὶ τὴν
<br class="lb"/>ἀφωνίαν αὐτῷ γεγονέναι φησὶ καὶ αὐτὴν εἰωθυῖαν πολλάκις
<br class="lb"/>ἐπὶ νεκρώσει τῆς φύσεως γίγνεσθαι. κατὰ τὴν δ΄ ἡμέραν
<br class="lb"/>ἡνίκα γράφει, ψύξις, ἄναυδος, ἄφωνος ἐπὶ τὸ χεῖρον, ἐμφαίνει
<br class="lb"/>διὰ τῆς ἐπὶ τὸ χεῖρον προσθήκης καὶ τὸ βραχύπνουν
<br class="lb"/>αὐτὸν γεγονέναι. καταλείπεται τοίνυν ἐπὶ τούτου
<br class="lb"/>ἡμῖν ἐξηγήσασθαι διὰ τί προειπὼν ἄναυδος ἐπήνεγκεν
<br class="lb"/>ἄφωνος. ἔστι δὲ καὶ τούτου λόγος τοιοῦτος. τὴν αὐδὴν
<br class="lb"/>οὔτε πᾶν τὸ τῆς ἀκοῆς ἴδιον αἰσθητὸν οἱ παλαιοὶ φαίνονται
<br class="lb"/>καλοῦντες, οὔτ’ ἐκεῖνο τὸ εἶδος αὐτοῦ μόνον, ὅσον ἐκπέμπεται
<br class="lb"/>κατὰ προαίρεσιν τοῦ ζώου διὰ τοῦ στόματος, ἐν
<br class="lb"/>ᾧ περιέχεται καὶ τὸ κλαίειν καὶ τὸ συρίττειν, οἰμώζειν τε
<br class="lb"/>καὶ βήττειν καὶ ὅσα τἄλλα τοιαῦτα, <span class="milestone">298</span>μόνην δὲ τὴν
<br class="lb"/>ἀνθρώπου φωνὴν, καθ’ ἣν διαλεγόμεθα πρὸς ἀλλήλους, αὐδὴν
<br class="lb"/>ὀνομάζουσιν. οὕτω γοῦν καὶ ὁ ποιητὴς ἡνίκα ἐποίησε
<br class="lb"/>τοῖς ἰδίοις ἵπποις διαλεγόμενον τὸν Ἀχιλλέα, τηνικαῦτά


<a class="pb" href="#pb758" id="pb758">[p. 758]</a>


φησι τὸν ἕτερον αὐτῶν ἀμείψασθαι λόγοις χρησάμενον ἀνθρωπίνῃ
<br class="lb"/>διαλέκτῳ.</p>
                      <div class="l">Αὐδήεντα, γάρ φησιν, ἔθηκε θεὰ λευκώλενος Ἥρη.</div>
                      <p class="p autofirst">οὐκ ὡς ἄφωνον ὄντα πρότερον, οὐχ ὡς οὐκ ἔχοντα τὴν
<br class="lb"/>κοινὴν τῶν ἵππων φωνὴν, ἀλλ’ ὡς οὐκ ὀνομαζομένην αὐδὴν
<br class="lb"/>ἐκείνην. οὕτως οὖν καὶ θεὸν αὐδήεσσαν εἴρηκε τὴν ἀνθρωπίνῃ
<br class="lb"/>διαλέκτῳ χρωμένην, ὅτι καὶ αὐτὴν ἀνθρωποειδῆ
<br class="lb"/>φασιν εἶναι μὴ πάντων τῶν θεῶν τοιούτων ὑπαρχόντων.
<br class="lb"/>ἐναργῶς γοῦν ἥλιος καὶ σελήνη καὶ τὰ λοιπὰ τῶν ἄστρων
<br class="lb"/>ἀποκεχώρηκε πάμπολυ τῆς τῶν ἀνθρώπων ἰδέας. καὶ ὁ
<br class="lb"/>Ἱπποκράτης οὖν ἄναυδον μὲν εἶπεν ἐπὶ τοῦ μὴ δυναμένου
<br class="lb"/>διαλέγεσθαι, τὸν δ’ ἄφωνον ἐπὶ τοῦ μηδ’ οἰμῶξαι μηδὲ
<br class="lb"/>βοῆσαι δυναμένου. δῆλον δέ ἐστι τὸ τοιοῦτον μοχθηρότερον
<br class="lb"/>εἶναι τῆς ὡς ἂν εἴποι τις ἀναυδίας. οἷς οὖν ἡ γλῶττα
<br class="lb"/>μόνη παραλέλυται, φωνεῖν μὲν μέγιστον ἐνίοτε δύνανται,
<br class="lb"/>διαλέγεσθαι δ’ οὐ δύνανται. εἰ δὲ μηδὲ ἐκφωνεῖν οἷοί τε


<a class="pb" href="#pb759" id="pb759">[p. 759]</a>


εἶεν, ἐσχάτης νεκρώσεως ἐστὶ τὸ τοιοῦτον γνώρισμα τῶν οὕτως
<br class="lb"/>ἐχόντων, μὴ οἰμωζόντων μήτε στεναζόντων μήθ’ ὅλως
<br class="lb"/>φθέγγεσθαι δυναμένων. Σαβῖνος δὲ καὶ ταῦτα τοῖς ἄλλοις
<br class="lb"/>τὸν μὲν οὐδ’ ὅλως ἔχοντα φωνὴν οὐδεμίαν ἄναυδον εἰρῆσθαι
<br class="lb"/>νομίζει, τὸν δ’ ἄφωνον ἐν ἴσῳ τῷ ἀπόπληκτον ὑπὸ
<br class="lb"/>τοῦ Ἱπποκράτους γεγράφθαι φησὶν, ὥσπερ οὐ δυναμένου
<br class="lb"/>καλέσαι τὸν οὕτω διακείμενον ἀπόπληκτον. οὐ μὴν οὐδὲ
<br class="lb"/>τἄλλα τὰ κατὰ διάθεσιν εἰρημένα συνᾴδει τῷ γεγονέναι τὸν
<br class="lb"/>προκείμενον ἄῤῥωστον ἀπόπληκτον.
</p>
                    </section>
                    <section id="body-1-2-3-76" class="div textpart section level5">
                      <blockquote class="quote lemma">Ὁ φρενιτικὸς τῇ πρώτῃ κατακλιθεὶς ἤμεσε ἰώδεα, πολλὰ,
<br class="lb"/>λεπτὰ, πυρετὸς φρικώδης, πολὺς ἱδρὼς, ξυνεχὴς διόλου,
<br class="lb"/>κεφαλῆς καὶ τραχήλου βάρος μετὰ ὀδύνης, οὖρα λεπτὰ,
<br class="lb"/>ἐναιωρήματα σμικρὰ, διεσπασμένα, οὐχ ἵδρωσεν. ἀπὸ
<br class="lb"/>δὲ κοιλίης ἐξεκόπρισεν ἀθρόα, πολλὰ παρέκρουσεν, οὐδὲν
<br class="lb"/>ὕπνωσεν. δευτέρᾳ πρωῒ ἄφωνος, πυρετὸς ὀξὺς, ἵδρωσεν,


<a class="pb" href="#pb760" id="pb760">[p. 760]</a>


οὐ διέλιπεν, παλμοὶ δι’ ὅλου τοῦ σώματος, νυκτὸς σπασμοί.
<br class="lb"/>τρίτῃ παρωξύνθη πάντα, τετάρτῃ ἀπέθανεν.</blockquote>
                      <p class="p autofirst">Οὗτος ὁ ἄῤῥωστος ὀξυτάτης φρενίτιδός ἐστι παράδειγμα
<br class="lb"/>κατὰ τὴν πρώτην ἡμέραν εὐθέως συνεισβαλλούσης τῷ πυρετῷ
<br class="lb"/>καὶ πάντα γε ἐθεασάμην ἐντὸς τῆς ζ΄ ἡμέρας, ἀποθανόντας
<br class="lb"/>τοὺς οὕτω φρενιτίσαντας. ὀλίγοι δὲ πάνυ καὶ σπάνιοι
<br class="lb"/>ταύτην ὑπερέβαλον. ἄξιον δὲ θαυμάσαι τὴν τῶν τοιούτων
<br class="lb"/>νοσημάτων γένεσιν, ὅπως ἐξαίφνης <span class="milestone">299</span>ἐπιτίθεται
<br class="lb"/>τοῖς ἀμέμπτως ὑγιαίνουσιν. οὐ γὰρ δὴ ὥσπερ ἐξαιφνίδιος
<br class="lb"/>ἡ γένεσις αὐτῶν ἐστιν, οὕτω καὶ ἡ τῆς γενέσεως αἰτία,
<br class="lb"/>
<span class="milestone">436</span>καθάπερ εἰ καὶ φάρμακον ἔλαβε θανάσιμον ὁ ἄνθρωπος,
<br class="lb"/>ἤ τι τῶν χαλεπωτάτων θηρίων ἔδακεν αὐτὸν, ἀλλὰ
<br class="lb"/>κατὰ βραχύ πως ηὔξησαν ἐν τῷ σώματι τὴν τὰ τοιαῦτα
<br class="lb"/>πάθη δυναμένην αἰτίαν ἐργάσασθαι, καθάπερ ἐπὶ τῶν λυσσοδήκτων
<br class="lb"/>συμβαίνει. πρόδηλον γὰρ ὅτι κᾀκείνοις οὐκ ἀργῶν
<br class="lb"/>οὐδ’ ἡσυχάζων ὁ τοῦ κυνὸς ἰὸς, οὐδὲν ἑαυτῷ γνώρισμα
<br class="lb"/>παρέχει πολλῶν ἐφεξῆς ἐνίοτε μηνῶν. ἐξαίφνης δ’ αὐτοῖς


<a class="pb" href="#pb761" id="pb761">[p. 761]</a>


συμβαίνει θεασαμένοις ὕδωρ φοβηθῆναι, κᾀντεῦθεν ἤδη
<br class="lb"/>διὰ ταχέων ἀπόλλυσθαι. πολλῷ μὲν αὐξανομένης χρόνῳ
<br class="lb"/>τῆς τὴν λύτταν ἐργαζομένης αἰτίας, ὅταν ἅπαξ εἰς τοῦτ’
<br class="lb"/>ἀφίκηται ταχὺν ἐπιφερούσης τὸν θάνατον. σχεδὸν οὖν κᾀπὶ
<br class="lb"/>τῆς νῦν εἰρημένης φρενίτιδος ἠθροίζετό τις ἐν τῷ σώματι
<br class="lb"/>μοχθηρὸς χυμὸς ἰῷ δηλητηρίῳ παραπλησίως, ἐναργῶν
<br class="lb"/>μέν τι κατὰ βραχὺ ἐπὶ τοῖς σώμασιν, οἷς ὁμιλῶν ἐτύγχανεν.
<br class="lb"/>ἐπεὶ δ’ ἐκεῖνα προδιετίθετό πως, ὅ τε χυμὸς αὐτὸς ἐπὶ
<br class="lb"/>πλεῖστον ηὐξήθη κακοηθείας, ἐξαιφνίδιον ἐφάνη θανατῶδες
<br class="lb"/>σύμπτωμα. καὶ γάρ τοι καὶ τῷ φρενιτικῷ οὕτω κατὰ
<br class="lb"/>τὴν ἀρχὴν εὐθέως ἔμετος ἰωδῶν ἐγένετο, πυρετοῖς ἑπομένοις
<br class="lb"/>ὡς τὸ πολὺ διακαέσιν. ὥσπερ οὖν ἐπὶ τῶν θανασίμων
<br class="lb"/>φαρμάκων ἀποθνήσκουσιν ἔνιοι δευτεραῖοι καὶ τριταῖοι, τῆς
<br class="lb"/>ποιότητος αὐτῶν, οὐ τοῦ πλήθους ἐργαζομένης τὸν θάνατον,
<br class="lb"/>οὕτω καὶ τὸν ἄῤῥωστον τοῦτον εὐθέως ἀποθανεῖν ἡγητέον
<br class="lb"/>τῇ τρίτῃ τῶν ἡμερῶν ὑπὸ τῆς ποιότητος τῶν ἰωδῶν χυμῶν,
<br class="lb"/>οὐχ ὑπὸ τῆς φρενίτιδος διαφθαρέντα, παρακολουθῆσαι δὲ
<br class="lb"/>αὐτῷ. τὴν φρενῖτιν ὥσπερ τι σύμπτωμα. τεταρταίους μὲν


<a class="pb" href="#pb762" id="pb762">[p. 762]</a>


οὖν καὶ πεμπταίους εἶδον ἀπολλυμένους ἐξ ἀρχῆς εὐθέως
<br class="lb"/>ἁλόντας, ὀξείᾳ φρενίτιδι, τριταῖον δ’ οὐκ εἶδον, ὥσπερ οὐδὲ
<br class="lb"/>μέχρι τῆς κ΄ ἐκταθέντα. φαίνεται τοίνυν ὁ Ἱπποκράτης
<br class="lb"/>τοῦτον μὲν ὡς ὀξύτατα διαφθαρέντα δηλώσας ἡμῖν. ἕτερον
<br class="lb"/>δ’ ὀλίγον ὕστερον ὡς παραλογώτατον χρονίσαντα, περὶ οὗ
<br class="lb"/>κατὰ τὸν οἰκεῖον λόγον ἐπισημανοῦμεν.
</p>
                    </section>
                    <section id="body-1-2-3-77" class="div textpart section level5">
                      <blockquote class="quote lemma">Ἐν Λαρίσσῃ φαλακρὸς μηρὸν δεξιὸν ἐπόνεσε ἐξαίφνης, τῶν
<br class="lb"/>δὲ προσφερομένων οὐδὲν ὠφέλει. τῇ πρώτῃ πυρετὸς ὀξὺς,
<br class="lb"/>καυσώδης, ἀτρεμέως εἶχεν, οἱ δὲ πόνοι παρείποντο. δευτέρᾳ
<br class="lb"/>τοῦ μηροῦ μὲν ὑφίεσαν οἱ πόνοι, ὁ δὲ πυρετὸς ἐπέτεινεν,
<br class="lb"/>ὑπεδυσφόρει, οὐκ ἐκοιμᾶτο, ἄκρεα ψυχρὰ, οὔρων πλῆθος
<br class="lb"/>διῄει οὐ χρηστῶν. τρίτῃ τοῦ μηροῦ μὲν ὁ πόνος ἐπαύσατο,
<br class="lb"/>παρακοπὴ δὲ τῆς γνώμης καὶ ταραχὴ καὶ πολὺς
<br class="lb"/>βληστρισμός. τετάρτῃ περὶ μέσην ἡμέρην ἔθανεν
<br class="lb"/>ὀξυτάτως.</blockquote>
                      <a class="pb" href="#pb763" id="pb763">[p. 763]</a>
                      <p class="p autofirst">Τοῦτόν τις τὸν ἄῤῥωστον ἀναγνοὺς, ἐὰν μὴ προσέχῃ
<br class="lb"/>τὸν νοῦν ἀκριβῶς τοῖς εἰρημένοις, δῆλος ἔσται πρὸς ἅπαν
<br class="lb"/>ἄλ<span class="milestone">300</span>γημα προσχὼν οὔτε προπετῶς δειλὸς οὔτε θαῤῥαλέος
<br class="lb"/>ἀλογίστως. ἀλλ’ ὅταν γε ὁτιοῦν μέρος ἀλγῆσαι τύχῃ,
<br class="lb"/>πρῶτον μὲν ἐπίσκεψαι μή τι τῶν ἔξωθεν αἰτίων ἐγένετο.
<br class="lb"/>καὶ γὰρ ἐν κινήσεσί γέ τισι λεληθότως ἐβλάβησαν ἔνιοι καὶ
<br class="lb"/>καθ’ ὕπνον οὐκ ἐπιτηδείως ἐσχηματισμένον τι μόριον ἔχοντες,
<br class="lb"/>ἔν τε περιαγωγαῖς τισι καὶ περιστροφαῖς ἐξαιφνιδίοις
<br class="lb"/>τὰ μόρια ἐῤῥιγῶτα καὶ προκατεψυγμένα, σπάσμασί τε καὶ
<br class="lb"/>τίλμασιν ἁλισκόμενα, μεγίστας ὀδύνας φέρει, καθάπερ γε
<br class="lb"/>καὶ τὰ ῥήγματα πολλοῖς ἐπώδυνα γίνεται καὶ μᾶλλον ὅσοι
<br class="lb"/>ξηροὶ τὴν κρᾶσιν εἰσί. καὶ τούτων ἔτι μᾶλλον, ἐὰν παρηβῶντες
<br class="lb"/>ἢ γέροντες ὦσιν. ὅταν οὖν μηδὲν τοιοῦτον φαίνηται
<br class="lb"/>τῆς ὀδύνης αἴτιον, ἑξῆς ἐπίσκεψαι τὴν προηγησαμένην
<br class="lb"/>δίαιταν, εἰ ἀργοτέρα παρὰ τὸ ἔθος ἐστὶν, ἢ σιτίοις ἐχρήσατο
<br class="lb"/>πλείοσιν ὁ ἄνθρωπος πολυτρόφοις, εἰ συνήθων ἐκκρίσεων
<br class="lb"/>ἐπίσχεσις αὐτῷ γέγονεν. εἰ γάρ τι τοιούτων ἢ καὶ
<br class="lb"/>παντάπασι φαίνεται πλῆθος αἴτιον τῆς ὀδύνης ἡγησάμενον,


<a class="pb" href="#pb764" id="pb764">[p. 764]</a>


ὅτι τάχιστα κένωσον τὸν ἄνθρωπον. οὕτω γὰρ ἐξέσται σοι
<br class="lb"/>μετὰ πάσης ἀσφαλείας τοῖς ἀποκρουομένοις τὰ ῥεύματα κατὰ
<br class="lb"/>τῶν ὀδυνωμένων χρήσασθαι μερῶν. εἰ δὲ πρὸ τοῦ κενῶσαί
<br class="lb"/>τι τούτων πράξεις ἀποστρέψεις εἰς τὰ κυριώτατα μέρη τὸ
<br class="lb"/>πλῆθος. οὐ μὴν οὐδὲ θερμαίνειν τε καὶ παρηγορεῖν ἐστὶ
<br class="lb"/>θαῤῥεῖν τὰ πονούμενα μόρια πρὶν κενῶσαι τὸ σῶμα. πολλάκις
<br class="lb"/>γὰρ εἰς ἅπαν ἐστὶ τὸ πεπονθὸς ἐκ τῶν τοιούτων βοηθημάτων
<br class="lb"/>ἕλκον τὸ πλῆθος, ὡς καθ’ ἕτερον τρόπον ἐν κινδύνῳ
<br class="lb"/>γενέσθαι τὸν ἄνθρωπον, ἀμέτρως φλεγμήναντος τοῦ
<br class="lb"/>μέρους. εἴρηκε δὲ καὶ αὐτὸς, ὡς ἔμαθες, ἤδη περὶ τῶν
<br class="lb"/>τοιούτων ἀποστάσεων, ἃς ἤτοι μὴ δύνηται δέξασθαι τὸ μέρος
<br class="lb"/>ἢ δεξάμενον μὴ φέρειν. ἐὰν μέντοι ἐκ τῆς προηγησαμένης
<br class="lb"/>διαίτης ἐμφαίνηται μηδὲν εἶναι πλῆθος ἐν τῷ σώματι,
<br class="lb"/>τοῖς πρὸς τὰς ὀδύνας βοηθήμασιν ἀκίνδυνον χρῆσθαι
<br class="lb"/>πυρίαις τέ τισι καὶ φαρμάκοις ὑγροῖς καὶ θερμοῖς τὴν δύναμιν,
<br class="lb"/>ὧν τὴν ὕλην ἐν τοῖς περὶ τῶν φαρμάκων ὑπομνήμασιν
<br class="lb"/>ἔμαθες. εἰ δὲ πρὸς τοῦτο μὴ παύηται, κενωτέον ἐστὶν
<br class="lb"/>ὅλον τὸ σῶμα. πολλάκις γὰρ ἤθροισταί τι πλῆθος ἐν αὐτῷ


<a class="pb" href="#pb765" id="pb765">[p. 765]</a>


κατὰ βραχὺ σωρευθὲν, οὐ παρακολουθήσαντος ἑαυτῷ
<br class="lb"/>ἀνθρώπου τῇ τε ποσότητι καὶ ποιότητι τῶν ἐδεσμάτων.
<br class="lb"/>ἐνίοτε δὲ καὶ πυκνότερον ἑαυτοῦ τὸ δέρμα γενόμενον ἔκ τινων
<br class="lb"/>αἰτίων λαθόντων, τῶν ἱδρώτων ἐπισχὸν τὰς διαπνοίας,
<br class="lb"/>αἴτιον ἐγένετο πληθωρικῆς διαθέσεως. διὰ τοῦτο οὖν ἐὰν
<br class="lb"/>ἡ ὀδύνη μὴ παύηται πρὸ τῶν βοηθημάτων, κενωτέον ἐστὶν
<br class="lb"/>ὅτι τάχιστα τὸν κάμνοντα. τὸ τοίνυν ἐπὶ τοῦ φαλακροῦ
<br class="lb"/>οὐκ ἔχω συμβαλεῖν εἴτ’ ἐφλεβοτόμησέ τις αὐτὸν εἴτε μή.
<br class="lb"/>ὅσον γὰρ ἐπὶ τῷ φάναι τὸν Ἱπποκράτην, τῶν δὲ προσφερομένων
<br class="lb"/>οὐδὲν ὠφελεῖ, δύναται λέγειν, ὁ μέν τις ὡς ἐν τοῖς
<br class="lb"/>προσφερομένοις καὶ τῆς φλεβοτομίας ἐμνημόνευσεν, ὁ δέ
<br class="lb"/>τις ὡς οὐκ εἴη τῶν προσφερομένων αὐτῷ βοηθημάτων.
<br class="lb"/>ὅσον δὲ ἐπὶ τῷ παρακόψαι τε καὶ διὰ τριῶν ἡμερῶν ἀποθανεῖν,
<br class="lb"/>ὅτι παρελείφθη τὰ βοηθήματα. προσγέγραπται δ’
<br class="lb"/>ἐπὶ τῇ τελευτῇ κατὰ τὰ διεσκευασμένα τῶν ἀντιγράφων καὶ
<br class="lb"/>τούτῳ τῷ ἀῤῥώστῳ καὶ τῷ μετ’ αὐτὸν πρότερον μὲν τὸ
<br class="lb"/>ὀξὺ, μετ’ αὐτὸ δὲ οἱ χαρακτῆρες, ὑπὲρ ὧν, ὡς ἔφην, οἱ μὲν
<br class="lb"/>περὶ τὸν Σαβῖνον ὀρθῶς φρονοῦντες οὐδὲν εἶπον, ὁ δὲ


<a class="pb" href="#pb766" id="pb766">[p. 766]</a>


Ζεῦξις διελέγχει καθ’ ἕκαστον ἄῤῥωστον τοὺς ἐξηγησαμένους
<br class="lb"/>μοχθηρῶς. ἀλλ’ ἡμῖν ἔδοξε πάντα τὰ οὕτω προσγεγραμμένα
<br class="lb"/>παραλιπεῖν ἐν τῷ νῦν ἐνεστῶτι λόγῳ. γενήσεται γὰρ,
<br class="lb"/>ἐὰν δόξῃ, βιβλίον ἰδίᾳ ὅλον τοῖς καὶ τὰ τοιαῦτα πολυπραγμονοῦσιν
<br class="lb"/>ἡδέως, ἐν ᾦ περὶ τῶν ἐν ἅπασι τοῖς ἀῤῥώστοις
<br class="lb"/>προσγεγραμμένων χαρακτήρων ὁ λόγος ἔσται. νῦν δ’ οὐ
<br class="lb"/>προσήκει τοῖς χρησίμοις ἀναμιγνύναι τὰ ἄχρηστα.
</p>
                    </section>
                    <section id="body-1-2-3-78" class="div textpart section level5">
                      <blockquote class="quote lemma"><span class="milestone">301</span>Ἐν Ἀβδήροισι Περικλέα πυρετὸς ἔλαβεν ὀξὺς,
<br class="lb"/>συνεχὴς μετὰ πόνου, δίψα πολλὴ, ἄση, ποτὸν κατέχειν
<br class="lb"/>οὐκ ἠδύνατο, ἦν δὲ ὑπόσπληνός τε καὶ καρηβαρικός. τῇ
<br class="lb"/>πρώτῃ <span class="milestone">437</span>ᾑμοῤῥάγησεν ἐξ ἀριστεροῦ. πολὺς μέντοι
<br class="lb"/>ὁ πυρετὸς ἐπέτεινεν, οὔρησε πολὺ, θολερὸν, λευκὸν, κείμενον
<br class="lb"/>οὐ καθίστατο. δευτέρᾳ πάντα παρωξύνθη, τι
<br class="lb"/>μέντοι οὖρα παχέα μὲν ἦν, ἱδρυμένα δὲ μᾶλλον. καὶ τὰ
<br class="lb"/>περὶ τὴν ἄσην ἐκούφισεν, ἐκοιμήθη. τρίτῃ πυρετὸς ἐμαλάχθη,
<br class="lb"/>οὔρων πλῆθος, πέπονα, πολλὴν ὑπόστασιν ἔχοντα,


<a class="pb" href="#pb767" id="pb767">[p. 767]</a>


νύκτα δι’ ἡσυχίης. τετάρτῃ περὶ μέσον ἡμέρης ἵδρωσε
<br class="lb"/>πολλῷ θερμῷ διόλου, ἄπυρος. ἐκρίθη, οὐδ’ ὑπέστρεψεν
<br class="lb"/>ὀξύ.</blockquote>
                      <p class="p autofirst">Οὗτος ὁ ἄῤῥωστος παράδειγμά ἐστι νοσήματος ὀξυτάτου,
<br class="lb"/>φοβεροῦ μὲν τοῖς μὴ τεχνίταις, ἐν τάχει δὲ κριθησομένου
<br class="lb"/>τοῖς ἐπιστήμοσιν. ὅπου γὰρ ὑπόσπληνος ὢν εὐθὺς
<br class="lb"/>μὲν ἐν τῇ πρώτῃ τῶν ἡμερῶν ᾑμοῤῥάγησεν ἐξ ἀριστεροῦ
<br class="lb"/>μυκτῆρος πολὺ, τὰ δ’ οὖρα παχέα μὲν ἦν καὶ ἀκατάστατα,
<br class="lb"/>λευκὰ δὲ κατὰ τὴν χρόαν, ἐν δὲ τῇ β΄ τῶν ἡμερῶν ἱδρύετο,
<br class="lb"/>μᾶλλον ἐλπὶς ἦν ἀγαθὴ περὶ τὸν κάμνοντα, παυσαμένης δὲ
<br class="lb"/>καὶ τῆς ἄσης αὐτῷ κατὰ τὴν β΄ τῶν ἡμερῶν καὶ ὕπνων
<br class="lb"/>γενομένων, ἔτι καὶ μᾶλλον ἐλπίσαι βεβαιότερον ἐν τάχει
<br class="lb"/>σωθήσεσθαι τὸν ἄνθρωπον. ἐπὶ δὲ τῆς γ΄ ἡμέρας καλλίστων
<br class="lb"/>τε ἅμα καὶ πλείστων οὔρων γενομένων ἐναργὲς ἦν
<br class="lb"/>ἤδη τὸ κατὰ τὴν τετάρτην ἡμέραν τοῦ νοσήματος ἀπαλλαγήσεσθαι
<br class="lb"/>τῆς νόσου τὸν ἄνθρωπον.
</p>
                    </section>
                    <a class="pb" href="#pb768" id="pb768">[p. 768]</a>
                    <section id="body-1-2-3-79" class="div textpart section level5">
                      <blockquote class="quote lemma">Ἐν Ἀβδήροισι τὴν παρθένον,ἣ κατέκειτο ἐπὶ τῆς εἰσόδου,
<br class="lb"/>πυρετὸς ὀξὺς καὶ καυσώδης ἔλαβε. ἦν δὲ διψώδης καὶ
<br class="lb"/>ἄγρυπνος, κατέβη δὲ τὰ γυναικεῖα πρῶτον αὐτῇ. ἕκτῃ
<br class="lb"/>ἄση πολλὴ, ἔρευθος, φοινικώδης, ἀλύουσα. ἑβδόμῃ διὰ
<br class="lb"/>τῶν αὐτῶν, οὖρα λεπτὰ μὲν, εὔχροα δὲ, τὰ περὶ τὴν κοιλίαν
<br class="lb"/>οὐκ ἐνώχλει. ὀγδόῃ κώφωσις, πυρετὸς ὀξὺς, ἄγρυπνος,
<br class="lb"/>ἀσώδης, φρικώδης, κατενόει, οὖρα ὅμοια. ἐνάτῃ
<br class="lb"/>διὰ τῶν αὐτῶν καὶ τὰς ἑπομένας, οὕτως ἡ κώφωσις
<br class="lb"/>παρέμεινε. τεσσαρεσκαιδεκάτῃ τὰ τῆς γνώμης ταραχώδεα,
<br class="lb"/>ὁ πυρετὸς ξυνέδωκεν. ἑπτακαιδεκάτῃ διὰ τῶν ῥινῶν
<br class="lb"/>ἐῤῥύη πολὺ, ἡ κώφωσις σμικρὰ ξυνέδωκε καὶ καθ’ ἡμέρας
<br class="lb"/>τὰς ἑπομένας ἄση, κωφότης ἐνῆν καὶ παρά<span class="milestone">302</span>ληρος.
<br class="lb"/>εἰκοστῇ ποδῶν ὀδύνη, κωφότης, παράληρος, ἀπέλιπεν,
<br class="lb"/>ᾑμοῤῥάγησε σμικρὰ διὰ ῥινῶν, ἵδρωσεν, ἄπυρος. εἰκοστῇ
<br class="lb"/>τετάρτῃ ὁ πυρετὸς ὑπέστρεψεν, κώφωσις πάλιν,
<br class="lb"/>ποδῶν ὀδύνη παρέμεινε, παρακοπή. εἰκοστῇ ἑβδόμῃ


<a class="pb" href="#pb769" id="pb769">[p. 769]</a>


ἵδρωσε πολλὰ ἄπυρος, ἡ κώφωσις παρέλιπεν, ἡ τῶν ποδῶν
<br class="lb"/>ὑπέμεινεν ὀδύνη. τὰ δ’ ἄλλα τελέως ἐκρίθη.</blockquote>
                      <p class="p autofirst">Αὕτη φαίνεται πληθωρικῶς νοσῆσαι καὶ ὅσον γε ἐπὶ
<br class="lb"/>τοῖς ἀπ’ ἀρχῆς αὐτῇ προσπεσοῦσι κᾂν ἔδεισέ τις ὥσπερ
<br class="lb"/>τεθνηξομένης. ἡ δὲ τῶν οὔρων εὔχροια μέγιστον σημεῖον
<br class="lb"/>ἐπὶ τοῖς πληθωρικῶς νοσοῦσι. ἐπεὶ δ’ οὐκ ἦν παχέα, χρονιωτέραν
<br class="lb"/>ἐδήλου τὴν νόσον ἔσεσθαι. φαίνονται δὲ ὥσπερ
<br class="lb"/>ἐπὶ πάντων τῶν ἀῤῥώστων οὕτως κᾀνταῦθα τῶν κρισίμων
<br class="lb"/>ἡμερῶν περίοδοι σώζεσθαι, καὶ μέντοι καὶ ἡ φύσις ἐν αὐτῇ
<br class="lb"/>φαίνεται, κρίσιμα σημεῖά τε καὶ συμπτώματα
<br class="lb"/>προδεικνύουσα.
</p>
                    </section>
                    <section id="body-1-2-3-80" class="div textpart section level5">
                      <blockquote class="quote lemma">Ἐν Ἀβδήροισιν Ἀναξίωνα, ὃς κατέκειτο παρὰ τὰς Θρηικίας
<br class="lb"/>πύλας, πυρετὸς ὀξὺς ἔλαβε, πλευροῦ δεξιοῦ ὀδύνη
<br class="lb"/>ξυνεχὴς, ἔβησσε ξηρὴ, οὐδ’ ἔπτυε τὰς πρώτας, διψώδης,
<br class="lb"/>ἄγρυπνος, οὖρα εὔχροα, πολλὰ, λεπτά. ἕκτῃ παράληρος,


<a class="pb" href="#pb770" id="pb770">[p. 770]</a>


πρὸς δὲ τὰ θερμάσματα οὐδὲν ἐνεδίδου, ἑβδόμῃ ἐπίπονος,
<br class="lb"/>ὁ γὰρ πυρετὸς ἐπέτεινεν, οἵ τε πόνοι οὐ ξυνεδίδοσαν, αἵ
<br class="lb"/>τε βῆχες ξυνώχλουν, δύσπνοός τε ἦν. ὀγδόῃ ἀγκῶνα ἔτεμον,
<br class="lb"/>ἐῤῥύη πολλὸν οἶον δεῖ, ξυνέδωκαν μὲν οἱ πόνοι, αἱ
<br class="lb"/>μέντοι βῆχες ξηραὶ παρείποντο. ἑνδεκάτῃ ξυνέδωκαν οἱ
<br class="lb"/>πυρετοὶ, σμικρὰ περὶ κεφαλὴν ἵδρωσεν, ἔτι βῆχες καὶ τὰ
<br class="lb"/>ἀπὸ πνεύμονος ὑγρότερα. ἑπτακαιδεκάτῃ ἤρξατο σμικρὰ,
<br class="lb"/>πέπονα πτύειν, ἐκουφίσθη, διψώδης ἦν καὶ τῶν ἀπὸ πνεύμονος
<br class="lb"/>οὐ χρησταὶ αἱ καθάρσιες. εἰκοστῇ ἵδρωσεν ἄπυρος,
<br class="lb"/>μετὰ δὲ κρίσιν ἐκουφίσθη. εἰκοστῇ ἑβδόμῃ ὁ πυρετὸς
<br class="lb"/>ὑπέστρεφεν, ἔβησσεν, ἀνῆγε πέπονα πολλὰ, οὔροισιν
<br class="lb"/>ὑπόστασις πολλὴ, λευκὴ, ἄδιψος ἐγένετο, ὕπνοι. τριακοστῇ
<br class="lb"/>τετάρτῃ ἵδρωσε διόλου, ἄπυρος, ἐκρίθη πάντα.</blockquote>
                      <p class="p autofirst">Ἐπὶ τούτου μόνου τοῦ ἀῤῥώστου ἐν τῷ α΄ τε καὶ τῷ
<br class="lb"/>γ΄ βιβλίῳ τῶν γεγραμμένων ἀῤῥώστων ἐμνημόνευσε φλεβοτομίας


<a class="pb" href="#pb771" id="pb771">[p. 771]</a>


ὁ Ἱπποκράτης, οὐχ ὡς μόνου φλεβοτομηθέντος,
<br class="lb"/>ἀλλ’ ὡς κατὰ τὴν ἡμέραν μόνου. καὶ τῶν ἰατρῶν ὥσπερ
<br class="lb"/>ἐκ νόμου τινὸς οὐκέτι μετὰ τὴν δ΄ ἡμέραν φλεβοτομούντων.
<br class="lb"/>ὅπου τοίνυν <span class="milestone">303</span>οὗτος ὀγδοαῖος ἐφλεβοτομήθη, πολὺ
<br class="lb"/>δή που ἄλλους ἡγητέον δεομένους φλεβοτομίας περὶ β΄ καὶ γ΄
<br class="lb"/>καὶ δ΄ κεχρῆσθαι τῷ βοηθήματι. παρέλιπε δὲ ὁ Ἱπποκράτης
<br class="lb"/>ὥσπερ τῶν ἄλλων ἁπάντων βοηθημάτων, ἐφ’ ὧν ἀναγκασθεὶς
<br class="lb"/>ἐνίοτε γράφειν μηδὲν αὐτοὺς ὑπὸ τῶν προσφερομένων
<br class="lb"/>ὠφελεῖσθαι χάριν τοῦ τὴν κακοήθειαν ἐνδείξασθαι τοῦ νοσήματος.
<br class="lb"/>οὐ γὰρ θεραπευτικὴν αὐτῷ προύκειτο ταύτην γράψαι
<br class="lb"/>πραγματείαν, ἀλλὰ προγνωστικήν. ἐπί τινων δ’ οὐδ’
<br class="lb"/>ἀπ’ ἀρχῆς φαίνεται παραγεγονὼς τοῖς ἀῤῥώστοις. ἐνίοτε
<br class="lb"/>γοῦν προσγράφει τοῦτο διὰ τέλεος, ἐξ οὗ κᾀγὼ οἶδα, τὸ δέ
<br class="lb"/>τι καὶ τότε συνέπεσε τελέως. τοῖς δὲ ἀγνοοῦσι <span class="milestone">438</span>καὶ
<br class="lb"/>ἡ τούτων τῶν ἀῤῥώστων ὠφέλεια δέδεικταί μοι διὰ τοῦ α΄
<br class="lb"/>περὶ κρίσεων, ἔνθα πῶς μὲν ἄν τις γνωρίσειε τὸ τελέως
<br class="lb"/>ἄπεπτον νόσημα, πῶς δὲ τὸ πέττεσθαι νυνὶ πρῶτον ἀρχόμενον,
<br class="lb"/>ὅπως δὲ τὸ προῆκον ἐν τῇ πέψει καὶ πῶς τὸ πλησίον


<a class="pb" href="#pb772" id="pb772">[p. 772]</a>


ἤδη τῆς τελείας πέψεως ἐπειράθην ἐπιδεῖξαι σαφῶς.
<br class="lb"/>ὅ γ’ οὖν Ἀναξίων οὗτος μέχρι μὲν οὖν βήττων ἦν, οὐδὲν δ’
<br class="lb"/>ἀπέπτυεν ὅλως, ἀπεπτοτάτην εἶχε τὴν πλευρῖτιν. ια΄ δ’ ἡμέρᾳ
<br class="lb"/>πτύειν ἀρξάμενος ἐδήλωσε πέττεσθαι τὴν νόσον, ἔπειτα
<br class="lb"/>κατὰ βραχὺ τῷ χρόνῳ προϊόντι οὕτως ἔγραψεν ὁ Ἱπποκράτης,
<br class="lb"/>κατὰ τὴν κζ΄ ἀνῆγε πέπονα πολλὰ, οὔροισιν ὑπόστασις
<br class="lb"/>λευκὴ καὶ διὰ τοῦτο τελέως ἐκρίθη τῇ λ΄ καὶ δ΄.
</p>
                    </section>
                    <section id="body-1-2-3-81" class="div textpart section level5">
                      <blockquote class="quote lemma">Ἐν Ἀβδήροις Ἡρόπυτος κεφαλὴν ἐπιπόνως εἶχεν ὀρθοστάδην,
<br class="lb"/>οὐ πολλῷ δὲ χρόνῳ ὕστερον κατεκλίθη, ᾤκει πλησίον
<br class="lb"/>τῆς ἄνω ἀγωγῆς, πυρετὸς ἔλαβε καυσώδης, ὀξὺς,
<br class="lb"/>ἔμετοι τὸ κατ’ ἀρχὰς πολλῶν χολωδέων, διψώδης, πολλὴ
<br class="lb"/>δυσφορίη, οὖρα λεπτὰ, μέλανα, ἐναιώρημα μετέωρον,
<br class="lb"/>ὁτὲ μὲν, ὁτὲ δ’ οὔ. νύκτα ἐπιπόνως, πυρετὸς ἄλλοτε
<br class="lb"/>ἀλλοίως παροξυνόμενος, τὰ πλεῖστα ἀτάκτως. περὶ δὲ


<a class="pb" href="#pb773" id="pb773">[p. 773]</a>


τεσσαρεσκαιδεκάτην κώφωσις, οἱ πυρετοὶ ἐξέτεινον, οὖρα
<br class="lb"/>διὰ τῶν αὐτῶν. εἰκοστῇ πολλὰ παρέκρουσε καὶ τὰς
<br class="lb"/>ἑπομένας. τεσσαρακοστῇ διὰ ῥινῶν ᾑμοῤῥάγησε πολὺ καὶ
<br class="lb"/>κατενόει. μᾶλλον ἡ κώφωσις ἐνῆν μὲν, ἧσσον δὲ οἱ πυρετοὶ
<br class="lb"/>ξυνέδωκαν, ᾑμοῤῥάγει τὰς ἑπομένας πυκνὰ καὶ κατ’
<br class="lb"/>ὀλίγον. περὶ δὲ τὴν ἑξηκοστὴν αἱ μὲν αἱμοῤῥαγίαι ἀπεπαύσαντο.
<br class="lb"/>ἰσχίου δὲ δεξιοῦ ὀδύνη ἰσχυρὴ καὶ οἱ πυρετοὶ
<br class="lb"/>ἐνέτεινον, οὐ πολλῷ δὲ χρόνῳ ὕστερον πόνοι τῶν
<br class="lb"/>κάτω πάντων. ξυνέπιπτε δὲ ἢ τοὺς πυρετοὺς εἶναι μείζους
<br class="lb"/>καὶ τὴν κώφωσιν πολλὴν, ἢ ταῦτα μὲν ὑφιέναι καὶ
<br class="lb"/>κουφίζειν, τῶν δὲ κάτω περὶ ἰσχία μείζους εἶναι τοὺς
<br class="lb"/>πόνους. ἤδη δὲ περὶ τὴν ὀγδοηκοστὴν ξυνέδωκε μὲν
<br class="lb"/>πάντα, ξυνέλιπε δὲ οὐδέν. οὖρά τε γὰρ εὔχροα καὶ
<br class="lb"/>πλείους ὑποστάσιας ἔχοντα κατέβαινεν, οἱ παράληροί τε
<br class="lb"/>μείους ἦσαν. περὶ δὲ ἑκατοστὴν ἡ κοιλίη πολλοῖσι χολώδεσιν
<br class="lb"/>ἐπεταράχθη καὶ εἴη χρόνον οὐκ ὀλίγον πολλὰ τοιαῦτα.
<br class="lb"/>καὶ <span class="milestone">304</span>πάλιν δυσεντεριώδεα μετὰ πόνου. τῶν δὲ ἄλλων


<a class="pb" href="#pb774" id="pb774">[p. 774]</a>


ῥᾳστώνη. τὸ δέ ξύνολον οἱ πυρετοὶ ἐξέλιπον καὶ ἡ
<br class="lb"/>κώφωσις ἐπαύσατο. ἐν ἑκατοστῇ τελέως ἐκρίθη καῦσος.</blockquote>
                      <p class="p autofirst">Οὗτος ὁ ἄνθρωπος ἄξιος μνήμης ἐξαρκέσας νοσήματι
<br class="lb"/>χαλεπῷ διὰ τὴν εὐρωστίαν τῆς δυνάμεως. ἀδύνατον γὰρ
<br class="lb"/>ἄλλως ἀντισχεῖν ἰσχυρῷ πάθει. καὶ πάντως ἦν ἐν τοῖς
<br class="lb"/>σφυγμοῖς αὐτοῦ ῥώμη τε ἅμα καὶ πάντα τἄλλα τὰ κατὰ τὴν
<br class="lb"/>φύσιν σωζόμενα. καί μοι λέλεκται καὶ ἄλλοτε παραλελεῖφθαι
<br class="lb"/>τὸ μέρος τοῦτο τῆς ἐπὶ τῶν πυρεττόντων προγνώσεως
<br class="lb"/>τῷ Ἱπποκράτει. φαίνεται δ’ οὖν τῷ κάμνοντι καὶ τὰ περὶ
<br class="lb"/>τὴν ἀναπνοήν τε καὶ τὴν ὄρεξιν ἄμεμπτα γεγονέναι, μεγάλην
<br class="lb"/>ἔχοντα δύναμιν εἰς σωτηρίαν, ὡς αὐτὸς ἐδίδαξεν. ὁ
<br class="lb"/>πυρετὸς δ’ ἐν ἀρχῇ μὲν ὀξὺς εἰσέβαλεν, ἐξελύθη δ’ αὐτοῦ
<br class="lb"/>κατὰ τὸν ἑξῆς χρόνον ἡ ὀξύτης. ἔγραψε δ’ ἐπ’ αὐτοῦ,
<br class="lb"/>πυρετοὶ ἄλλοτε ἀλλοίως, παροξυνόμενοι τὰ πλεῖστα ἀτάκτως.
<br class="lb"/>ἓν δὲ μόνον ἐγένετο χαλεπὸν τῷ κάμνοντι σημεῖον, ἡ τῶν
<br class="lb"/>οὔρων λεπτότης τε καὶ μελανότης. διὸ καὶ πολλῷ χρόνῳ
<br class="lb"/>μόγις ἡ φύσις ἐκράτησε τοῦ νοσήματος, αἱμοῤῥαγίαν


<a class="pb" href="#pb775" id="pb775">[p. 775]</a>


τε κινήσασα κατὰ τὴν μ΄ ἡμέραν ἐκ κρισίμων οὖσαν,
<br class="lb"/>ἰσχίου τε ὀδύνην καὶ τῶν κάτω πάντων ἐργασομένη μετὰ
<br class="lb"/>ταῦτα. δεῖται γὰρ τὰ μεγάλα τῶν νοσημάτων καὶ τῶν κρινόντων
<br class="lb"/>αὐτὰ γενναίων, ἀλλ’ οὐδ’ ἐπὶ τούτῳ ἐπαύσατο τελέως
<br class="lb"/>ἡ νόσος. περὶ δὲ τὴν κ΄ ἡμέραν ἐφάνη σημεῖα πεττομένης
<br class="lb"/>αὐτῆς διὰ τῶν οὔρων, ἐφ’ οἷς μετὰ βραχὺ μέχρι τῆς ρ΄
<br class="lb"/>πεφθεῖσα τὴν παντελῆ λύσιν ἐποιήσατο.
</p>
                    </section>
                    <section id="body-1-2-3-82" class="div textpart section level5">
                      <blockquote class="quote lemma">Ἐν Ἀβδήροισι Νικόδημον ἐξ ἀφροδισίων καὶ πότων πυρετὸς
<br class="lb"/>ἔλαβε. ἀρχόμενος δὲ ἦν ἀσώδης καὶ καρδιαλγικὸς,
<br class="lb"/>διψώδης, γλώσση ἐπεκαύθη, οὖρα λεπτὰ, μέλανα. δευτέρᾳ
<br class="lb"/>ὁ πυρετὸς παρωξύνθη, φρικώδης, ἀσώδης, οὐκ ἐκοιμήθη,
<br class="lb"/>ἤμεσε χολώδεα, ξανθὰ, οὖρα ὅμοια, νύκτα δι’
<br class="lb"/>ἡσυχίης, ὕπνωσε. τρίτῃ ὑφῆκε πάντα, ῥᾳστώνη δὲ ἦν
<br class="lb"/>περὶ ἡλίου δυσμὰς, πάλιν ὑπεδυσφόρει, νύκτα ἐπιπόνως.
<br class="lb"/>τετάρτῃ ῥῖγος, πυρετὸς πολὺς, πόνοι πάντων, οὖρα λεπτὰ,
<br class="lb"/>ἐναιώρημα, παρέκρουσε πολλά. ἑβδόμῃ ῥαστώνη,


<a class="pb" href="#pb776" id="pb776">[p. 776]</a>


ὀγδόῃ τὰ ἄλλα ξυνέδωκε πάντα. δεκάτῃ καὶ τὰς ἑπομένας
<br class="lb"/>ἐνῆσαν μὲν οἱ πόνοι, ἧσσον δὲ πάντες. οἱ δὲ παροξυσμοὶ
<br class="lb"/>καὶ οἱ πόνοι τουτέῳ διὰ τέλεος ἐν ἀρτίῃσιν
<br class="lb"/>ἦσαν μᾶλλον. εἰκοστῇ οὔρησε λευκὸν, πάχος εἶχε, κείμενον
<br class="lb"/>οὐ καθίστατο, ἵδρωσε πολλὰ, ἔδοξε ἄπυρος γενέσθαι.
<br class="lb"/>δείλης δὲ πάλιν ἐθερμάνθη καὶ οἱ αὐτοὶ πόνοι, φρίκη,
<br class="lb"/>δίψα, σμικρὰ παρέκρουσεν. εἰκοστῇ τετάρτῃ οὔρησε πολὺ
<br class="lb"/>λευκὸν, πολλὴν ὑπόστασιν ἔχον, ἵδρωσε πολλῷ θερμῷ διόλου,
<br class="lb"/>ἀπύρετος ἐκρίθη.</blockquote>
                      <p class="p autofirst"><span class="milestone">305</span>Καὶ αὐτὸς ὁ Ἱπποκράτης ἐπεσημήνατο λέγων, οἱ
<br class="lb"/>παροξυσμοὶ καὶ οἱ πόνοι ἐν ἀρτίῃσι. διὰ τοῦτο γοῦν ἐκρίθη
<br class="lb"/>μετὰ τὴν κ΄ ἡμέραν ἱδρῶτι. τὰ δὲ κατὰ μέρος ὁ μεμνημένος
<br class="lb"/>ἁπάντων, ὡς ἔμπροσθεν ἐξηγησάμην ἔν τε τούτῳ τῷ
<br class="lb"/>βιβλίῳ καὶ τοῖς πρὸ αὐτοῦ δυσὶ καὶ πρὸ τούτων τῷ προγνωστικῷ
<br class="lb"/>τε καὶ προῤῥητικῷ, δυνατὸς ἂν εἴη πάντ’ ἐξευρίσκειν αὐτός.
</p>
                    </section>
                    <a class="pb" href="#pb777" id="pb777">[p. 777]</a>
                    <section id="body-1-2-3-83" class="div textpart section level5">
                      <blockquote class="quote lemma"><span class="milestone">439</span>Ἐν Θάσῳ γυνὴ δυσάνιος, ἐκ λύπης μετὰ προφάσιος
<br class="lb"/>ὀρθοστάδην, ἐγένετο ἄγρυπνός τε καὶ ἄσιτος καὶ διψώδης
<br class="lb"/>ἦν καὶ ἀσώδης, ᾤκει δὲ πλησίον τῶν Πυλάδου
<br class="lb"/>ἐπὶ τοῦ λείου. τῇ πρώτῃ ἀρχομένης νυκτὸς φόβοι, λόγοι
<br class="lb"/>πολλοὶ, δυσθυμίη, πυρέτιον λεπτὸν, πρωῒ σπασμοὶ
<br class="lb"/>πολλοὶ, ὅτε δὲ διαλίποιεν οἱ σπασμοὶ οἱ πολλοὶ, παρέλεγεν,
<br class="lb"/>ἰσχυρομύθει, πολλοὶ πόνοι, μεγάλοι, ξυνεχέες. δευτέρᾳ
<br class="lb"/>διὰ τῶν αὐτῶν οὐδὲν ἐκοιμᾶτο, πυρετὸς ὀξύτερος.
<br class="lb"/>τρίτῃ οἱ μὲν σπασμοὶ ἀπέλιπον, κῶμα δὲ καὶ καταφορὴ
<br class="lb"/>καὶ πάλιν ἔγερσις ἀνίησε, κατέχειν οὐκ ἠδύνατο, παρέλεγε
<br class="lb"/>πολλὰ, πυρετὸς ὀξύς. ἐς νύκτα δὲ ταύτην ἵδρωσε
<br class="lb"/>πολλῷ θερμῷ διόλου, ἄπυρος ὕπνωσε, πάντα κατενόει,
<br class="lb"/>ἐκρίθη περὶ τὴν γ΄ ἡμέρην, οὖρα μέλανα, λεπτὰ, ἐναιώρημα
<br class="lb"/>δὲ ἐπὶ πολὺ στρογγύλον, οὐχ ἵδρυτο. περὶ δὲ κρίσιν
<br class="lb"/>γυναικεῖα πολλὰ κατέβη.</blockquote>
                      <a class="pb" href="#pb778" id="pb778">[p. 778]</a>
                      <p class="p autofirst">Τί ἡ δυσάνιος φωνὴ σημαίνει Κριτίας ἐδήλωσε γράψας
<br class="lb"/>ὧδε· δυσάνιος ἐστὶν ὅστις ἐπὶ τοῖς μικροῖς ἀνιᾶται καὶ
<br class="lb"/>ἐπὶ τοῖς μεγάλοις μᾶλλον ἢ οἱ ἄλλοι ἄνθρωποι καὶ πλείω
<br class="lb"/>χρόνον εἴη ἀνιαρὸς ἢ σκυθρωπὸς, νῦν ὑφ’ Ἱπποκράτους εἰρημένη
<br class="lb"/>δυσάνιος, παραμεινάσης αὐτῇ τῆς λύπης ἐπὶ πλείονα
<br class="lb"/>χρόνον, ὅπερ πάλιν μετ’ ὀλίγον ἐπὶ τῆς ἐν Κυζίκῳ τὰς διδύμους
<br class="lb"/>θυγατέρας τεκούσης ἔφη· σιγῶσα δὲ καὶ σκυθρωπὴ
<br class="lb"/>καὶ οὐ πειθομένη. θαυμάζω γε μὴν πῶς οὐ προσέγραψεν
<br class="lb"/>ἐπὶ τῆς γυναικὸς ταύτης ἤτοι γε ἐπεσχῆσθαι τὰ καταμήνια
<br class="lb"/>παντάπασιν ἢ μὴ τελέως γεγονέναι. φαίνεται γὰρ ὀξέως
<br class="lb"/>τε ἅμα καὶ πληθωρικῶς νοσῆσαι καὶ τῇ γ΄ τῶν ἡμερῶν εἰς
<br class="lb"/>νύκτα δι’ ἱδρώτων τε κριθῆναι καὶ καταμηνίων ἐκκρίσεως.
<br class="lb"/>ἀλλὰ καὶ μετὰ τὴν κρίσιν ἐκκενωθέντα πολλὰ βεβαίαν εἰργάσατο
<br class="lb"/>τὴν γενομένην ἀπαλλαγὴν τοῦ νοσήματος. ἡ δὲ τῶν
<br class="lb"/>οὔρων χρόα, καίτοι μέλαινα γενομένη χαλεπὸν οὐδὲν εἰργάσατο,
<br class="lb"/>διότι καταμηνίων ἐπίσχεσις ἦν μελαγχολικωτέρων, ἐφ’
<br class="lb"/>οἷς εἰκότως ἡ γυνὴ δυσάνιος ἐγένετο καὶ φοβερὰ καὶ παρέκρουσεν
<br class="lb"/>ἐν μέρει ποτὲ καὶ κωματώδης γενομένη.
</p>
                    </section>
                    <a class="pb" href="#pb779" id="pb779">[p. 779]</a>
                    <section id="body-1-2-3-84" class="div textpart section level5">
                      <blockquote class="quote lemma"><span class="milestone">306</span>Ἐν Λαρίσσῃ τὴν παρθένον πυρετὸς ἔλαβε καυσώδης,
<br class="lb"/>ὀξὺς, ἄγρυπνος, διψώδης, γλῶσσα λιγνυώδης, ξηρὴ,
<br class="lb"/>οὖρα εὔχροα μὲν, λεπτὰ δέ. δευτέρᾳ ἐπιπόνως, οὐχ
<br class="lb"/>ὕπνωσε. τρίτῃ πολλὰ διῆλθεν ἀπὸ κοιλίης ὑδατόχροα
<br class="lb"/>καὶ τὰς ἑπομένας διῄει τοιαῦτα εὐφόρως. τετάρτῃ οὔρησε
<br class="lb"/>λεπτὸν, ὀλίγον, εἶχεν ἐναιώρημα μετέωρον, οὐχ ἵδρυτο,
<br class="lb"/>παρέκρουσεν ἐς νύκτα, ἕκτῃ διὰ ῥινῶν λαῦρον ἐῤῥύη
<br class="lb"/>πολὺ, φρίξασα, ἵδρωσε πολλῶ θερμῶ διόλου, ἄπυρος
<br class="lb"/>ἐκρίθη. ἐν δὲ τοῖσι πυρετοῖσι καὶ ἤδη κεκριμένων γυναικεῖα
<br class="lb"/>κατέβη πρῶτον τότε, παρθένος γὰρ ἦν. ἦν δὲ
<br class="lb"/>διὰ παντὸς ἀσώδης, φρικώδης, ἔρευθος προσώπου, ὀμμάτων
<br class="lb"/>ὀδύνη, καρηβαρική. ταύτῃ οὐχ ὑπέστρεψεν, ἀλλ’
<br class="lb"/>ἐκρίθη, οἱ πόνοι ἀρτίῃσιν.</blockquote>
                      <a class="pb" href="#pb780" id="pb780">[p. 780]</a>
                      <p class="p autofirst">Ὅτι μὲν ὥραν εἶχεν ἡ παρθένος καταμηνίων δῆλόν
<br class="lb"/>ἐστιν· ἐξ ὧν αὐτὸς ἔγραψεν εἰπὼν ὧδεν γυναικεῖα κατέβη.
<br class="lb"/>τότε πρῶτον φαίνεται καὶ ἡ νόσος αὐτὴ γεγονέναι πληθωρικὴ
<br class="lb"/>καὶ κριθῆναι μὲν ἐπὶ τῆς στ΄ ἡμέρας, διότι καὶ τοὺς
<br class="lb"/>πόνους ἔσχεν ἀρτίαις, ὡς αὐτὸς ἔγραψε. παράδοξον δὲ τὸ
<br class="lb"/>μηδ’ ὑποστρέψαι, καίτοι τῆς στ΄ ἡμέρας μηδέποτε πιστῶς
<br class="lb"/>κρινούσης. ξένον οὖν τοῦτο καὶ πάνυ σπάνιον ἐπ’ αὐτῆς
<br class="lb"/>γενόμενον ἐπεσημήνατο γράψας, ταύτῃ οὐχ ὑπέστρεψεν,
<br class="lb"/>ἀλλ’ ἐκρίθη ὡς δέον ὑποστρέψαι. ἀλλὰ καὶ τὴν αἰτίαν
<br class="lb"/>ἔγραψε τοῦ μὴ ὑποστρέψαι, προσθεὶς ἐν τοῖσι πυρετοῖσι
<br class="lb"/>καὶ ἤδη κεκριμένων, γυναικεῖα κατέβη. τὸ γὰρ ἐπιμεῖναι
<br class="lb"/>τὴν κένωσιν αὐτῇ ταῖς μετὰ τὴν κρίσιν ἡμέραις ἱκανὸν
<br class="lb"/>ἐγένετο βεβαίαν φυλάξαι τὴν προηγησαμένην κρίσιν ἐν τῇ
<br class="lb"/>στ΄ ἡμέρᾳ δι’ αἱμοῤῥαγίας τε καὶ ἱδρώτων καὶ μάλιστα ὅτι
<br class="lb"/>μήτε φλεγμονή τις ἐγένετο κυρίου μορίου μήτε κακόηθες ἦν
<br class="lb"/>τὸ πλῆθος. αὐτὸς γὰρ ἐπεσημήνατο πληθωρικὴν εἶναι τὴν
<br class="lb"/>διάθεσιν ἐν τῷ φάναι διὰ παντὸς ἐσχηκέναι προσώπου μὲν
<br class="lb"/>ἔρευθος, ὀμμάτων δὲ ὀδύνην καὶ καρηβαρίαν. εὔδηλον οὖν


<a class="pb" href="#pb781" id="pb781">[p. 781]</a>


ἦν ὅτι κενώσεως ἐδεῖτο μόνης. καὶ ταύτην ἡ φύσις ἤρξατο
<br class="lb"/>μὲν ἐργάζεσθαι τῇ γ΄ τῶν ἡμερῶν, συνεπλήρωσε δὲ κατὰ
<br class="lb"/>τὴν ς΄. ὅτι δὲ τῷ λόγῳ τῆς φύσεως οὐχ ὡς σύμπτωμα τῆς
<br class="lb"/>νόσου διὰ τῆς γαστρὸς ἡ κένωσις ἐγένετο σαφῶς ἐδήλωσεν
<br class="lb"/>αὐτὸς γράψας, τῇ τρίτῃ δὲ πολλὰ διῆλθεν ἀπὸ κοιλίης
<br class="lb"/>ὑδατόχροα καὶ τὰς ἑπομένας ἦν τοιαῦτα εὐφόρως. τοῦτο
<br class="lb"/>προσκείμενον ἐνδείκνυται τῶν λυπούντων γίγνεσθαι τὴν ἔκκρισιν.
<br class="lb"/>ἐπισημῄνασθαι δὲ τῶν κατὰ τὴν διήγησιν αὐτῆς
<br class="lb"/>εἰρημένων ἄξιόν ἐστι καὶ ταῦτα τὰ β΄ πρὸς τοῖς εἰρημένοις,
<br class="lb"/>ἓν μὲν τὸ κατὰ τὴν ἀρχὴν γεγραμμένον, γλῶσσα λιγνυώδης,
<br class="lb"/>ξηρὴ, δεύτερον δὲ τὸ δ΄, οὐρῆσαι λεπτὸν, ὀλίγον, εἶχεν ἐναιώρημα
<br class="lb"/>μετέωρον, οὐχ ἵδρυτο, παρέκρουσε. τὸ μὲν γὰρ
<br class="lb"/>
<span class="milestone">307</span>αὐτῶν πρότερον εἰρημένον χρήσιμόν ἐστιν εἰς τὸ
<br class="lb"/>μὴ παντελῶς ἡγεῖσθαι ὀλεθρίαν τὴν λιγνυώδη γλῶσσαν,
<br class="lb"/>ὀνομάζει δ’ οὕτως τὴν ἐπικεχρωσμένην οἷον λιγνύϊ τινὶ, ξηρὰν
<br class="lb"/>οὖσαν ἐξ ἀναθυμιάσεως. τὸ δὲ β΄ ἐπειδὴ καὶ κατ’ ἄλλους
<br class="lb"/>ἀῤῥώστους εἰπὼν ἐναιώρημα μετέωρον εὐθέως ἐπήνεγκεν
<br class="lb"/>αὐτῷ τὸ παρέκρουσεν, ἐμφαίνων τοῖς τοιούτοις


<a class="pb" href="#pb782" id="pb782">[p. 782]</a>


ἐναιωρήμασιν ἕπεσθαι παραφροσύνην. καίτοι κατά γε τὸ
<br class="lb"/>προγνωστικὸν ἅπαντα τὰ περὶ τῶν οὔρων διελθὼν οὐδεμίαν
<br class="lb"/>ἐξ αὐτῶν εἰς παραφροσύνην ἐποιήσατο πρόγνωσιν. ἔοικεν
<br class="lb"/>οὖν τὸ σημεῖον τοῦτο καθ’ αὑτὸ μὲν οὐδέποτε σημαίνειν
<br class="lb"/>παραφροσύνην, συνενδείκνυσθαι δέ ποτε κατὰ συμβεβηκὸς,
<br class="lb"/>ἐπειδὴ πνευματωδέστερον εἶναι δηλοῖ τὸ ἐναιώρημα. κατὰ
<br class="lb"/>γὰρ τὸ παντελῶς ἄφυσον εἰς τὸ κάτω τῶν ἀγγείων φέρεται
<br class="lb"/>τὰ ἐναιωρήματα.
</p>
                    </section>
                    <section id="body-1-2-3-85" class="div textpart section level5">
                      <blockquote class="quote lemma">Ἀπολλώνιος ἐν Ἀβδήροις ὀρθοστάδην ὑπεφέρετο χρόνον
<br class="lb"/>πολὺν, ἦν δὲ μεγαλόσπλαγχνος καὶ περὶ ἧπαρ ξυνήθης
<br class="lb"/>ὀδύνη χρόνον πολὺν παρείπετο, καὶ δὴ τότε καὶ ἰκ<span class="milestone">440</span>τερώδης 
<br class="lb"/>ἐγένετο, φυσώδης, χροιῆς τῆς ὑπολεύκου, φαγὼν
<br class="lb"/>δὲ καὶ πιὼν ἀκαιροτέρως βόειον, ἐθερμάνθη μικρὰ
<br class="lb"/>τὸ πρῶτον, κατεκλίθη. γάλαξι δὲ χρησάμενος ἑφθοῖσι
<br class="lb"/>καὶ ὠμοῖσι, πολλοῖσιν ἀγγείοισι καὶ μηλείοισι καὶ διαίτῃ
<br class="lb"/>κακῇ, πάντων αἱ βλάβαι μεγάλαι. οἵ τε γὰρ πυρετοὶ παρωξύνθησαν,


<a class="pb" href="#pb783" id="pb783">[p. 783]</a>


κοιλίη τε τῶν προενεχθέντων οὐδὲν διέδωκεν
<br class="lb"/>ἄξιον λόγου, οὖρά τε λεπτὰ καὶ ὀλίγα διῄει, ὕπνοι οὐκ
<br class="lb"/>ἐνῆσαν, ἐμφύσημα κακὸν πολὺ δίψος. κωματώδης, ὑποχονδρίου
<br class="lb"/>δεξιοῦ ἔπαρμα ξὺν ὀδύνῃ, ἄκρεα πάντοθεν
<br class="lb"/>ὑπόψυχρα, σμικρὰ παρέλεγεν, λήθη πάντων ὅ τι λέγοι,
<br class="lb"/>παρεφέρετο. περὶ δὲ τεσσαρεσκαιδεκάτην, ἀφ’ ἧς ῥιγώσας
<br class="lb"/>ἀπεθερμάνθη, κατεκλίθη καὶ ἐξεμάνη, βοὴ, ταραχὴ, λόγοι
<br class="lb"/>πολλοὶ καὶ πάλιν ἵδρωσις καὶ τὸ κῶμα τηνικαῦτα
<br class="lb"/>προσῆλθε. μετὰ δὲ ταῦτα κοιλίη ταραχώδης, πολλοῖσι
<br class="lb"/>χολώδεσιν, ἀκρήτοισιν, ὠμοῖσιν, οὖρα μέλανα, σμικρὰ,
<br class="lb"/>λεπτὰ, πολλὴ δυσφορίη, τὰ τῶν διαχωρημάτων ποικίλως.
<br class="lb"/>ἢ γὰρ μέλαινα καὶ σμικρὰ καὶ ἰώδεα, ἢ λιπαρὰ καὶ
<br class="lb"/>ὠμὰ καὶ δακνώδη. κατὰ δὲ χρόνους ἐδόκεε καὶ γαλακτώδεα
<br class="lb"/>διδόναι. περὶ δὲ εἰκοστὴν τετάρτην διὰ παρηγορίης,
<br class="lb"/>τὰ μὲν ἄλλα ἐπὶ τῶν αὐτῶν, σμικρὰ δὲ κατενόησεν. ἐξ
<br class="lb"/>οὗ δὲ κατεκλίθη, οὐδενὸς ἐμνήσθη. πάλιν δὲ ταχὺ παρενόει,


<a class="pb" href="#pb784" id="pb784">[p. 784]</a>


ὥρμητο πάντα ἐπὶ τὸ χεῖρον, περὶ δὲ τριακοστὴν
<br class="lb"/>πυρετὸς ὀξὺς, διαχωρήματα πολλὰ, λεπτὰ, παράληρος,
<br class="lb"/>ἄκρεα ψυχρὰ, ἄφωνος, τριακοστῇ τετάρτῃ ἀπέθανε. τουτέῳ
<br class="lb"/>διὰ τέλεος, ἐξ οὗ καὶ ἐγὼ οἶδα, κοιλίη ταραχώδης,
<br class="lb"/>οὖρα λεπτὰ, μέλανα, κωματώδης, ἄγρυπνος, ἄκρεα
<br class="lb"/>ψυχρὰ, παράληρος, διὰ τέλεος φρενιτικός.</blockquote>
                      <p class="p autofirst"><span class="milestone">308</span>Κᾀπὶ τούτου πάλιν ὁ Ἱπποκράτης ὡς ἐπ’ ἄλλων
<br class="lb"/>πολλῶν, αὐτὸς ἐπὶ τῷ τέλει τῆς διηγήσεως ἐν κεφαλαίοις
<br class="lb"/>βραχέσιν ἐδήλωσε τὰ γενόμενα συμπτώματά τε καὶ
<br class="lb"/>σημεῖα, δι’ ὧν ἄν τις προγνῷ τὸν ἐσόμενον θάνατον. ἔχει
<br class="lb"/>δὲ ἡ ῥῆσις ὧδε· τούτῳ διὰ τέλεος ἐξ οὗ καὶ ἐγὼ οἶδα κοιλίη
<br class="lb"/>ταραχώδης, οὖρα λεπτὰ καὶ μέλανα, κωματώδης, ἄγρυπνος,
<br class="lb"/>ἄκρεα ψυχρὰ, παράληρος διὰ τέλεος. τῶν δὲ κατὰ
<br class="lb"/>μέρος οὐδέν ἐστιν ἀσαφὲς, εἴ τις τῶν προεξηγησαμένων ἡμῖν
<br class="lb"/>μνημονεύει.
</p>
                    </section>
                    <a class="pb" href="#pb785" id="pb785">[p. 785]</a>
                    <section id="body-1-2-3-86" class="div textpart section level5">
                      <blockquote class="quote lemma">Ἐν Κυζίκῳ γυναικὶ θυγατέρας διδύμους τεκούσῃ καὶ δυστοκησάσῃ
<br class="lb"/>καὶ οὐ πάνυ καθαρθείσῃ τῇ μὲν πρώτῃ ἐπῆλθε
<br class="lb"/>πυρετὸς φρικώδης, ὀξὺς, κεφαλῆς καὶ τραχήλου βάρος
<br class="lb"/>μετὰ ὀδύνης, ἄγρυπνος ἐξ ἀρχῆς, σιγῶσα δὲ καὶ σκυθρωπὴ
<br class="lb"/>καὶ οὐ πειθομένη, οὖρα λεπτὰ καὶ ἄχροα, διψώδης,
<br class="lb"/>ἀσώδης τὸ πολὺ, κοιλίη πεπλανημένως ταραχώδης
<br class="lb"/>καὶ πάλιν ξυνισταμένη. ἕκτῃ εἰς νύκτα πολλὰ παρέλεγεν,
<br class="lb"/>οὐδὲν ἐκοιμήθη. περὶ δὲ ἑνδεκάτην ἐοῦσα ἐξεμάνη
<br class="lb"/>καὶ πάλιν κατενόει, οὖρα μέλανα, λεπτὰ καὶ πάλιν διαλείποντα,
<br class="lb"/>ἐλαιώδεα καὶ κοιλίη πολλοῖσι λεπτοῖσι, ταραχώδεσι.
<br class="lb"/>τεσσαρεσκαιδεκάτῃ σπασμοὶ πολλοὶ, ἄκρεα ψυχρὰ,
<br class="lb"/>οὐδὲν ἔτι κατενόει, οὖρα ἀπέστη, ιστ΄ ἄφωνος, ιζ΄
<br class="lb"/>ἀπέθανε, φρενῖτις.</blockquote>
                      <p class="p autofirst">Οὐ μόνον ὅτι μὴ καλῶς ἐκαθάρθη τὴν λόχειον κάθαρσιν,
<br class="lb"/>ὑπελείφθη τῇ γυναικὶ ταύτῃ μελαγχολικώτερον αἷμα,


<a class="pb" href="#pb786" id="pb786">[p. 786]</a>


διὸ κατὰ ἀρχὰς μὲν ἦν σιγῶσα καὶ σκυθρωπὴ καὶ οὐ
<br class="lb"/>πειθομένη. μετὰ δὲ ταῦτα παρεφρόνησε σφοδρῶς, ὡς ἐκμανῆναι,
<br class="lb"/>ἀλλὰ καὶ διὰ τὴν δυστοκίαν φλεγμηνάσης τῆς μήτρας
<br class="lb"/>ὁ πυρετὸς ηὐξήθη. δῆλον δ’ ὅτι τῆς κακοχυμίας ἐπὶ τὴν
<br class="lb"/>κεφαλὴν ἀνενεχθείσης ἥ τε παραφροσύνη μανιώδης ἐγένετο
<br class="lb"/>καὶ οἱ σπασμοὶ συνηκολούθησαν. αἱ δὲ τῶν κρισίμων ἡμερῶν
<br class="lb"/>περίοδοι σώζονται κᾀνταῦθα, καθάπερ ἐπὶ πάντων
<br class="lb"/>τῶν ἀῤῥώστων. εἰ δέ πού τι φανείη σπανίως διαφθειρόμενον,
<br class="lb"/>ἐκεῖνο μόνον ἐπισημαίνομαι.
</p>
                    </section>
                    <section id="body-1-2-3-87" class="div textpart section level5">
                      <blockquote class="quote lemma"><span class="milestone">309</span>Ἐν Θάσῳ Δεάλκους γυναῖκα, ἣ κατέκειτο ἐπὶ τοῦ
<br class="lb"/>Λείου, πυρετὸς φρικώδης ὀξὺς ἐκ λύπης ἔλαβεν. ἐξ ἀρχῆς
<br class="lb"/>δὲ περιεστέλλετο καὶ διὰ τέλεος, αἰεὶ σιγῶσα ἐψηλάφα,
<br class="lb"/>ἔτιλλεν, ἔγλυφεν, ἐτριχολόγει, δάκρυα καὶ πάλιν γέλως, οὐκ
<br class="lb"/>ἐκοιμᾶτο, ἀπὸ κοιλίης ἐρεθισμὸς, οὐδὲν διῄει, σμικρὰ
<br class="lb"/>ὑπομιμνησκόντων ἔπεινεν, οὖρα λεπτὰ, σμικρὰ, πυρετοὶ


<a class="pb" href="#pb787" id="pb787">[p. 787]</a>


πρὸς χεῖρα λεπτοὶ, ἀκρέων ψύξις. ἐνάτῃ πολλὰ παρέλεγε
<br class="lb"/>καὶ πάλιν ἱδρύνθη, σιγῶσα. τεσσαρεσκαιδεκάτῃ πνεῦμα
<br class="lb"/>ἀραιὸν, μέγα διὰ χρόνου καὶ πάλιν βραχύπνοος. ἑπτακαιδεκάτῃ
<br class="lb"/>ἀπὸ κοιλίης ἐρεθισμὸς, ταραχώδεα, ἔπειτα τὰ
<br class="lb"/>ποτὰ οὐ διῄει, οὐδὲν ξυνίστατο, ἀναισθήτως εἶχε πάντων,
<br class="lb"/>δέρματος περίτασις καρφαλέου. εἰκοστῇ λόγοι πολλοὶ
<br class="lb"/>καὶ πάλιν ἱδρύνθη, ἄφωνος, βραχύπνοος. εἰκοστῇ
<br class="lb"/>πρώτῃ ἀπέθανεν. ἦν ταύτῃ διὰ τέλεος πνεῦμα ἀραιὸν,
<br class="lb"/>μέγα, ἀναισθήτως πάντων εἶχεν, ἀεὶ περιεστέλλετο ἢ λόγοι
<br class="lb"/>πολλοὶ ἢ σιγῶσα, διὰ τέλεος φρενῖτις.</blockquote>
                      <p class="p autofirst"><span class="milestone">441</span>Ἐξ ἀρχῆς αὕτη φαίνεται φρενιτικὴ γενομένη.
<br class="lb"/>χαλεπώτατοι δ’ εἰσὶν, ὡς καὶ πρῶτον εἶπον, αἱ τοιαῦται
<br class="lb"/>φρενίτιδες καὶ τάχιστα πάντας οἷς ἂν γένωνται διαφθείρουσιν.
<br class="lb"/>ἀλλὰ νῦν γε ὀξέως αὕτη ἄχρι τῆς κα΄ ἡμέρας ἐξήρκεσεν
<br class="lb"/>ἴσως, ὅτι μετρίως ἐπύρεξε. καὶ διὰ τοῦτο ἐπεσημήνατο
<br class="lb"/>κατὰ ταύτην τὴν ἄῤῥωστον μόνην γράψας πυρετοὶ


<a class="pb" href="#pb788" id="pb788">[p. 788]</a>


πρὸς χεῖρας λεπτοί. καὶ φαίνεταί γε τὸ τῆς παραφροσύνης
<br class="lb"/>εἶδος αὐτῇ μικτὸν ἐκ μελαγχολίας καὶ φρενίτιδος γεγονέναι.
<br class="lb"/>τὸ γὰρ, οἱ λόγοι πολλοὶ ἢ σιγῶσα διὰ τέλεος ἐνδεικτικόν
<br class="lb"/>ἐστι τῆς τοιαύτης μίξεως. οὐκ οἶδα δ’ ὅπως οἱ ἐξηγηταὶ
<br class="lb"/>τοῦ Ἱπποκράτους οὐδὲν ἔγραψαν περὶ τῆς λέξεως ἐν ᾗ
<br class="lb"/>φησι· πνεῦμα ἀραιὸν, ὅπερ οὐχ ἕτερόν ἐστι τοῦ διὰ χρόνου
<br class="lb"/>καὶ φαίνεται δὲ ἐφεξῆς ταυτὸν εἰρηκώς. μή τις οὖν ἤτοι
<br class="lb"/>τῆς ἀραιότητος ἐπίτασιν δηλῶσαι βουληθεὶς τὸ διὰ χρόνου
<br class="lb"/>προσέγραψεν, ὡς εἰ καὶ οὕτως εἰρήκει, διὰ πάνυ πολλοῦ
<br class="lb"/>χρόνου. καὶ γὰρ σύνηθές ἐστιν ἐνίοτε παραλιπεῖν τὸ πολλοῦ
<br class="lb"/>καὶ μόνῳ χρήσασθαι τῷ διὰ χρόνου ἢ μὴ συνεχῶς,
<br class="lb"/>ὥσπερ ἐπ’ ἄλλων ἄλλα. μηδ’ ὡς τὸ ταχὺ τὴν ἄνθρωπον
<br class="lb"/>τοιοῦτον ἀναπεπνευκέναι δι’ ὅλης τῆς νόσου δηλοῖ. ἐπιφέρων
<br class="lb"/>γοῦν ἐρεῖ καὶ πάλιν βραχύπνοος, ἐνδεικνύμενος κᾀνταῦθα
<br class="lb"/>καθάπερ ἔμπροσθεν ἐκ καταψύξεως οὐ μόνον μικρὸν,
<br class="lb"/>ἀλλὰ καὶ διὰ πολλοῦ τὴν ἄνθρωπον ἀναπνεῖν, ὅπερ ὄντως
<br class="lb"/>ἐστὶ βραχὺ πνεῦμα. τὸ γὰρ ἀραιὸν καὶ μέγα, καθόσον
<br class="lb"/>μὲν ἀραιόν ἐστιν, ἧττον ὑπάρχει τοῦ πυκνοῦ τε ἅμα καὶ μεγάλου,


<a class="pb" href="#pb789" id="pb789">[p. 789]</a>


καθόσον δὲ μέγα, πλέον ἐστὶ ταύτῃ τοῦ μικροῦ καὶ
<br class="lb"/>ἀραιοῦ. κατ’ ἄμφω τοίνυν μικρὸν ἔσται τὸ βραχὺ καὶ ἀραιόν.
<br class="lb"/>καὶ φαίνεται καὶ νῦν ὥσπερ καὶ σὺν καταψύξει τοιαύτῃ
<br class="lb"/>γεγονέναι τὸ γύναιον ἐν οἵᾳ καὶ αὐτῇ ἀπνοίᾳ καταλαμβανόμεναι
<br class="lb"/>γίνονται. γράφει γοῦν ἐπ’ αὐτῆς κ΄ <span class="milestone">310</span>λόγοι
<br class="lb"/>πολλοὶ καὶ πάλιν ἰδίως ἐρεῖ βραχύπνοος. ἡ δ’ ἀφωνίη
<br class="lb"/>τοὐπίπαν ἅμα βραχεῖ καὶ ἀραιῷ γίγνεται πνεύματι. ἀλλὰ
<br class="lb"/>τό γε διὰ χρόνου μετὰ τοῦ ἀραιοῦ γεγραμμένον ἀντὶ τοῦ
<br class="lb"/>διὰ πάνυ πολλοῦ ἐκδέξασθαι χρή. τὸ γὰρ ἐν ὀλίγῳ τῆς
<br class="lb"/>νόσου χρόνῳ σημαίνειν οὐ δύναται, κατὰ τὴν τελευτὴν τῆς
<br class="lb"/>ῥήσεως προσγράψας, ταῦτῃ διὰ τέλεος πνεῦμα ἀραιὸν,
<br class="lb"/>μέγα. τὸ γὰρ διὰ τέλεος εἴωθε λέγειν ἀντὶ τοῦ δι’ ὅλης
<br class="lb"/>τῆς νόσου μέχρι τῆς τελευτῆς. ὥσπερ δὲ τοῦτο τὸ διὰ τέλεος,
<br class="lb"/>οὕτω καὶ τόδε φησὶν, ἀεὶ περιεστέλλετο ἢ λόγοι πολλοὶ
<br class="lb"/>ἢ σιγῶσα διὰ τέλεος. τὸ μὲν γὰρ λόγοι πολλοὶ φρενιτικὸν,
<br class="lb"/>τὸ δὲ σιγῶσα μελαγχολικὸν, τὸ δὲ περιεστέλλετο
<br class="lb"/>κοινὸν ἀμφοῖν, εἰ μή που ἄρα καὶ διὰ τὴν κατάψυξιν ἐνίοτε
<br class="lb"/>περιεστέλλετο.
</p>
                    </section>
                    <a class="pb" href="#pb790" id="pb790">[p. 790]</a>
                    <section id="body-1-2-3-88" class="div textpart section level5">
                      <blockquote class="quote lemma">Ἐν Μελιβοίῃ νεηνίσκος ἐκ πότων καὶ ἀφροδισίων πολλῶν
<br class="lb"/>πολὺν χρόνον θερμανθεὶς κατεκλίθη, φρικώδης δὲ καὶ
<br class="lb"/>ἀσώδης ἦν, ἄγρυπνος καὶ ἄδιψος. ἀπὸ δὲ κοιλίης τῇ
<br class="lb"/>πρώτῃ πολλὰ κόπρα διῆλθε σὺν περιῤῥόῳ πολλῷ καὶ τὰς
<br class="lb"/>ἑπομένας, ὑδατόχλοα, πολλὰ διῄει, οὖρα λεπτὰ, ὀλίγα,
<br class="lb"/>ἄχροα, πνεῦμα ἀραιὸν, μέγα διὰ χρόνου, ὑποχονδρίου ἔντασις
<br class="lb"/>ὑπολάπαρος, παραμήκης ἐξ ἀμφοτέρων, καρδίης παλμὸς
<br class="lb"/>διὰ τέλεος, ξυνεχὴς, οὔρησεν ἐλαιῶδες. δεκάτῃ παρέκρουσεν
<br class="lb"/>ἀτρεμέως, κόσμιός τε καὶ ἥσυχος, δέρμα καρφαλέον
<br class="lb"/>καὶ περιτεταμένον, διαχωρήματα πολλὰ καὶ λεπτὰ ἢ χολώδεα,
<br class="lb"/>λιπαρά. ιδ΄ πάντα παρεκρούσθη, πάντα παρωξύνθη,
<br class="lb"/>πολλὰ παρέλεγεν. ὀγδόῃ ἐξεμάνη, βληστρισμὸς, οὐδὲν οὔρει,
<br class="lb"/>μικρὰ ποτὰ κατείχετο. τῇ κδ΄ ἀπέθανε φρενῖτις.</blockquote>
                      <a class="pb" href="#pb791" id="pb791">[p. 791]</a>
                      <p class="p autofirst">Οἱ μὲν πολλοὶ πότοι τά τε νεῦρα βλάπτουσι καὶ τὴν
<br class="lb"/>ἀρχὴν αὐτῶν τὸν ἐγκέφαλον. τὰ δ’ ἀφροδίσια καὶ ταῦτα
<br class="lb"/>μὲν ἱκανῶς λυπεῖ καὶ τὴν δύναμιν καταλύει τε καὶ ἄῤῥωστον
<br class="lb"/>ἐργάζεται. μοχθηρὸν οὖν ἀθροίσας πλῆθος ὁ νεανίσκος
<br class="lb"/>οὗτος, εἰκότως ἤρξατο μὲν ἀπὸ πυρετῶν μετρίων, ἐπὶ
<br class="lb"/>προήκοντι δὲ τῷ χρόνῳ χείρων ἑαυτοῦ γενόμενος ὕστερον
<br class="lb"/>εἰς φρενῖτιν ἀκριβῆ περιέστη. γίνεσθαι δ’ αὐτὴν ἐδήλου
<br class="lb"/>τότε μέγα καὶ ἀραιὸν πνεῦμα καὶ τὸ κόσμιόν τε καὶ ἀεὶ
<br class="lb"/>σιωπηλὸν εἶναι τὸν νοσοῦντα, παρακροῦσαι μέτρια. τοῖς
<br class="lb"/>μὲν γὰρ κούφοις καὶ ταραχώδεσιν ἀνθρώποις ἐπὶ σμικραῖς
<br class="lb"/>προφάσεσιν αἱ παραφροσύναι γίνονται, τοῖς δ’ ἐναντίοις
<br class="lb"/>τὸ ἦθος ἐπὶ μεγάλαις αἰτίαις. διὰ τί δὲ τῷ ἀραιῷ πνεύματι
<br class="lb"/>τὸ διὰ τοῦ χρόνου προσέγραψε κατὰ τὸν ἔμπροσθεν
<br class="lb"/>ἄῤῥωστον ἐπεσκεψάμεθα. καὶ περὶ τῶν καθ’ ὑποχόνδρια
<br class="lb"/>παλμῶν ἐν ἄλλοις τε κᾀν τῷ προγνωστικῷ διῆλθον, ὥσπερ
<br class="lb"/>καὶ τῆς ὑπολαπάρου καθ’ ὑποχόνδριον ἐντάσεως, ὅτι τὴν
<br class="lb"/>χωρὶς ὄγκου λέγει καὶ γίγνεται τῶν μὲν μυῶν ἀπαθῶν ὄντων,
<br class="lb"/>ἐν διαθέσει δέ τινι διαμενόντων τῶν ἔνδον τοῦ περιτοναίου μορίων.
</p>
                    </section>
                    <a class="pb" href="#pb792" id="pb792">[p. 792]</a>
                    <section id="body-1-2-3-89" class="div textpart section level5">
                      <blockquote class="quote lemma"><span class="milestone">311</span>Δοκέει δέ μοι προσωφελῆσαι κατὰ λόγον τὸ γενόμενον
<br class="lb"/>θέρος. τὰς γὰρ θερινὰς νόσους χειμὼν ἐπιγενόμενος
<br class="lb"/>λύει καὶ τὰς χειμερινὰς θέρος ἐπιγενόμενον μεθίστησι,
<br class="lb"/>καίτοι αὐτό γε ἐπὶ ἑωυτοῦ τὸ γενόμενον θέρος οὐκ εὐσταθὲς
<br class="lb"/>ἐγένετο, ἀλλὰ ἐξαίφνης θερμὸν καὶ νότιον καὶ
<br class="lb"/>ἄπνοον, ἀλλ’ ὅμως πρὸς τὴν ἄλλην κατάστασιν μεταλλάξαν
<br class="lb"/>ὠφέλησεν. μέγα δὲ μέρος ἡγοῦμαι τῆς τέχνης εἶναι τὸ
<br class="lb"/>δύνασθαι σκοπεῖν καὶ περὶ τῶν γεγραμμένων ὀρθῶς. ὁ
<br class="lb"/>γὰρ γνοὺς καὶ χρώμενος τούτοις οὐκ ἄν μοι δοκέει μέγα
<br class="lb"/>σφάλλεσθαι ἐν τῇ τέχνῃ. δεῖ δὲ καταμανθάνειν ἀκριβῶς
<br class="lb"/>τὴν κατάστασιν τῶν ὡρέων ἑκάστην καὶ τὸ νόσημα ἀγαθὸν
<br class="lb"/>ὅ τι κοινὸν ἐν τῇ καταστάσει ἢ ἐν τῇ νούσῳ καὶ ὅ τι
<br class="lb"/>κοινὸν ἐν τῇ καταστάσει ἢ ἐν τῇ νούσῳ μακρόν. ὅ τι νόσημα
<br class="lb"/>καὶ θανάσιμον, μακρὸν, ὅ τι καὶ περιεστηκός. ὀξὺ ὅ τι
<br class="lb"/>θανάσιμον, ὀξὺ ὅ τι περιεστηκὸς, τάξιν τῶν κρισίμων ἐκ
<br class="lb"/>τούτων σκοπεῖσθαι καὶ προλέγειν ἐκ τούτων εὐπορεῖται.
<br class="lb"/>εἰδότι περὶ τούτων ἐστὶν εἰδέναι οὓς καὶ ὅτε καὶ ὡς δεῖ
<br class="lb"/>διαιτᾶν.
</blockquote>
                    </section>
                  </section>
                </section>
                <section id="body-1-3" class="div textpart book level3">
                  <a class="pb" href="#pb793" id="pb793">[p. 793]</a>
                  <section id="body-1-3-1" class="div textpart chapter level4">
                    <section id="body-1-3-1-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ ΣΤ.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Α.<a class="bookmark" href="#body-1-3-1-1"> §</a></h5>
                      <p class="p autofirst"><span class="milestone">353</span><span class="milestone">442</span>Γαληνοῦ προοίμιον. Εἰς τὸ ἕκτον
<br class="lb"/>τῶν ἐπιδημιῶν Ἱπποκράτους συγγραμμάτων ἐλυμήναντο
<br class="lb"/>πολλοὶ τῶν ἐξηγητῶν, ἄλλοι ἄλλως, ὡς ἕκαστος ἤλπισε πιθανῶς
<br class="lb"/>ἐξηγήσασθαι, τὴν κατὰ τοῦτον λέξιν ὑπαλλάττων,
<br class="lb"/>ὥστε ἠναγκάσθην <span class="milestone">354</span>ἐγὼ διὰ τοῦτο τήν τε παλαιότητα
<br class="lb"/>τῶν ἀντιγράφων ἐπιζητῆσαι, τά τε ὑπομνήματα τῶν
<br class="lb"/>πρώτων ἐξηγησαμένων τὸ βιβλίον, ἐν οἷς καὶ Ζεῦξίς ἐστιν


<a class="pb" href="#pb794" id="pb794">[p. 794]</a>


ὁ Ταραντῖνος καὶ ὁ Ἐρυθραῖος Ἡρακλείδης καὶ πρὸ αὐτῶν
<br class="lb"/>Βακχεῖός τε καὶ Γλαυκίας. εἰ μὲν οὖν μετὰ τὸ δηλῶσαι
<br class="lb"/>τὴν παλαιὰν γραφὴν ἔλεγον ἡμαρτῆσθαι τὴν λέξιν,
<br class="lb"/>εἰκὸς εἴη ἂν καὶ διὰ τοῦτο ἐπινοεῖν αὐτοὺς τὴν Ἱπποκράτους
<br class="lb"/>γραφὴν εἶναι τήνδε τινὰ, κᾂν ἀπεδεξάμην αὐτοὺς,
<br class="lb"/>εἴ γε μετὰ τὴν ἐπανόρθωσιν ἑώρων διδάσκοντάς τι χρήσιμόν
<br class="lb"/>τε ἅμα καὶ τῆς γνώμης ἐχόμενον τοῦ παλαιοῦ. ἐπεὶ
<br class="lb"/>δὲ ἐνίοτε καὶ κατ’ ἄμφω σφάλλονται, πολὺ βέλτιον ἔδοξέ
<br class="lb"/>μοι φυλάττοντι τὴν ἀρχαίαν γραφὴν, ἀεὶ μὲν σπουδάζειν
<br class="lb"/>ἐκείνην ἐξηγεῖσθαι, μὴ δυνηθέντι δέ ποτε τοῦτο πρᾶξαι,
<br class="lb"/>πιθανὴν τὴν ἐπανόρθωσιν αὐτῆς ποιεῖσθαι, καθάπερ ὁ
<br class="lb"/>Ἡρακλείδης ἐν τῷ δευτέρῳ τῶν ἐπιδημιῶν ἐποιήσατο κατὰ
<br class="lb"/>τὴν λέξιν ἐκείνην ἐν ᾗ γέγραπται, πρὸς δὲ τὸ Ἀφροδίσιον
<br class="lb"/>αἱ οὐραὶ ἔβλεπον. ἐπειδή περ τοῖς ἐξηγησαμένοις τὴν οὐραὶ
<br class="lb"/>γραφὴν ἀπιθανῶς εἴρηται, τάχα, φησὶ, θύραι μὲν ἦν
<br class="lb"/>γεγραμμένον διὰ τοῦ θ, τῆς μέσης δὲ γραμμῆς ἐν αὐτῇ
<br class="lb"/>διαφθαρείσης ἔδοξεν ὁ βιβλιογράφος οὐραὶ γεγράφθαι. δυνατὸν


<a class="pb" href="#pb795" id="pb795">[p. 795]</a>


γὰρ δὴ οὕτω καὶ λεπτῆς ἰνὸς ἀπολωλυίας συναπόλλυσθαι
<br class="lb"/>τὴν γραμμὴν ταύτην καὶ μιᾶς αὐτὴν ἐκφυγείσης
<br class="lb"/>καὶ κατ’ ἀρχὰς εὐθὺς αὐτὴν ἀμυδρὰν γραφεῖσαν ἐξίτηλον
<br class="lb"/>αὐτὴν ὑπὸ τοῦ χρόνου γενέσθαι. πάντων δὲ τῶν
<br class="lb"/>ὑπαλλαξάντων τὰς παλαιὰς γραφὰς τολμηροτάτους τοὺς
<br class="lb"/>περὶ Καπίτωνα καὶ Διοσκορίδην εὑρίσκω πράξαντας τοῦτο.
<br class="lb"/>πότερον μὲν οὖν ἄμεινόν ἐστιν ἁπάντων αὐτῶν ἢ μόνων
<br class="lb"/>τῶν εὐλόγως μεταγραψάντων ἢ μηδενὸς ὅλως μεμνῆσθαι,
<br class="lb"/>σκοπούμενος εὗρον, εἰ μὲν τῷ μήκει τῶν ὑπομνημάτων
<br class="lb"/>οὐδεὶς ἔμελλεν ἀναγνωσομένων αὐτὰ δυσχεραίνειν, ἁπάντων
<br class="lb"/>μεμνῆσθαι κάλλιον εἶναι. μεμφομένων δὲ πολλῶν, οὐ
<br class="lb"/>τούτοις μόνον, ἀλλὰ καὶ τοῖς συμμέτρως ἔχουσι καὶ μόνα
<br class="lb"/>σπουδαζόντων τὰ χρήσιμα, μέσην τινα τούτων ἀμφοτέρων
<br class="lb"/>ποιήσασθαι τὴν ἐξήγησιν καὶ τοῦτο εὐθέως ἐν τῇ ἀρχῇ
<br class="lb"/>προεῖπον, ὅπως ἀπαλλάττωνται τῶνδε τῶν ὑπομνημάτων οἱ
<br class="lb"/>μὴ χαίροντες τούτοις. ἐγὼ μὲν γὰρ, ὥσπερ καὶ τἄλλα πάντα,
<br class="lb"/>πολλοῖς τῶν δεηθέντων ἑταίρων χαριζόμενος ἐποίησα


<a class="pb" href="#pb796" id="pb796">[p. 796]</a>


καὶ τὰς ἐξηγήσεις ταύτας ἐκείνων ἕνεκα συνέθηκα. θεωρῶν
<br class="lb"/>δ’ εἰς πολλοὺς ἐκπίπτοντα τὰ γραφόμενα προοιμίων τοιούτων
<br class="lb"/>ἐδεήθην. ὥσπερ οὖν τοῦτο προεῖπον, οὕτω καὶ τόδε
<br class="lb"/>προειπεῖν ἀναγκαῖόν ἐστιν, ὡς τὸ τῆς ἑρμηνείας εἶδος ἐν τῷ
<br class="lb"/>βιβλίῳ πάμπολυ διαλλάττει τοῦ κατὰ τὸ πρῶτον καὶ τρίτον
<br class="lb"/>τῶν ἐπιδημιῶν, ἃ σχεδὸν ἅπαντες ἡγοῦνται γεγράφθαι
<br class="lb"/>πρὸς ἔκδοσιν ὑφ’ Ἱπποκράτους μόνα. τῶν δ’ ἄλλων πέντε
<br class="lb"/>τὸ μὲν πέμπτον τε καὶ ἕβδομον ἐναργῶς εἶναι νόθα, τὸ δ’
<br class="lb"/>ἕκτον τοῦτο καὶ πρὸ αὐτοῦ τὸ δεύτερον, ἐξ ὧν αὐτὸς Ἱπποκράτης
<br class="lb"/>ἑαυτῷ παρεσκευάσατο, φασὶν ὑπὸ Θεσσαλοῦ τοῦ
<br class="lb"/>υἱέος αὐτοῦ συντεθῆναι. καὶ τινὲς μὲν ἡγοῦνται καὶ αὐτόν
<br class="lb"/>τι παραγράψαι τὸν Θεσσαλὸν, τινὲς δὲ ἄλλους τῶν μετ’
<br class="lb"/>αὐτόν. ἐν μὲν οὖν τῷ πρώτῳ καὶ τῷ τρίτῳ τῶν ἐπιδημιῶν
<br class="lb"/>καταστάσεις τέ τινας γράφει τοῦ περιέχοντος, <span class="milestone">355</span>ἐφ’
<br class="lb"/>αἷς τὰ ἐπιδημήσαντα νοσήματα διηγοῦνται. ταύτῃ γὰρ ἐπ’
<br class="lb"/>αὐτῶν αὐτὸς φαίνεται τῇ λέξει χρώμενος καὶ διὰ τοῦτο
<br class="lb"/>καὶ τὸ ἐπίγραμμα τοῖς βιβλίοις τοῦτο ἐποιήσατο, τῶν ἐπιδημίων


<a class="pb" href="#pb797" id="pb797">[p. 797]</a>


νοσημάτων διδασκαλίας αὐτοῖς γινομένης, οὐ τῶν
<br class="lb"/>αὐτοῦ τοῦ Ἱπποκράτους ἐπιδημιῶν ἃς ἐποιεῖτο κατὰ τὰς
<br class="lb"/>πόλεις, ἐνταυθοῖ δὲ τοῦτο μὲν ὀλίγον ἐστίν. τὸ δὲ πλεῖστον
<br class="lb"/>εἶδος τῆς διδασκαλίας ἀφορισμοί τινες εἶναι φαίνονται
<br class="lb"/>κατὰ περιγραφὴν ἕκαστος ἰδίαν γεγονότες, ὥστε δι’ ἀπορίαν
<br class="lb"/>οἰκείας ἐπιγραφῆς. καὶ ταῦτα τὰ δύο βιβλία συγχρήσασθαί
<br class="lb"/>φασι τῇ τῶν ἐπιδημιῶν, ὀλίγιστον ἔχοντα τὸ τῆς
<br class="lb"/>ἐπιγραφῆς οἰκεῖον. ἐοικὸς δὲ αὐτοῖς ὅσον ἐπὶ τῷ χαρακτῆρι
<br class="lb"/>τῆς λέξεως τὸ τέταρτον, ἀπολείπεται. πάμπολυ τῷ χρησίμῳ
<br class="lb"/>τῆς θεωρίας. ὅσοι δὲ Θεσσάλου καταστάσεις ἐπέγραψαν
<br class="lb"/>τὸ προκείμενον βιβλίον τοῦτο, προδήλως ἥμαρτον.
<br class="lb"/>ἀρκεῖ γάρ μοι ταῦτα προειρῆσθαι, γεγραμμένων ἐνίοις τῶν
<br class="lb"/>ἐξηγητῶν καὶ ἄλλων οὐκ ὀλίγων, ἃ διὰ τὸ μὴ βούλεσθαι
<br class="lb"/>μηκύνειν ἀκόλουθον ἦν παραλιπεῖν.
</p>
                    </section>
                    <a class="pb" href="#pb798" id="pb798">[p. 798]</a>
                    <section id="body-1-3-1-2" class="div textpart section level5">
                      <blockquote class="quote lemma">Ὁκόσῃσιν ἐξ ἀποφθορῆς.</blockquote>
                      <p class="p autofirst">Ἅπαξ εἰπεῖν τινὰ κοινὸν λόγον ἐπὶ κοινῷ πράγματι
<br class="lb"/>διέγνωκα. τῶν δὲ ἀναγνωσομένων ἑκάστῳ κατὰ τὴν οἰκείαν
<br class="lb"/>διάλεκτον, ὅπως ἂν ἑαυτὸν πείσει γράφειν ἐξέστω. τινὲς
<br class="lb"/>μὲν γὰρ ὅσῃσι διὰ τριῶν συλλαβῶν, ἔνιοι δ’ ὁκόσῃσι διὰ
<br class="lb"/>τεσσάρων ἔγραψαν. ἔνιοι δ’ οὐ διὰ τοῦ κ γράφουσιν ὁκόσῃσιν,
<br class="lb"/>ἀλλὰ διὰ τοῦ π τὴν δευτέραν συλλαβὴν, καθάπερ ὁ
<br class="lb"/>Καπίτων οὐ τοῦτο μόνον, ἀλλὰ καὶ πάντα τὰ τοιαῦτα. διαφέρει
<br class="lb"/>δ’ οὐδὲν ὡς πρὸς τὰ τῆς τέχνης ἔργα γράφειν οὕτως
<br class="lb"/>ἢ ἐκείνως, ὥστ’ ἄμεινον ἔδοξέ μοι μόνας ἐκείνας τῶν
<br class="lb"/>γραφῶν προχειρίζεσθαι κατὰ τὸν λόγον, ὅσαι τὸ δηλούμενον
<br class="lb"/>ὑπαλλάττουσι, τὰς δὲ ἐν αὐτῇ μόνῃ τῇ λέξει διαφερομένας
<br class="lb"/>ἄνευ τοῦ καὶ τὰ πράγματα μετακινεῖν ἐπιτρέπειν ὡς ἂν
<br class="lb"/>ἐθέλῃ γράφειν καὶ λέγειν ἑκάστῳ. αὖθις οὖν ἀφ’ ἑτέρας


<a class="pb" href="#pb799" id="pb799">[p. 799]</a>


ἀρχῆς ἀναλαβὼν τὴν προγεγραμμένην ῥῆσιν ἐπὶ τὴν ἐξήγησιν
<br class="lb"/>αὐτῆς τρέψομαι.
</p>
                    </section>
                    <section id="body-1-3-1-3" class="div textpart section level5">
                      <blockquote class="quote lemma"><span class="milestone">356</span>Ὁκόσῃσι ἐξ ἀποφθορῆς περὶ ὑστέρην καὶ οἰδημάτων
<br class="lb"/>ἐς καρηβαρίην τρέπεται καὶ κατὰ τὸ βρέγμα αἱ
<br class="lb"/>ὀδύναι καὶ ὅσαι ἄλλαι ἀπὸ ὑστερέων, ταύτῃσιν ἐν ὀκτὼ
<br class="lb"/>ἢ δέκα μησὶ εἰς ἰσχίον τελευτᾷ.</blockquote>
                      <p class="p autofirst">Ὃ καλοῦσιν ἄμβλωσιν οἱ Ἀττικοὶ, τοῦτο συνήθως
<br class="lb"/>Ἱπποκράτης ἀποφθορὰν ὀνομάζει καὶ τὰ ῥήματα δὲ τὰ περικείμενα
<br class="lb"/>τῇ προσηγορίᾳ τῇδε καὶ τὰς ὑπὸ τῶν γραμματικῶν
<br class="lb"/>ὀνομαζομένας μετοχὰς ἀνάλογον αὐτῇ γράφει. τὸ δ’ ἀμβλώσκειν,
<br class="lb"/>ἴσως γάρ τις ἀγνοεῖ καὶ τοῦτ’ αὐτὸ, κατὰ τῆς
<br class="lb"/>ἀτελοῦς τῶν ἐμβρύων ἐκπτώσεως ἐπιφέρουσιν, ὅπως ἂν ᾖ
<br class="lb"/>γεγονυῖα, καὶ τὰ φάρμακα δὲ τὰ τοῦτο ἐργαζόμενα καλοῦσιν
<br class="lb"/>ἀμβλωτικά. τὸ μὲν οὖν σημαινόμενον ὑπὸ τῆς λέξεως ἅπαξ


<a class="pb" href="#pb800" id="pb800">[p. 800]</a>


εἰρῆσθαι νῦν ἀρκέσει. τῶν δὲ χρησίμων ἀρκτέον ἤδη τοσοῦτον
<br class="lb"/>ἐπισημηναμένους, ὡς ταύτην τὴν ῥῆσιν <span class="milestone">443</span>οἱ παλαιοὶ
<br class="lb"/>τῶν ἐξηγητῶν ἐν τῇδε τῇ λέξει γράφουσιν. ὁκόσῃσιν
<br class="lb"/>ἀπὸ φθορῆς περὶ ὑστέρας καὶ οἰδημάτων εἰς καρηβαρίας τρέπεται,
<br class="lb"/>φθορὰν, οὐκ ἀποφθορὰν βουλόμενοι δηλονότι τὴν
<br class="lb"/>ἄμβλωσιν ὀνομάζειν. οἱ δὲ προστιθέντες τὴν ἐξ πρόθεσιν,
<br class="lb"/>ἀποφθορὰν δηλονότι αὐτὴν ἐβουλήθησαν καλεῖσθαι. καὶ
<br class="lb"/>φαίνεται μὲν οὖν οὕτω πολλάκις ὀνομάζειν Ἱπποκράτης. εἰ
<br class="lb"/>μέντοι καὶ νῦν ἄδηλον· ὥσπερ δ’ ἐν τούτῳ, κᾂν διαφερόντως
<br class="lb"/>γράφωσι, τὴν αὐτὴν τοῦ λόγου φυλάττουσι διάνοιαν,
<br class="lb"/>οὕτω κᾀν τῷ περὶ ὑστέρας πληθυντικῶς ἢ ὑστέρην ἑνικῶς
<br class="lb"/>ἢ καρηβαρίην ἢ καρηβαρίας πληθυντικῶς, οὐχ ὑπαλλάττουσι
<br class="lb"/>τὴν τοῦ λόγου διάνοιαν. ὅθεν ἐγὼ Γαληνὸς παρῃτησάμην
<br class="lb"/>καὶ τοιαύτας ἐν τῇ λέξει διαφωνίας κρίνειν, ὅσαι τῶν δηλουμένων
<br class="lb"/>πραγμάτων οὐδὲν ὑπαλλάττουσι. τὸ γοῦν λεγόμενον
<br class="lb"/>ὑφ’ Ἱπποκράτους τοιοῦτόν ἐστιν. αἷς ἂν γυναιξὶν ἐπὶ


<a class="pb" href="#pb801" id="pb801">[p. 801]</a>


διαφθορᾷ τῶν ἐμβρύων, οἰδήματα ἐχούσαις, ἐν τῇ μήτρᾳ
<br class="lb"/>κατὰ συμπάθειαν ἀκολουθήσῃ καρηβαρία, ταύταις κατὰ τὸ
<br class="lb"/>βρέγμα γίνεσθαι τὴν ὀδύνην. ὡσαύτως δὲ καὶ ἄλλας καρηβαρίας,
<br class="lb"/>ὅσαι διὰ τὰ τῆς μήτρας πάθη γίνονται, κατὰ τὸν
<br class="lb"/>αὐτὸν λόγον ἐρειδούσας ἔχειν τὰς ὀδύνας εἰς τὸ βρέγμα.
<br class="lb"/>πρῶτον μὲν οὖν ἀναγκαῖόν ἐστιν ἐπισκέψασθαι τί ποτε
<br class="lb"/>σημαίνει τὸ τοῦ οἰδήματος ὄνομα. φαίνεται γὰρ ὁ Ἱπποκράτης
<br class="lb"/>ἀεὶ, καθότι δέδεικται πολλάκις, ἅπαντας τοὺς παρὰ
<br class="lb"/>φύσιν ὄγκους οὕτως ὀνομάζειν, ἐάν τε ἀνώδυνοι καὶ
<br class="lb"/>σκληροὶ τυγχάνωσιν ὄντες, οὓς ὀνομάζουσιν ἰδίως σκίῤῥους,
<br class="lb"/>ἐάν τε ὀδύνην ἔχωσιν, οὓς ὀνομάζουσιν ἰδίως φλεγμονὰς,
<br class="lb"/>
<span class="milestone">357</span>ἐάν τε ἀνώδυνοί εἰσι καὶ χαῦνοι, καλοῦσι δὲ μόνους
<br class="lb"/>τούτους οἰδήματα, νυνὶ μέντοι φαίνεται τοιούτων οἰδημάτων
<br class="lb"/>μνημονεύειν, ὅσα τε χρονίσαι δύναται καὶ καρηβαρίαν ἐργάσασθαι,
<br class="lb"/>τουτέστι τῆς κεφαλῆς. ὅτι μὲν οὖν ἐπὶ ταῖς
<br class="lb"/>διαφθοραῖς τῶν ἐμβρύων εἴωθε γίνεσθαι τοῦτο, τὸ φαινόμενον
<br class="lb"/>αὐτὸ μαρτυρεῖ. τίς δ’ ἐστὶν ἡ αἰτία τοῦ μᾶλλον τῶν
<br class="lb"/>ἄλλων τῆς κεφαλῆς μερῶν ὀδυνᾶσθαι τὸ βρέγμα πειρασθέντες


<a class="pb" href="#pb802" id="pb802">[p. 802]</a>


εὑρεῖν ἔνιοι τῶν ἐξηγησαμένων τὸ βιβλίον ἀλλήλοις
<br class="lb"/>διηνέχθησαν, ἔνιοι μὲν τὸ κατ’ ἴξιν, ὅπερ ἐστὶ τὸ κατ’ εὐθυωρίαν,
<br class="lb"/>αἰτιασάμενοι· τοῖς μὲν γὰρ κατ’ ὀσφύν τε καὶ
<br class="lb"/>ὅλως τὴν ῥάχιν ἐν πάθει τινὶ γενομένοις μορίοις ἐπὶ τὸν
<br class="lb"/>ὀπίσθιον ἐγκέφαλον ἀνήκειν φασὶ τὴν εὐθυωρίαν· τινὲς δὲ
<br class="lb"/>καὶ τῆς μήτρας αὐτῆς τοῖς μὲν τὰ ὄπισθεν πάσχουσι τὰ
<br class="lb"/>κατὰ τὸ ἰνίον φασὶ συμπάσχειν, τοῖς δὲ τὰ πρόσω τὰ
<br class="lb"/>κατὰ τὸ βρέγμα· τινὲς δὲ ἀποχωρήσαντες ἀπὸ τοῦ κατ’ εὐθυωρίαν,
<br class="lb"/>ὃ δὴ καὶ κατ’ ἔξιν ὁ Ἱπποκράτης ὀνομάζει, συμπάσχειν
<br class="lb"/>φασὶ τῇ μήτρᾳ τὸν ἐγκέφαλον, ὡς ἂν νευρώδει μορίῳ
<br class="lb"/>νεύρων ἀρχὴν ὄντα αὐτὸν καὶ διὰ τοῦτο γίνεσθαι τὰς
<br class="lb"/>καρηβαρίας, ἅτε δὴ πλείστου κατὰ τὸ βρέγμα κειμένου
<br class="lb"/>τοῦ ἐγκεφάλου, κατὰ τοῦτο διασημαίνειν μάλιστα τὴν ὀδύνην.
<br class="lb"/>ἔνιοι δὲ ἀσθενέστατον εἶναι τοῦτο τὸ μέρος τῆς κεφαλῆς
<br class="lb"/>εἰπόντες εἰκότως φασὶ μειζόνως τῶν ἄλλων αὐτὸ πάσχειν.
<br class="lb"/>ὅσοι μὲν γὰρ ἀπὸ τῶν μέσων τοῦ ἐγκεφάλου τῶν κατὰ τὸ
<br class="lb"/>βρέγμα ἐπὶ τὰς μήτρας νεῦρα πεφυκέναι λέγουσι, τούτων
<br class="lb"/>οὐδὲ μεμνῆσθαι καλὸν, ὥσπερ ἴσως οὐδὲ τῶν φασκόντων

﻿
<a class="pb" href="#pb803" id="pb803">[p. 803]</a>


διότι νευρώδης ἡ μήτρα, διὰ τοῦτο αὐτῇ συμπάσχει τῶν
<br class="lb"/>νευρῶν ἡ ἀρχή. πῶς γὰρ οὐκ ἂν ἐγγὺς μᾶλλον ὂν τὸ περιτόναιον
<br class="lb"/>καὶ τὰ ἔντερα καὶ ἡ γαστὴρ καὶ τὸ διάφραγμα
<br class="lb"/>συνεπάθησεν αὐτῇ, νευρώδη γε ὄντα καὶ αὐτά. τούτων δὲ
<br class="lb"/>ἔτι χείρους οἱ λέγοντες τοῖς ὄρχεσι τὸν ἐγκέφαλον συμπάσχειν,
<br class="lb"/>ἐπειδὴ καὶ αὐτοὶ τὴν αὐτὴν ἔχουσιν οὐσίαν ἐγκεφάλῳ
<br class="lb"/>καὶ διὰ τοῦτο καὶ τῇ μήτρᾳ, καὶ γὰρ καὶ ταύτην ὄρχεις
<br class="lb"/>ἔχειν. ἐὰν δὲ καὶ τῶν ἔτι φαυλοτέρων ἢ κατὰ τούτους
<br class="lb"/>μνημονεύω, τάχ’ ἄν τις ἐγκαλέσει μοι καὶ φήσει μηδ’ ὧν
<br class="lb"/>ὀλίγον ἔμπροσθεν ἔγραψα μεμνῆσθαί με. κάλλιον οὖν ἦν
<br class="lb"/>παρῃτημένον τὰς φλυαρίας αὐτῶν ἅπαξ μηδ’ ὅλως ἔτι μνημονεύειν
<br class="lb"/>ὧν εἰρήκασι. τῶν δὲ λεγόντων νευρώδη τὴν μήτραν
<br class="lb"/>εἶναι κατὰ μέν τι σημαινόμενον ἀληθῆ τὸν λόγον
<br class="lb"/>ἡγητέον εἶναι, καθ’ ἕτερον δὲ ψευδῆ. τρία γάρ ἐστι γένη
<br class="lb"/>σωμάτων ὁμοιομερῶν ἐν τοῖς ζώοις ἄναιμά τε καὶ ἀκοίλια
<br class="lb"/>φαινόμενα, τὰ μὲν ἐξ ὀστῶν, τὰ δ’ ἐξ ἐγκεφάλου καὶ νωτιαίου,


<a class="pb" href="#pb804" id="pb804">[p. 804]</a>


τὰ δὲ ἐκ μυῶν φυόμενα. ὀνομάζεται δὲ ὑπὸ μὲν
<br class="lb"/>Ἱπποκράτους τοὐπίπαν τὸ μὲν πρῶτον αὐτῶν εἰρημένον
<br class="lb"/>σύνδεσμος, τὸ δὲ δεύτερον νεῦρόν τε καὶ τόνος, τὸ δὲ τρίτον
<br class="lb"/>τένων. ἔνιοι δὲ νεῦρα πάντα καλέσαντες δι’ ἣν εἶπον
<br class="lb"/>ὁμοιότητα τὸ μὲν πρῶτον αὐτῶν γένος συνδετικὸν εἶναί
<br class="lb"/>φασι, τὸ δὲ δεύτερον αἰσθητικόν τε καὶ προαιρετικὸν, τὸ
<br class="lb"/>δὲ τρίτον ἀπονεύρωσιν ὀνομάζουσιν. ἀλλ’ οὐδ’ ἐξ ἑνὸς τῶν
<br class="lb"/>τριῶν τούτων γενῶν ἡ μήτρα μετέχει νεύρων πολλῶν. ἐπεὶ
<br class="lb"/>δ’ ἔκτασίν τε καὶ συστολὴν ἄχρι πλείστου τὸ σῶμα αὐτῆς
<br class="lb"/>φαίνεται ποιούμενον, ὃ μήτε τοῖς σαρκώδεσι μήτε τοῖς
<br class="lb"/>πιμελώδεσι μορίοις ὑπάρχει, κατὰ τοσοῦτον νευρώδη προσαγορευόμενον
<br class="lb"/>αὐτὴν ἀπό τινος ὁμοιότητος, <span class="milestone">358</span>κᾀνταῦθα
<br class="lb"/>παράγωγον ὄνομα τῶν νεύρων ποιησάμενοι, καθάπερ ἀμέλει
<br class="lb"/>καὶ τὴν κύστιν οὕτω προσαγορεύειν εἰώθασι καὶ τἄλλα πάντα
<br class="lb"/>τὰ λευκὰ καὶ ἄναιμα κατὰ τὴν οὐσίαν, ὅταν ἐκτείνεσθαί τε
<br class="lb"/>μέχρι πλείστου καὶ πάλιν εἰς ἑαυτὰ συνιζάνειν φαίνηται.
<br class="lb"/>κατὰ τοῦτο γοῦν αὐτὸ καὶ τὴν τοῦ καλουμένου καυλοῦ φύσιν


<a class="pb" href="#pb805" id="pb805">[p. 805]</a>


ἐν τοῖς τῶν ἀῤῥένων αἰδοίοις νευρώδη φασὶν εἶναι καὶ
<br class="lb"/>τῆς μήτρας τὸν τράχηλον. εἰσὶ δ’ οἳ καὶ σηραγγῶδές τε
<br class="lb"/>νεῦρον ὀνομάζουσι τὸν καυλὸν τοῦ αἰδοίου καὶ δι’ ἐκεῖνον
<br class="lb"/>καὶ ὅλον αὐτὸ νευρῶδες καλοῦσι. κᾄπειτα ἐπιλαβόμενοι
<br class="lb"/>τῆς ὁμοιότητος οὐ κατὰ τὴν δύναμιν τῶν ὄντως νεύρων,
<br class="lb"/>ἀλλὰ κατὰ τὴν σωματικὴν οὐσίαν αὐτῆς οὔσης ζητοῦσι
<br class="lb"/>διὰ τί συμπαθείας οὐ φέρει μεγάλας ταῖς τῶν νεύρων ἀρχαῖς
<br class="lb"/>ὁ καυλός. ἀρχὰς δὲ δηλονότι νεύρων ἐγκέφαλόν τε καὶ
<br class="lb"/>νωτιαῖον λέγω, καὶ κατὰ τὴν μήτραν τοίνυν ἐμφύεται μέν
<br class="lb"/>τινα νεῦρα πάντως, ἢ οὐκ ἂν ᾐσθάνετο. μικρὰ δ’ ἐστὶ
<br class="lb"/>πάνυ ταῦτα παραβαλλόμενα τῷ μεγέθει τοῦ μορίου καὶ διὰ
<br class="lb"/>τοῦτο ζητήσεως οὐ μικρᾶς ἐστιν ἄξιον, ἐάν τις θέλῃ φυσιολογεῖν
<br class="lb"/>τὰ τοιαῦτα. τί δή ποτε ἔνιαι τῶν ὑστερικῶν ὀνομαζομένων
<br class="lb"/>γυναικῶν συνολκαῖς καὶ τάσεσι σπασμῷ παραπλησίαις
<br class="lb"/>ἁλίσκονται. ἀλλ’ ἐπὶ τε φλεγμαινούσης μήτρας οὐ
<br class="lb"/>πάνυ τι φαίνεται τοῦτο γινόμενον, ὥσπερ οἱ πυρετοὶ πάνυ
<br class="lb"/>σφοδροὶ καὶ θερμοὶ, δι’ οὓς ἡ γλῶσσα γίνεται λιγνυώδης,


<a class="pb" href="#pb806" id="pb806">[p. 806]</a>


ὡς αὐτὸς ἑξῆς ἐρεῖ κατὰ τοῦτο τὸ βιβλίον. ἐχρῆν οὖν καὶ
<br class="lb"/>ταῦτα ζητῆσαι πρῶτον, ὅσοι περὶ συμπαθείας τι τῆς κεφαλῆς
<br class="lb"/>ἣν πρὸς τὴν μήτραν ἴσχει λέγειν ἐπιχειροῦσιν· ὅτι μὲν
<br class="lb"/>γὰρ θερμοὺς καὶ σφοδροὺς ἐπιφέρει πυρετοὺς οἱ τοῖς ἔργοις
<br class="lb"/>ὁμιλήσαντες ἴσασιν, οὐχ ὡς οἵ γ’ ἐν Ἀλεξανδρείᾳ σοφιστεύσαντες,
<br class="lb"/>ὑφ’ ὧν ἐπληρώθη μάλιστα μακρῶν καὶ ψευδῶν
<br class="lb"/>λόγων τὰ βιβλία, τοῖς ἐξ ἀγέλης ἥκουσι τοὐπίπαν ὁμιλοῦσι
<br class="lb"/>μειρακίοις, μήθ’ ἑορακόσιν ἀῤῥώστους μήτ’ αὐτοὶ
<br class="lb"/>τετριμμένοι περὶ τοῦτο. πάνυ γὰρ ἠμέληται τοῖς ἐκεῖ πᾶσιν
<br class="lb"/>ἀνθρώποις τὰ κατὰ δίαιταν. ὅσοι τοίνυν ἑοράκασιν
<br class="lb"/>ἐπὶ μήτρᾳ φλεγμαινούσῃ νοσούσας γυναῖκας, ἴσασιν ὅπως
<br class="lb"/>θερμοὶ καὶ σφοδροὶ πυρετοὶ καταλαμβάνοντες ὅλον τὸ σῶμα
<br class="lb"/>διακαίονται τὴν κεφαλὴν ὁμοίως τοῖς καὶ χωρὶς τοῦ παθεῖν
<br class="lb"/>τι τὴν μήτραν τοιούτοις γινομένοις. ἀλλὰ κᾂν μὴ πυρέττον
<br class="lb"/>ἐπιδήλως, αἷς ἐπέσχηται τὰ καταμήνια, κίνδυνός ἐστιν
<br class="lb"/>ἐν <span class="milestone">444</span>τάχει πυρέξαι, καὶ ταύταις ἡ κεφαλὴ βαρεῖα καὶ
<br class="lb"/>πλήρης ἀτμῶν τε καὶ θερμῶν χυμῶν γίνεται καὶ διὰ τοῦτο


<a class="pb" href="#pb807" id="pb807">[p. 807]</a>


αὐτῶν ἔνιαι κωματώδεις εἰσὶν, εἴτε πυρέξουσιν εἴτε μή.
<br class="lb"/>ταῦτα μὲν οὕτω φαίνεται γινόμενα. τίς δ’ ἐστὶν αἰτία δι’
<br class="lb"/>ἣν ἐπὶ ταῖς τοιαύταις διαθέσεσι τῆς ὑστέρας ἡ κεφαλὴ
<br class="lb"/>πληροῦται μετὰ ταῦτα ἐχρῆν ζητεῖν, εὐχόμενον μὲν εὑρεῖν,
<br class="lb"/>εἰ δὲ μὴ, ἀλλὰ τό γε φαινόμενον ἐκ τῆς ἐμπειρίας φυλάττοντά
<br class="lb"/>τε καὶ μεμνημένον. ἐπιχειρήσομεν οὖν ἡμεῖς εἰπεῖν
<br class="lb"/>τινὰς περὶ τῶν οὕτως φαινομένων αἰτίας, ἐντεῦθεν
<br class="lb"/>ἀρξάμενοι. τῶν κατὰ τὸ σῶμα ἁπάντων μορίων πλείστας
<br class="lb"/>τε καὶ μεγίστας φλέβας ἔχουσιν αἱ μῆτραι, καὶ ὅταν γε κακοπραγῶσιν
<br class="lb"/>ἐξ ἐπισχέσεως καταμηνίων ἢ λοχείων ἢ διά
<br class="lb"/>τινα φλεγμονὴν ὁπωσοῦν γινομένην, ἀναγκαῖον αὐτὰς αἵματος
<br class="lb"/>ἐμπίπλασθαι, κᾂν ἐπ’ αὐτῷ σηπομένῳ πυρετὸς ἀνάπτηται,
<br class="lb"/>ἀπὸ τῆς <span class="milestone">359</span>ἰδέας τῶν συνόχων ἀναγκαῖον
<br class="lb"/>αὐτὸν γενέσθαι. δέδεικται γὰρ ἐφ’ αἵματι σηπομένῳ τοὺς
<br class="lb"/>τοιούτους ἀνάπτεσθαι πυρετοὺς, ἀτμῶν θερμῶν πλῆθος
<br class="lb"/>οὐκ ὀλίγον ἀναπέμποντας ἐπὶ τὴν κεφαλήν. ὅτι δὲ ὑφ’ ἧς

﻿
<a class="pb" href="#pb808" id="pb808">[p. 808]</a>


ἂν αἰτίας ἡ κεφαλὴ πληρωθῇ τοιούτων ἀτμῶν, αἱ καρηβαρίαι
<br class="lb"/>μάλιστα κατὰ τὸ βρέγμα φαίνονται, λυποῦσαι τὸν
<br class="lb"/>ἄνθρωπον, οἶς τῶν ἔργων τῆς τέχνης φροντὶς ἐγένετο, φθάνουσι
<br class="lb"/>γινώσκοντες πρὶν παρ’ ἡμῶν ἀκοῦσαι. ἀλλὰ τίς ἡ
<br class="lb"/>αἰτία τοῦ συμβαίνοντος ἴσως ἀκοῦσαι ποθήσεις· ἐρῶ τοίνυν
<br class="lb"/>γέ σοι τήν γέ μοι δοκοῦσαν εἶναι πιθανωτάτην καὶ
<br class="lb"/>ταύτην οὐ μίαν, ἀλλὰ πλείους. πρῶτον μὲν γὰρ, ὅτι τοὺς
<br class="lb"/>εἰρημένους θερμοὺς ἀτμοὺς εὔλογόν ἐστι διὰ τῶν ἀρτηριῶν
<br class="lb"/>ἐπὶ τὴν κεφαλὴν ἀναφέρεσθαι καὶ ταύτας ἐστὶν ἰδεῖν κατ’
<br class="lb"/>εὐθὺ τοῦ βρέγματος ἀνερχομένας ἐκ τοῦ τραχήλου τῆς καλουμένης
<br class="lb"/>χοάνης ἑκατέρωθεν. ἔπειτα δ’ ὅτι καὶ διαπνεῖσθαι
<br class="lb"/>καθ’ ὅλον τὸν τῆς ὑγείας χρόνον εἴθισται τὰ λεπτὰ
<br class="lb"/>καὶ ἀτμώδη τῶν τοῦ ἐγκεφάλου περιττωμάτων κατὰ τὸ βρέγμα
<br class="lb"/>μάλιστα· καὶ γὰρ κατὰ τοῦτο ἀραιόταταί εἰσιν αἱ ῥαφαὶ
<br class="lb"/>καὶ τὸ κράνιον αὐτὸ λεπτότατόν τε καὶ σηραγγωδέστατον,
<br class="lb"/>ἔτι τε πρὸς τούτοις αἰσθητικὰ σώματα κατὰ τὰς ῥαφάς
<br class="lb"/>ἐστι πλείω· καὶ γὰρ ὑμένες τινὲς συνάπτουσι τὴν παχεῖαν
<br class="lb"/>μήνιγγα τῷ περικρανίῳ καὶ πλῆθος ἀγγείων λεπτῶν


<a class="pb" href="#pb809" id="pb809">[p. 809]</a>


διεξέρχεται. τῶν δ’ ἴσων κατὰ τὸ μέγεθος παθημάτων μᾶλλον
<br class="lb"/>αἰσθάνονται τὰ αἰσθητικώτερα φύσει, τὰ δὲ μᾶλλον
<br class="lb"/>αἰσθανόμενα μᾶλλον ὑπὸ τῶν ὀδυνηρῶν αἰτίων ἀνιᾶται.
<br class="lb"/>διὰ ταῦτα μὲν δὴ κατὰ τὸ βρέγμα εἰσὶν αἱ ὀδύναι. καταλείπεται
<br class="lb"/>δὴ τὴν αἰτίαν εὑρεῖν, δι’ ἣν ἐν ὀκτὼ ἢ δέκα μησὶν
<br class="lb"/>ἐς ἰσχίον τελευτᾷ, τουτέστι κατασκήπτει τὸ νόσημα
<br class="lb"/>ταῖς οὕτως ἐχούσαις. ἐπεὶ δὲ ἀξιοῦσιν ἔνιοι οὐκ ἐν ὀκτὼ
<br class="lb"/>καὶ δέκα μησὶν, ἀλλ’ ἐν ὀγδόῳ ἢ δεκάτῳ, καὶ φασὶν ἐν πολλοῖς
<br class="lb"/>τῶν ἀντιγράφων εὑρίσκεσθαι καὶ μάλιστα τῶν παλαιοτάτων
<br class="lb"/>τὸ στοιχεῖον τὸ η΄ καὶ πάλιν τὸ ι΄ στοιχεῖον, η΄ μὲν
<br class="lb"/>ἀντὶ τῶν ὀκτὼ γεγραμμένον, ι΄ δὲ ἀντὶ τῶν δέκα, προσεπισκέψωμεν
<br class="lb"/>καὶ τὴν ἐν τούτοις διαφοράν. ἐὰν μὲν γὰρ ἐν
<br class="lb"/>ὀκτὼ ἢ δέκα μησὶ λέγωμεν ἐς ἰσχίον τελευτᾶν, ἀπὸ τῆς
<br class="lb"/>ἀμβλώσεως, οὐκ ἀπὸ τῆς συλλήψεως ἀριθμήσομεν· ἐὰν δὲ
<br class="lb"/>ἐν ὀγδόῳ ἢ δεκάτῳ μηνὶ, τὸν ἀπὸ τῆς συλλήψεως οὕτω
<br class="lb"/>χρόνον δηλοῦσθαι φήσομεν. ἐμοὶ δ’ οὐκ ἀδύνατον τοῦτο
<br class="lb"/>φαίνεται καθ’ ἑκατέραν τῶν λέξεων ἑκατέρως ἀκούειν καὶ
<br class="lb"/>χρὴ τοῦ λεγομένου τὴν κρίσιν ἐπὶ τῇ πείρᾳ τίθεσθαι,


<a class="pb" href="#pb810" id="pb810">[p. 810]</a>


καθάπερ ἐγὼ διὰ παντὸς ἐπὶ πάντων τε τῶν τοιούτων
<br class="lb"/>ἐποίησα καὶ τοῦδε τοῦ νῦν εἰρημένου. καί μοι παραφυλάττοντί
<br class="lb"/>ποτε ἐν μ΄ ἡμέραις, ἐνίοτε δ’ ἐν δύο μησὶν ἢ
<br class="lb"/>τέτταρσιν ἐφάνη τελευτῆσαν τὸ νόσημα, τισὶ δὲ καὶ μέχρι
<br class="lb"/>πλειόνων ἐξετάθη, καί τινες ὄντως ἐς ὄγδοον ἦλθον
<br class="lb"/>μῆνα καὶ ἄλλαι τινὲς ἐς δέκατον. ἐθεασάμην δὲ καὶ τὴν
<br class="lb"/>εἰς ἰσχίον ἐκ μήτρας ἀπόστασιν, ἀλλ’ οὐκ ἐπὶ πολλῶν, καίτοι
<br class="lb"/>πολλὰς ἐφ’ ὑστέρᾳ κακοπραγούσῃ χρονίως πασχούσας
<br class="lb"/>εἶδον. ὀκνηρῶς οὖν εἶχον ζητεῖν τὴν αἰτίαν οὗ μήπω τὴν
<br class="lb"/>ὕπαρξιν εὗρον ἀληθευομένην. ὁ γὰρ Ἀριστοτέλης ἀξιοῖ
<br class="lb"/>προεγνωσμένου βεβαίως τοῦ ὅτι, ζητεῖσθαι χρῆν τὸ διότι.
<br class="lb"/>πρὶν δ’ ὅτι γίνεται βεβαίως μαθεῖν, εἴ τις ζητοίη τὸ
<br class="lb"/>διότι, φανερός ἐστιν ἀδολεσχεῖν τε καὶ ληρεῖν προῃρημένος,
<br class="lb"/>οὐ τἀληθὲς εὑρεῖν ὀρεγόμενος. οἱ γοῦν ἐπιχειρήσαντες εἰπεῖν
<br class="lb"/>καὶ τοῦδε τὴν <span class="milestone">360</span>αἰτίαν τοιαῦτα λέγουσιν. ὅσοι
<br class="lb"/>μὲν γὰρ ἀπὸ τοῦ τῆς ἀμβλώσεως χρόνου εἰς ὀκτὼ ἢ δέκα


<a class="pb" href="#pb811" id="pb811">[p. 811]</a>


μῆνας ἀριθμεῖν ἀξιοῦσι, τὴν ὑστέραν φασὶν εἰθίσθαι κακοπαθεῖν
<br class="lb"/>ἐν δυσὶ τούτοις χρόνοις, ὀγδόῳ καὶ δεκάτῳ μηνί.
<br class="lb"/>κατὰ μὲν γὰρ τὸν ὄγδοον μῆνα στρέφεσθαι τὸ ἔμβρυον,
<br class="lb"/>ἀποκυίσκεσθαι δ’ ἐν τῷ δεκάτῳ. καὶ νῦν οὖν ταῖς αὐταῖς
<br class="lb"/>προθεσμίαις τὴν τῶν λυπούντων ἀπόκρισιν ποιεῖσθαι δι’
<br class="lb"/>ἀποσκήμματα εἰς χωρίον πλησίον τε κείμενον καὶ δέξασθαι
<br class="lb"/>τὰ πεμπόμενα δυνάμενον. ὅσοι δ’ ἀπὸ τοῦ τῆς συλλήψεως
<br class="lb"/>χρόνου κελεύουσιν ἀριθμεῖν, εὐλογώτερον εἶναί φασιν, ὡς εἰ
<br class="lb"/>καὶ μηδεμία μεταξὺ φθορὰ περὶ τὸ ἔμβρυον ἐγεγόνει, νεωτέραν
<br class="lb"/>δ’ ἄν τινα κίνησιν ἡ μήτρα περὶ αὐτὸ κατὰ τοὺς
<br class="lb"/>χρόνους τούτους ἔσχεν ἢ στρεφόμενον ἢ ἐκκρινόμενον, οὕτω
<br class="lb"/>καὶ νῦν ἴσχειν. ἑκάτεροι δ’ ἁμαρτάνουσι τὰς κινήσεις
<br class="lb"/>τοῦ ἐμβρύου ταῖς ὑστέραις ἀνατιθέντες. εἴτε γὰρ
<br class="lb"/>στρέφεται κατὰ τὸν ὄγδοον μῆνα, πάντως δήπου τὴν κίνησιν
<br class="lb"/>ταύτην ἔξ ἑαυτοῦ ποιεῖται, τήν τ’ ἀποκύησιν, ὅταν κινούμενον
<br class="lb"/>ἰσχυρότερον ἀποῤῥήξῃ τινὰ τῶν περιεχόντων ὑμένων,
<br class="lb"/>λαμβάνει, τοῦτο γὰρ κᾀν τῷ περὶ παιδίων φύσεως
<br class="lb"/>εἴρηται κατὰ τήνδε τὴν λέξιν· Ὅταν δὲ τῇ γυναικὶ ὁ τόκος


<a class="pb" href="#pb812" id="pb812">[p. 812]</a>


παραγίνηται, συμβαίνει τότε τῷ παιδίῳ κινουμένῳ καὶ
<br class="lb"/>ἀσκαρίζοντι καὶ χερσὶ καὶ ποσὶ ῥῆξαί τινα τῶν ὑμένων
<br class="lb"/>τῶν ἐσωτάτω. ῥαγέντος ἑνὸς οἱ λοιποὶ ἀκινδυνοτέρην δύναμιν
<br class="lb"/>ἔχουσι καὶ ῥήγνυται πρῶτος μὲν ὁ ἐκείνου ἐχόμενος,
<br class="lb"/>ἔπειτα ὁ ὕστατος. ὅταν οὖν μηκέτι ἐν τῇ μήτρᾳ περιέχηται
<br class="lb"/>τὸ παιδίον ἀμβλωθὲν, οὐδὲ τὰς κινήσεις αὐτοῦ σώζεσθαι
<br class="lb"/>δυνατόν ἐστιν. ὁμοίως δὲ τούτοις εἰσὶν ἀπίθανοι καὶ
<br class="lb"/>ὅσοι φασὶ τὸν ἕβδομον μῆνα καὶ τὸν ἔνατον τὰς ἀποκυήσεις
<br class="lb"/>τῶν ἐμβρύων ἔχειν. τὸν δὲ ὄγδοον καὶ δέκατον τὰς παρὰ
<br class="lb"/>φύσιν ἀποστάσεις ὑστεριζούσας ἑνὶ μηνὶ τῶν κατὰ φύσιν,
<br class="lb"/>ὅπερ κατὰ τὸ δεύτερον τῶν ἐπιδημιῶν εἰρῆσθαί φασι, κατ’
<br class="lb"/>ἐκείνην τὴν λέξιν, ἐν ᾖ φησι, τῇ ὑστεραίῃ, ὡσανεὶ τῷ
<br class="lb"/>ὑστέρῳ χρόνῳ ἢ μηνί. προεξηγησάμεθα δὲ τοῦτο κατ’
<br class="lb"/>ἐκεῖνο τὸ βιβλίον, ἐγὼ δὲ εἰ λεγόμενον αὐτὸ πρότερον ἑοράκειν
<br class="lb"/>οὕτως ἔχον, ἐζήτουν ἂν αὐτοῦ φιλοπονώτερον τὴν
<br class="lb"/>αἰτίαν. ἐπεὶ δ’ ἐν πολλαῖς χρόνων προθεσμίαις ἐθεασάμην
<br class="lb"/>τὰ τῆς ὑστέρας πάθη κρινόμενα καὶ συμφωνοῦντά γε ταῖς
<br class="lb"/>τῶν κρισίμων ἡμερῶν περιόδοις, ἃς αὐτὰς ἐδίδαξεν ἐν προγνωστικῷ,

﻿
<a class="pb" href="#pb813" id="pb813">[p. 813]</a>


καταλείπω τὴν ζήτησιν τῆς αἰτίας, οὔτε διὰ
<br class="lb"/>παντὸς ὁρῶν τὸ εἰρημένον οὕτως ἔχον οὔθ’ ὡς πολύ. τεθεαμένον
<br class="lb"/>δ’ ἴσως κατὰ τύχην ἐπὶ δυοῖν ἢ τριῶν γυναικῶν
<br class="lb"/>τὸν ταῦτα γράψαντα συμβὰν οὕτως, εἴθ’ ὁ Ἱπποκράτης
<br class="lb"/>αὐτός ἐστιν εἴτε Θέσσαλος εἴτ’ ἄλλος τις, ἀποφήνασθαι
<br class="lb"/>προπετέστερον ἡγοῦμαι καθολικὴν ἀπόφασιν ἐπὶ πράγματι
<br class="lb"/>μήτε διὰ παντὸς, ὡς ἔφην, μήτε πολλάκις γινομένῳ. ταῦτα
<br class="lb"/>μὲν οὖν ἡμῖν τέλος ἐχέτω. μνημονεύσωμεν δὲ τῶν προθέντων
<br class="lb"/>ἐν τῇ γραφῇ τὸν καὶ σύνδεσμον ἐν τῷ μεταξὺ τοῦτο,
<br class="lb"/>ἐς καρηβαρίην τρέπεται καὶ τοῦ κατὰ τὸ βρέγμα ὀδύναι
<br class="lb"/>καὶ ποιήσωμεν ὅλην τὴν γραφὴν τοιάνδε· ὅσῃσιν ἀπὸ φθορῆς
<br class="lb"/>περὶ ὑστέρην καὶ οἰδημάτων ἐς καρηβαρίην <span class="milestone">445</span>
<br class="lb"/>τρέπεται καὶ κατὰ τὸ βρέγμα ὀδύναι καὶ ὅσαι ἄλλαι ἀπὸ
<br class="lb"/>ὑστερέων, ταύτῃσιν ἐν ὀκτὼ ἢ δέκα μησὶν ἐς ἰσχίον τελευτᾷ.
<br class="lb"/>ἰατρικὸν γάρ τινα διορισμὸν εἰς πρόγνωσιν χρήσιμον, οὐκ
<br class="lb"/>αἰτιολογικὸν ἐπεισάγουσι τῷ πρόσθεν λόγῳ τοιαύτην ἀξιοῦντες
<br class="lb"/>εἶναι τὴν διάνοιαν. ὅσαις γυναιξὶν <span class="milestone">361</span>οἰδημάτων


<a class="pb" href="#pb814" id="pb814">[p. 814]</a>


ἐν ταῖς μήτραις, ἐπ’ ἀμβλώσει γινομένων, ἐς καρηβαρίαν
<br class="lb"/>τρέπεται καὶ κατὰ τὸ βρέγμα αὐταῖς ὀδύναι γίνονται ταύταις
<br class="lb"/>ἐν ὀκτὼ ἢ δέκα μησὶν ἐς ἰσχίον μετάστασίς ἐστι τῶν
<br class="lb"/>τὰς μήτρας λυπούντων, ὡς οὔτε πάντων τῶν κατὰ τὰς
<br class="lb"/>ὑστέρας οἰδημάτων καὶ τὸ βρέγμα τὰς ὀδύνας ἐργαζομένων
<br class="lb"/>οὔτε πάντων ἐς ἰσχίον κατασκηπτόντων, ἀλλ’ ἐκείνων μόνον
<br class="lb"/>ὅσα κατὰ τὸ βρέγμα ποιεῖται τὰς ὀδύνας. ἀλλ’ οὐδὲ τοῦτο
<br class="lb"/>παραφυλάξας εὗρον οὕτω γινόμενον, οὐ μὴν οὐδ’ αὐτοί τινα
<br class="lb"/>λόγον αὐτοῦ λέγουσι. διὰ τί γὰρ ἐκεῖνα μόνα τῶν κατὰ
<br class="lb"/>τὰς μήτρας οἰδημάτων ἐς ἰσχίον ἀποσκήπτειν ἀξιοῦσιν ὅσα
<br class="lb"/>κατὰ τὸ βρέγμα τὰς ὀδύνας ἐποιήσατο, λέγειν οὐκ ἔχουσιν.
<br class="lb"/>οὐδ’ ἡμεῖς οὖν αὐτοῖς πιστεύσομεν, ὡς ἂν μήτε δι’ ἐμπειρίας
<br class="lb"/>εἰληφότες τοῦ λόγου τὴν πίστιν μήτ’ ἐκ τῆς τοῦ πράγματος
<br class="lb"/>φύσεως ἐνδεικτικῶς. εὔδηλον δ’ ὅτι καὶ τὴν λέξιν
<br class="lb"/>ἐκείνην, καθ’ ἣν καὶ ἄλλαι ἀπὸ ὑστερέων ὁ Ἱπποκράτης
<br class="lb"/>ἔγραψεν, ἐξηγοῦνται διττῶς. ἔνιοι μὲν ἐπὶ τὰς ἐν τῇ μήτρᾳ
<br class="lb"/>διαθέσεις ἀναφέροντες τὸν λόγον, ὡς οὐδὲν ἧττον, ἁπασῶν


<a class="pb" href="#pb815" id="pb815">[p. 815]</a>


αὐτῶν, τῆς προειρημένης τὰς καρηβαρίας τε καὶ κατὰ
<br class="lb"/>τὸ βρέγμα μάλιστα γινομένας ὀδύνας ἑπομένας ἐχουσῶν.
<br class="lb"/>ἔνιοι δ’ ἐπὶ τὰς τῆς κεφαλῆς διαθέσεις ἀναφέρουσι τὸν λόγον,
<br class="lb"/>ὡς εἰ καὶ οὕτως ἔγραψεν. ὅσαις ἀπὸ φθορῆς καὶ οἰδημάτων
<br class="lb"/>ἐς καρηβαρίαν τρέπεται, κατὰ τὸ βρέγμα εἰσὶν
<br class="lb"/>ὀδύναι καὶ ἄλλαι δὲ τῆς κεφαλῆς διαθέσεις αἱ ἀπὸ ὑστερῶν
<br class="lb"/>γινόμεναι κατὰ τὸ βρέγμα μάλιστα διασημαίνουσιν.
<br class="lb"/>ἄλλας διαθέσεις ἀκούσωμεν τὰς ἀναλόγους τῇ καρηβαρίᾳ,
<br class="lb"/>καλοῦσι δὲ τὰς μέν τινας αὐτῶν κεφαλαίας, τὰς δὲ ἡμικρανίας,
<br class="lb"/>τὰς δὲ κεφαλαλγίας ἁπλῶς.
</p>
                    </section>
                    <section id="body-1-3-1-4" class="div textpart section level5">
                      <blockquote class="quote lemma">Οἱ φοξοὶ οἱ μὲν κρατεραύχενες ἰσχυροὶ καὶ τἄλλα καὶ τοῖσιν
<br class="lb"/>ὀστέοισιν, οἱ δὲ κεφαλαλγέες καὶ ὠτόῤῥυτοι, τουτέοισι
<br class="lb"/>ὑπερῶαι κοῖλαι καὶ ὀδόντες παρηλλαγμένοι.</blockquote>
                      <a class="pb" href="#pb816" id="pb816">[p. 816]</a>
                      <p class="p autofirst">Κᾀνταῦθα πάλιν οὐδὲν διαφέρει πότερα κρατεραύχενες
<br class="lb"/>ἐν πέντε συλλαβαῖς ἢ κρατραύχενες ἐν τέτρασί τις γράψειε.
<br class="lb"/>τοὺς γὰρ κρατεροὺς ἔχοντας τοὺς αὐχένας, ὅπερ ἐστὶν
<br class="lb"/>ἰσχυροὺς, ἑκατέρα τῶν φωνῶν σημαίνει. τὸ μέντοι μακραύχενες,
<br class="lb"/>ὅπερ ἔνιοι γράφουσι τὴν παλαιὰν ὑπαλλάττοντες
<br class="lb"/>γραφὴν, οὐ ταὐτὸν δηλοῖ. κρατερὸς μὲν γὰρ αὐχὴν ὁ ἰσχυρὸς
<br class="lb"/>ὀνομάζεται, διὰ σκληρότητα καὶ μέγεθος ὀστῶν τοιοῦτος
<br class="lb"/>γινόμενος τοὐπίπαν. οὕτως δ’ ἔχουσι καὶ οἱ περικείμενοι
<br class="lb"/>τοῖς ὀστέοις μύες τε καὶ τένοντες καὶ σύνδεσμοι. μακροὶ δ’
<br class="lb"/>αὐχένες οὐχ ὅπως ἐν ἀρετῆς μέρει γίνονται, ἀλλὰ καὶ
<br class="lb"/>μοχθηροὶ τοὐπίπαν εἰσὶ, παραπλησίως τῷ στενῷ καὶ μακρῷ
<br class="lb"/>θώρακι. καὶ <span class="milestone">362</span>γὰρ καὶ τοῦτον εὐρὺν εἶναι προσῆκεν,
<br class="lb"/>οὐ πλατὺν μόνον ἢ μακρόν. εὐρὺς δ’ ἐν τῇ κατὰ βάθος
<br class="lb"/>τε καὶ πλάτος διαστάσει καὶ θώραξ καὶ αὐχὴν καὶ πᾶν
<br class="lb"/>ὁτιοῦν ἄλλο γίνεται μόριον, ὅταν ἀνάλογον ἀλλήλοις αὐξηθῇ
<br class="lb"/>ταῦτα. πάντως δ’ ἐπ’ αὐτῶν ἐστι καὶ τὸ μῆκος, ἤτοι μεῖζον
<br class="lb"/>ἢ ἴσον γε τοῖς συμμέτρως ἔχουσιν. ὁ μὲν οὖν θώραξ
<br class="lb"/>τῶν ἐντυγχανόντων ἡμῖν ἀνθρώπων οὐ φαίνεται, πρὶν γυμνωθῆναι


<a class="pb" href="#pb817" id="pb817">[p. 817]</a>


τὸ σῶμα. τὴν δὲ κεφαλὴν εὐθέως ὁρῶμέν τε
<br class="lb"/>καὶ γνωρίζομεν ὅ τί περ ἂν ἔχῃ κατά τε τὴν διάπλασιν
<br class="lb"/>καὶ τὸ μέγεθος σφάλμα· κατὰ μὲν τὸ μέγεθος, εἴτε σμικροτέρα
<br class="lb"/>τοῦ προσήκοντος ἢ μείζων γεγονυῖα, κατὰ δὲ τὴν
<br class="lb"/>διάπλασιν ἢ ἀκριβῶς στρογγύλην, τήν τε κατὰ μέτωπον
<br class="lb"/>ἐξοχὴν καὶ τὴν κατὰ τὸ ἰνίον ἀπολωλεκυῖα τελέως, ἢ φοξὴ
<br class="lb"/>προμηκεστέρας τοῦ δέοντος ἔχουσα τὰς ἐξοχὰς, ἤτοι γ’ ἀμφοτέρας
<br class="lb"/>ἢ τὴν ἑτέραν ἢ μίαν ἔχουσα μόνην, ἀπολωλεκυῖα
<br class="lb"/>δὲ τὴν ἑτέραν. ἐπὶ μὲν οὖν τῆς μείζονός τε καὶ φοξῆς
<br class="lb"/>ἐπισκέπτεσθαι προσήκει τό τε ποσὸν τῆς ὑπεροχῆς καὶ τὴν
<br class="lb"/>τοῦ αὐχένος ὑπεροχὴν, εἰς τὸ διαγνῶναι πότερον ἄμεινον
<br class="lb"/>αὐτοῖς ἢ χεῖρον ἡ κεφαλὴ κατεσκεύασται. δέδεικται γὰρ
<br class="lb"/>ἐν τοῖς ὑγιεινοῖς ὑπομνήμασιν οὐ μικρὰ χρεία γινομένη
<br class="lb"/>τοῖς ἰατροῖς ἔκ τε τοιαύτης γνώσεως εἰς φυλακὴν τῆς τοῦ
<br class="lb"/>μέρους ὑγείας καὶ τὴν ἐσομένην ἐπανόρθωσιν, εἰ φθάσειέ
<br class="lb"/>ποτε μαθεῖν. ἐπὶ δὲ τῆς ἐναργῶς μικρᾶς ἐγνωκέναι μὲν
<br class="lb"/>χρὴ τὴν σμικρότητα, προσεπισκέπτεσθαι δὲ ἐκ περιουσίας
<br class="lb"/>καὶ τὰ κατὰ τὸν τράχηλον. ἐπειδὴ στελέχει παραπλησίως

﻿
<a class="pb" href="#pb818" id="pb818">[p. 818]</a>


ἡ ῥάχις ὡς ἐκ ῥιζώσεως πέφυκε τῆς κεφαλῆς. ἔμαθες γὰρ
<br class="lb"/>ἐξ ἐγκεφάλου τῷ νωτιαίῳ μυελῷ τήν τε τῆς γενέσεως ἀρχὴν
<br class="lb"/>εἶναι καὶ τὴν τῶν δυνάμεων χορηγίαν. περιέχουσι δὲ
<br class="lb"/>τοῦτον οἱ σπόνδυλοι λεπτὸν μὲν ὄντα μικροὶ, παχὺν δὲ
<br class="lb"/>γενόμενον εὐρεῖς. ὥσπερ οὖν ὁ μέγας μὲν θώραξ εὐρυχωρίαν
<br class="lb"/>τε μεγάλην ἔνδοθεν ἔχει, καθ’ ἣν ἄθλιπτα καὶ μεγάλα δύο
<br class="lb"/>σπλάγχνα περιέχεται πνεύμων καὶ καρδία. ὁ δὲ σμικρὸς
<br class="lb"/>ἀνάλογον αὐτῷ καὶ ταῦτα ἔχει σμικρά τε καὶ στενοχωρούμενα.
<br class="lb"/>κατὰ τὸν αὐτὸν τρόπον ἡ κεφαλὴ καὶ ἡ ῥάχις ἀνάλογον
<br class="lb"/>ἑαυταῖς ἔχουσιν ἐγκέφαλόν τε καὶ νωτιαῖον. ὅταν μὲν
<br class="lb"/>εἰς μέγεθος ἐπιδῶσιν, αὐτούς τε μεγάλους εὐρείας τε τὰς
<br class="lb"/>τοῦ πνεύματος χώρας ἐν αὐτοῖς ποιοῦσιν, αἱ δὲ σμικραὶ
<br class="lb"/>τἀναντία. φαίνεται δὲ καὶ τὰ τῆς διανοίας βεβλαμμένα
<br class="lb"/>τοῖς ἐναργῶς ἔχουσιν, ἤτοι πάνυ μεγάλας ἢ πάνυ σμικρὰς
<br class="lb"/>τὰς κεφαλάς. ἀλλ’ αἱ μὲν σμικραὶ μοχθηραὶ διὰ παντός,
<br class="lb"/>αἱ δὲ μεγάλαι γένοιντ’ ἄν ποτε κατὰ τὸ σπάνιον ἐπὶ ῥώμῃ


<a class="pb" href="#pb819" id="pb819">[p. 819]</a>


τε τῆς κατὰ ταῦτα δυνάμεως καὶ πλήθει τῆς ὕλης, ἐξ ἧς
<br class="lb"/>διεπλάσθησαν, ὅπερ ὑπάρξαι φασὶ καὶ Περικλεῖ τῷ Ἀθηναίῳ
<br class="lb"/>συνετωτάτῳ γενομένῳ. σκώπτεται γοῦν ὑπὸ τῶν κωμικῶν
<br class="lb"/>ἐπὶ μεγέθει κεφαλῆς. ἔτι δὲ μᾶλλον, ἐὰν καὶ τὸ
<br class="lb"/>κατὰ φύσιν σχῆμα φυλάττῃ καὶ τὸν αὐχένα κρατερὸν ἔχῃ
<br class="lb"/>καὶ τοὺς ὀφθαλμοὺς δεδορκότας δριμὺ, γνωστέον ἄριστα
<br class="lb"/>διακεῖσθαι τὴν τοιαύτην κεφαλήν. αἱ δὲ φοξαὶ, καὶ γὰρ
<br class="lb"/>καὶ τούτων ἔφην τινὰς οὐκ εἶναι μεμπτὰς, γίνονται μὲν
<br class="lb"/>ὑπαλλαττομένης κατά τι τῆς ἀρίστης διαπλάσεως, ἥτις
<br class="lb"/>ἔοικε προμήκει σφαίρᾳ τεθλιμμένῃ καθ’ ἑκάτερον οὔσῃ·
<br class="lb"/>ἤτοι δὲ λείπουσαν ἔχουσι τὴν κατ’ ἰνίον ἢ μέτωπον ἐξοχὴν
<br class="lb"/>ἢ περαιτέρω <span class="milestone">363</span>τοῦ προσήκοντος ηὐξημένην. ὡς τὸ
<br class="lb"/>πολὺ μὲν οὖν, ἔφην, ὥσπερ τὴν μεγάλην, οὕτω καὶ ταύτας
<br class="lb"/>εὑρήσεις μεμπτάς. ἐν δὲ τῷ σπανίῳ γίνονται καὶ τούτων
<br class="lb"/>τινὲς ἀγαθαὶ, τῆς διαπλαττούσης δυνάμεως τὴν ὕλην, ἐξ ἧς
<br class="lb"/>ἐγενήθη κυούμενος ὁ ἄνθρωπος, ἰσχυρᾶς ὑπαρχούσης, ὡς
<br class="lb"/>μὴ νικηθῆναι τῷ πλήθει τοῦ ῥυέντος ἐπὶ τὸ χωρίον αἵματος,


<a class="pb" href="#pb820" id="pb820">[p. 820]</a>


ἀλλ’ ἐξαρκέσαι τε καὶ ἀντισχεῖν αὐτὸ καὶ διαπλάσαι
<br class="lb"/>καλῶς. ἐπεὶ τοίνυν ἤτοι διὰ τὴν ἔνδειαν ὁποτέρας τῶν ἐξοχῶν
<br class="lb"/>ἢ διὰ τὴν ἐπαύξησιν αἱ φοξαὶ γίνονται κεφαλαὶ, πρῶτον
<br class="lb"/>μέν σε χρὴ προσέχειν τὸν νοῦν πότερον αὐξηθείσης ἢ
<br class="lb"/>μειωθείσης, οὐ μεμπτὸν δ’ ἀεὶ, τὸ προσαυ<span class="milestone">446</span>ξηθείσης.
<br class="lb"/>ἀλλὰ συνεπισκέπτεσθαι χρὴ τηνικαῦτα πρῶτον μὲν
<br class="lb"/>τὴν εὐσχημοσύνην τῆς ἐπαυξήσεως· αἱ γὰρ ἀπρεπεῖς ἐπαυξήσεις
<br class="lb"/>εἰσι μοχθηραὶ· δεύτερον δὲ πότερον ἡ κατ’ ἰνίον
<br class="lb"/>ἐξοχὴ τῆς κεφαλῆς αὐτῆς γέγονε μείζων ἢ τὸ κατὰ πρόσωπον
<br class="lb"/>μέρος ηὔξηται, βέλτιον εἶναι νομίζοντα αὐξηθῆναι τὴν
<br class="lb"/>κατ’ ἰνίον. αὐτίκα γὰρ ἥ τε κυριωτάτη τῶν κοιλιῶν ἐστὶ
<br class="lb"/>τοῦ ἐγκεφάλου καὶ ἡ τοῦ νωτιαίου μυελοῦ ῥίζωσις. εἶτα
<br class="lb"/>καθεξῆς σκοπεῖν τὸν αὐχένα πότερον ἀσθενὴς ἢ κρατερός
<br class="lb"/>ἐστιν. ἐὰν γὰρ ἥ τ’ ἐξοχὴ μήτ’ ἀσχήμων ᾖ μήθ’ ὑπερβαλλόντως
<br class="lb"/>μεγάλη, γεναῖός τε αὐτὴν ἐκδέχεται τράχηλος,
<br class="lb"/>ἀποδέχου τὴν ὀξότητα τῆς τοιαύτης κεφαλῆς. ἰσχυροὺς γὰρ
<br class="lb"/>εὑρήσεις τούτους τά τε ἄλλα κᾀν τοῖς ὀστοῖς. ἐπίσκεψαι


<a class="pb" href="#pb821" id="pb821">[p. 821]</a>


δ’ ἐνταῦθα τίνα λέγει τὰ ἄλλα, πότερα τὰ κατὰ θώρακα
<br class="lb"/>καὶ ἧπαρ, ὡς εἶναι τὰς τρεῖς ἀρχὰς τοῖς τοιούτοις γενναίας,
<br class="lb"/>οὐ μόνον τὴν κατὰ τὸν ἐγκέφαλον· ἢ τἄλλα μόνα λέγει διὰ
<br class="lb"/>τὰ τὴν πρώτην ἀρχήν τε καὶ γένεσιν ἐκ τῆς κεφαλῆς ἔχοντα.
<br class="lb"/>ταῦτα δέ ἐστι νωτιαῖος καὶ νεῦρα καὶ σὺν αὐτοῖς ἡ τῶν
<br class="lb"/>ὀστῶν οὐσία καὶ ἡ τῶν μυῶν, ἅπερ ἐξ ἀνάγκης συναυξάνεται
<br class="lb"/>καὶ συγκρατύνεται τῇ κεφαλῇ. καὶ ταῦτα δὲ εὑρήσεις
<br class="lb"/>ὡς τὸ πολὺ συναυξανόμενα. τοῦ γὰρ αἵματος, ἐξ οὗ διεπλάσθησαν
<br class="lb"/>τὰ κατὰ τὴν κεφαλὴν, ὄντος πολλοῦ τε καὶ εὐχρήστου
<br class="lb"/>καὶ τὴν ζωτικὴν δύναμιν, ἣν ἐκ καρδίας ἐδείξαμεν
<br class="lb"/>ὁρμᾶσθαι καὶ τὴν φυσικήν τε καὶ θρεπτικὴν ὀνομαζομένην,
<br class="lb"/>ἣν ἐξ ἥπατος ἔμαθες ἐπιῤῥεῖν ταῖς φλεψὶν, εὔλογον ὑπάρχειν
<br class="lb"/>εὐθὺς ἐξ ἀρχῆς ἰσχυρᾶς. καὶ δὴ τῷ τοιούτῳ ζώῳ τὰ
<br class="lb"/>ὡς θεμέλια τοῦ παντὸς σώματος ἀναγκαῖον εἶναι γενναῖα.
<br class="lb"/>τῆς δ’ ἐναντίως ἐχούσης κεφαλῆς, κατά τε τὸ μοχθηρὸν
<br class="lb"/>σχῆμα καὶ τὴν μικρότητα, προσεπισκέψασθαι τά τε καθ’
<br class="lb"/>ὑπερῶαν ἐν τῷ στόματι χωρία. καλεῖται δ’ οὕτως τὸ μέρος
<br class="lb"/>ἐκεῖνο τῆς ὑψηλῆς χώρας αὐτοῦ, ὅσον ὑπὲρ τὰς ἐκ τῆς


<a class="pb" href="#pb822" id="pb822">[p. 822]</a>


ῥινὸς εἰς αὐτὸ συντερήσεις ἐστὶ μετέωρον. εὑρήσεις γὰρ οὖν
<br class="lb"/>καὶ τοῦτο κοῖλον, ἐφ’ ὧν ἡ φοξότης ὀξεῖά τε καὶ ἀσχήμων
<br class="lb"/>ἐγένετο. καὶ γὰρ οὖν καλοῦσιν οἱ ἄνθρωποι τούτους μάλιστα
<br class="lb"/>φοξούς. ἐπὶ πολλῶν δὲ καὶ ὀδόντες παρηλλαγμένοι
<br class="lb"/>φαίνονται, τουτέστιν οὐ κατ’ εὐθὺ τοῖς ἄνωθεν οἱ κάτωθεν
<br class="lb"/>οὔθ’ οἱ τομεῖς τοῖς τομεῦσιν οὔθ’ οἱ κυνόδοντες τοῖς κυνόδουσι
<br class="lb"/>οὔθ’ αἱ μύλαι ταῖς μύλαις, ἀλλ’ οἷον ἀνεσπασμένον
<br class="lb"/>τε ἅμα καὶ διεστραμμένον αὐτοῖς φαίνεται τὸ στόμα. τούτους
<br class="lb"/>οὖν εὑρήσεις κεφαλήν τε συνεχῶς ἀλγοῦντας καὶ
<br class="lb"/>ῥευματιζομένους τὰ ὦτα, ποτὲ μὲν ἰχῶρι λεπτῷ καὶ
<br class="lb"/>ὑγρῷ, ποτὲ δὲ οἷον πυώδει τε καὶ δυσώδει, τῶν ἀσθενῶν
<br class="lb"/>μορίων εἰωθότων καὶ πολὺ καὶ μοχθηρὸν περίττωμα
<br class="lb"/>γεννᾷν. ὁπότ’ οὖν σαφὴς ἐγένετο ἡ ῥῆσις, <span class="milestone">364</span>μικρόν
<br class="lb"/>τι προσθεὶς ἐπ’ ἄλλην μεταβήσομεν. τὸ δὲ μικρὸν τοῦτ’
<br class="lb"/>ἐστὶν ἀνάμνησις ἑνὸς τῶν εἰρημένων μοι κατὰ τὴν ἀρχὴν
<br class="lb"/>τοῦδε τοῦ λόγου. φαίνεται γὰρ ἤδη σαφῶς ὑπομνήματι
<br class="lb"/>μᾶλλον ἢ συγγράμματι τὸ προκείμενον ἐοικέναι βιβλίον,

﻿
<a class="pb" href="#pb823" id="pb823">[p. 823]</a>


ἑαυτῷ τινὰ γράφοντος εἰς ἀνάμνησιν τοῦ Ἱπποκράτους, ὡς
<br class="lb"/>ἕκαστον ἔτυχεν ἤτοι θεασάμενος ἢ διὰ λογικῆς σκέψεως
<br class="lb"/>ἐξευρών. οὐδὲν γὰρ οὐδ’ ἐγγὺς οἰκεῖόν ἐστι τῇ πρώτῃ ῥήσει
<br class="lb"/>πρὸς τὴν δευτέραν, καθάπερ οὐδὲ τῇ τρίτῃ πάλιν πρὸς ταύτας.
</p>
                    </section>
                    <section id="body-1-3-1-5" class="div textpart section level5">
                      <blockquote class="quote lemma">Ὅσοισιν ὀστέον ἀπὸ ὑπερώης ἀπῆλθε, τουτέοισι μέση ἵζει
<br class="lb"/>ἡ ῥίς. ὅσοισι δὲ, ὅθεν οἱ ὀδόντες, ἄκρη σιμοῦται.</blockquote>
                      <p class="p autofirst">Τὸ διαφράττον ὀστοῦν τοὺς δύο πόρους τῆς ῥινὸς
<br class="lb"/>ἐστήρικται κατ’ ἄλλου τινὸς ὀστοῦ λεπτοῦ, τὴν μὲν ἀρχὴν
<br class="lb"/>ἔχοντος ἄνωθεν ἐκ τοῦ μεσοφρύου, τελευτῶντος δ’ ἐπὶ τὸ
<br class="lb"/>πέρας τῆς ῥινὸς, ἔνθα τὰ πτερύγια. κατὰ τοῦτο μὲν οὖν
<br class="lb"/>τὸ μέρος ἐπίκειται τὸ διάφραγμα τῆς ῥινὸς, ἐκείνοις τοῖς
<br class="lb"/>χωρίοις, εἰς ἃ τὰ πέρατα τῶν τομέων ὀδόντων ἀνήκει. τὸ


<a class="pb" href="#pb824" id="pb824">[p. 824]</a>


δ’ ἀνωτέρω τούτων ὑπερώα μὲν ὀνομάζεται, στηρίζεται δ’
<br class="lb"/>ἐπ’ αὐτῆς τὸ μέσον τοῦ διαφράγματος τῆς ῥινὸς. ἔνθα ἂν
<br class="lb"/>οὖν ἀπόληταί τι τῶν στηριζόντων ὀστῶν, καταπῖπτον ἐνταῦθα
<br class="lb"/>τὸ διάφραγμα κοίλην ἐργάζεται κατ’ ἐκεῖνο τὸ μέρος
<br class="lb"/>τὴν ῥῖνα, καὶ καλεῖται ταύτης τὸ σύμπτωμα σιμότης.
</p>
                    </section>
                    <section id="body-1-3-1-6" class="div textpart section level5">
                      <blockquote class="quote lemma">Αἱ τῶν νηπίων ἐκλάμψιες ἅμα ἥβῃ ἐστὶν οἷσι μεταβολὰς
<br class="lb"/>ἴσχουσι καὶ ἄλλας καὶ ἐς νεφρὸν ὀδύνη βαρεῖα, ὅταν
<br class="lb"/>πληρῶνται σίτου.</blockquote>
                      <p class="p autofirst">Ταύτην τὴν γραφὴν ἁπάντων μὲν τῶν ἐξηγητῶν εἰδότων,
<br class="lb"/>ἁπάντων δὲ τῶν παλαιῶν ἀντιγράφων ἐχόντων, ἔνιοι
<br class="lb"/>τῶν νεωτέρων μεταγράφειν ἐπεχείρησαν ἄλλος ἄλλως, οἱ
<br class="lb"/>μὲν ἐπιλήψιες γράφοντες, οἱ δὲ καταλήψιες, οἱ δὲ ἐπιλάμψιες.
<br class="lb"/>ἡ δ’ ἐξήγησις αὐῶν ἐπιληψίαν αὐτῷ βούλεται
<br class="lb"/>δηλοῦσθαι, παυομένην ὡς τὰ πολλὰ τοῖς ἐκ νηπίου ἔχουσιν


<a class="pb" href="#pb825" id="pb825">[p. 825]</a>


αὐτὴν, ἐν τῇ τῆς παιδικῆς ἡλικίας εἰς τὴν ἡβικὴν μεταβολῇ.
<br class="lb"/>καὶ γὰρ φαίνεται γινόμενον οὕτως, ἐὰν μή τις ἐν τῷ χρόνῳ
<br class="lb"/>τούτῳ πλημμελῶς διαιτώμενος αἴτιος αὐτῷ γένηται τοῦ
<br class="lb"/>
<span class="milestone">365</span>διαμεῖναι τὸ νόσημα. γίνεται μὲν οὖν ὡς τὸ πολὺ
<br class="lb"/>διὰ ψυχρὰν ἐγκεφάλου κρᾶσιν, συνεζευγμένης ὑγρότητος αὐτῇ
<br class="lb"/>τὰ πολλά. σπάνιοι γὰρ αἱ ἐκ μορίου τινὸς ὁρμώμεναι,
<br class="lb"/>θεραπεύεται δ’ ὅταν ἡβάσκωσιν, ἐὰν καὶ τἄλλα τις ὡς
<br class="lb"/>προσήκει πράττῃ, διὰ τὴν ἐπὶ τὸ ξηρότερόν τε καὶ θερμότερον
<br class="lb"/>μεταβολὴν τῆς κράσεως ὅλου τοῦ σώματος. ὅπως
<br class="lb"/>γὰρ ὁ ἀκμάζων θερμότερός ἐστι τοῦ παιδὸς ἔμαθες ἐν τοῖς
<br class="lb"/>περὶ κράσεων, ἔνθεν καὶ ὅπως ὁ παῖς οὐκ ἀκμάζοντός ἐστι
<br class="lb"/>θερμότερος. ὁ μὲν ἀκμάζων ἁπλῶς θερμότερος, ὁ δὲ παῖς
<br class="lb"/>οὐχ ἁπλῶς, ἀλλ’ ὅτι πλέον ἔχει τὸ ἔμφυτον θερμόν. ἐκλάμψεις
<br class="lb"/>οὖν τοῦ θερμοῦ βούλονται λέγειν αὐτὸν οἱ καλέσαντες
<br class="lb"/>ἑαυτοὺς Ἱπποκρατείους, ἐκ μεταφορᾶς ἀπὸ τῆς ἐκτὸς
<br class="lb"/>φλογὸς, ἥτις ὅταν ἐπικρατήσῃ τῆς ὕλης, ὥστε ἑαυτῇ
<br class="lb"/>συνεξομοιῶσαι πᾶσαν, ἐξέλαμψέ τε καὶ φανερὰ πᾶσιν ἐγένετο,


<a class="pb" href="#pb826" id="pb826">[p. 826]</a>


κατακεκρυμμένη πρόσθεν, ἡνίκα τὴν ὕλην ὑγρὰν οὖσαν
<br class="lb"/>ἐξήραινεν. ὁ δέ γε Ζεῦξις, ὡσαύτως δ’ αὐτῷ καὶ τῶν
<br class="lb"/>ἐμπειρικῶν τινες, οὐχ οὕτως ἀκούουσι τὴν ἔκλαμψιν, ἀλλ’
<br class="lb"/>ἑτέρῳ τινὶ τρόπῳ· μαθήσῃ δὲ τῆς τοῦ Ζεύξιδος ῥήσεως
<br class="lb"/>παραγραφείσης ὧδε. νήπια λέγει ὁ Ἱπποκράτης τὰ μέχρι
<br class="lb"/>ἥβης, ταῦτα δὲ κατὰ τὸν τοῦ ἡβάσκειν χρόνον ἐκλάμπει,
<br class="lb"/>ἐμφατικῶς ἄγαν τῇ μεταφορᾷ χρησάμενος. καὶ γὰρ σαρκοῦται
<br class="lb"/>τὰ τηνικαῦτα μᾶλλον καὶ εὐερνέστερα γίνεται καὶ τῷ
<br class="lb"/>χρώματι καὶ τῷ εἴδει χαριέστερα καὶ τῇ δυνάμει καὶ λογισμῷ
<br class="lb"/>βελτίονα. ἀθρόως δὲ γίνεται τοιαῦτα ὥστε καὶ τῶν
<br class="lb"/>εὐειδῶν φύσει τότε μᾶλλον ἐκλάμπει τὸ κάλλος. ὁ δ’ αὐτὸς
<br class="lb"/>οὗτος Ζεῦξις νήπιά φησιν εἰρῆσθαι πάντα τὰ παιδία,
<br class="lb"/>καθότι καὶ Ἡρόφιλος ὠνόμασεν αὐτὰ οὕτως. καὶ γὰρ περὶ
<br class="lb"/>τούτου γράφει τόνδε τὸν τρόπον διὰ ταύτης τῆς λέξεως·
<br class="lb"/>φαίνεται νήπια λέγων ὁ Ἱπποκράτης τὰ ἕως ἥβης καὶ οὐχὶ
<br class="lb"/>τὰ νεογνὰ μέχρι τῶν πέντε ἢ ἓξ ἐτῶν, ὡς νῦν οἱ πλεῖστοι
<br class="lb"/>λέγουσιν. ἤρκει δὲ καὶ ὁ Ἡρόφι<span class="milestone">447</span>λος τὰ τηλικαῦτα
<br class="lb"/>λέγων νήπια, δι’ ὧν φησι· τοῖς νηπίοις οὐ γίνεται σπέρματα


<a class="pb" href="#pb827" id="pb827">[p. 827]</a>


μεγάλα, καταμήνια, κύημα, φαλακρότης. οὐ γὰρ τοῖς
<br class="lb"/>μέχρι τῆς προειρημένης ἡλικίας παραγινομένοις λέγει μὴ
<br class="lb"/>γίνεσθαι ταῦτα, τουτέστιν ἀπὸ τῆς πρώτης εὐθέως γενέσεως,
<br class="lb"/>ὅπερ τινὲς δεχόμενοι καταγελῶσιν αὐτοῦ, ὡς τὰ πᾶσι
<br class="lb"/>γιγνωσκόμενα διδάσκοντος, ὧν ἐστὶ καὶ ὁ Καλλίμαχος, ἀλλὰ
<br class="lb"/>τοῖς μέχρις ἥβης, ἐπειδή τινες ὑπέλαβον καὶ ἐν τούτοις
<br class="lb"/>ταῦτα γίνεσθαι. ταῦτα μέν σοι καὶ τὰ τοῦ Ζεύξιδος· ἐμοὶ
<br class="lb"/>δ’ ὅπως εἰρῆσθαι δοκεῖ τὰ νήπια καὶ πρόσθεν μὲν εἶπον,
<br class="lb"/>ἀναλήψομαι δὲ καὶ νῦν ἔτι σαφέστερον τὸν λόγον. τὸ τῆς
<br class="lb"/>ἐπιληψίας πάθος ἤτοι κατὰ φυσικὴν γίνεται δυσκρασίαν,
<br class="lb"/>ὅταν ὑγρὸς ὁ ἐγκέφαλος ἱκανῶς ᾖ καὶ τηνικαῦτά γε καὶ
<br class="lb"/>παιδίων ὀνομάζεται τὸ νόσημα, καθάπερ αὐτὸς ἐδήλωσεν
<br class="lb"/>ἐν τῷ περὶ ὑδάτων καὶ ἀέρων καὶ τόπων ὧδέ πως γράψας·
<br class="lb"/>τοῖς παιδίοις συμπίπτειν σπασμούς τε καὶ ἄσθματα, ἃ νομίζουσι
<br class="lb"/>τὸ παιδίον ποιέειν καὶ νοῦσον εἶναι. κατὰ ταύτην
<br class="lb"/>τὴν ῥῆσιν εὔδηλον ὅτι προσυπακοῦσαι δεῖ τὸ παιδίων πάθος,
<br class="lb"/>ὡς εἶναι τὴν λέξιν ταύτην· ἃ νομίζουσι τὸ παιδίων πάθος
<br class="lb"/>ποιεῖν καὶ ἱερὴν νοῦσον εἶναι. γίνεται δὲ καὶ δι’ ἁμαρτήματα

﻿
<a class="pb" href="#pb828" id="pb828">[p. 828]</a>


τοῖς παιδίοις ταὐτὸ τοῦτο πάθος, ἰατρικῆς θεραπείας
<br class="lb"/>δεόμενον. ὅταν δὲ δι’ ὑγρότητα γίνεται, νηπίοις οὖσιν
<br class="lb"/>εὐθὺς ἄρχεται καὶ παύεται μηδὲν ἡμῶν πραγματευομένων,
<br class="lb"/>ἐν τῇ τῆς ἡλικίας μεταβολῇ, ὡς οἷς ἂν ἄρξηται
<br class="lb"/>παιδίοις, <span class="milestone">366</span>μὴ κατὰ τὴν πρώτην εὐθὺς ἡλικίαν, βρέφεσεν
<br class="lb"/>οὖσιν, ἀλλ’ ἐν τῷ προϊέναι, δῆλόν ἐστιν ἐξ ἁμαρτημάτων,
<br class="lb"/>τούτοις τῶν κατὰ τὴν δίαιταν, ἤ τινος ἔξωθεν αἰτίας
<br class="lb"/>ἑτέρας, ἐσχηκὸς τὴν γένεσιν, ἐφ’ ὧν οὐ χρὴ τὴν μεταβολὴν
<br class="lb"/>τῆς ἡλικίας ἀναμένειν, ἀλλὰ τὴν γεγονυῖαν τὴν
<br class="lb"/>διάθεσιν ἐν αὐτοῖς νοσώδη θεραπεύειν. ἐκεῖνό γε μὴν ἄξιον
<br class="lb"/>οὐ σμικρᾶς ζητήσεώς ἐστιν, ἐὰν κατὰ τὴν παλαιὰν γραφὴν
<br class="lb"/>ἐκλάμψιας ἀκούσωμεν, ὡς ὁ Ἱπποκράτης καὶ ὁ Ζεῦξις ἥκουσιν.
<br class="lb"/>ὁ γὰρ λόγος ἐστὶ τοιοῦτος. αἱ τῶν νηπίων, ὅταν
<br class="lb"/>ἡβάσκωσιν ἐκλάμψεις τοῦ θερμοῦ καὶ ἄλλας μέν τινας ἐν
<br class="lb"/>αὐτοῖς ἴσχουσι μεταβολὰς καὶ μέντοι καὶ τὴν τῶν νεφρῶν
<br class="lb"/>πεῖσιν ἣν αὐτὸς ἐφεξῆς διηγεῖται. παραλειφθήσεται γὰρ ἐν
<br class="lb"/>τῷ τοιούτῳ λόγῳ τὸ τῆς ἐπιληψίας ὄνομα καὶ κατὰ τοῦτο


<a class="pb" href="#pb829" id="pb829">[p. 829]</a>


φαίνονταί τινες οὐκ ἀλόγως ἐπιλήψεις γράψαντες, ὥσπερ
<br class="lb"/>ἔνιοι καταλήψεις. ἐχρῆν δ’ αὐτοὺς ὡς οὐχ εὑρόντας οὕτω
<br class="lb"/>γεγραμμένον, ἀλλ’ ὡς ἄμεινον οὕτω γράφειν, εἰπόντας, ἐπὶ
<br class="lb"/>τὴν εἰρημένην ἐξήγησιν ἀφικνεῖσθαι. προκειμένου δὲ τοῦ
<br class="lb"/>καὶ συνδέσμου τοῦτον πάλιν ἀφαιροῦσιν ἔνιοι, δύο βουλόμενοι
<br class="lb"/>λόγους εἶναι κατ’ οὐδὲν ἀλλήλοις κοινωνοῦντας, ἕνα
<br class="lb"/>μὲν ἐκ τῆσδε τῆς ῥήσεως αὐτάρκως δηλούμενον. αἱ τῶν
<br class="lb"/>νηπίων ἐκλάμψιες ἅμα ἥβῃ ἔστιν οἷσι μεταβολὰς ἴσχουσι
<br class="lb"/>καὶ ἄλλας. ἕτερον δὲ τοιόνδε, ἐς νεφρὸν ὀδύνη βαρεῖα, ὅταν
<br class="lb"/>πληρῶνται σίτου. καὶ τὰ τούτων συνεχῆ περὶ νεφρίτιδος
<br class="lb"/>αὐτοῦ διδάσκοντος, ἀφ’ ἑτέρας ἀρχῆς, οὐχ ὡς τοῖς παιδίοις
<br class="lb"/>ὅταν ἡβάσκῃ εἰς τοῦτο τὸ νόσημα τῆς ἐπιληψίας μεθισταμένης.
<br class="lb"/>οὐ γὰρ φαίνεται κατὰ τὴν ἡλικίαν ταύτην νεφρῖτις
<br class="lb"/>γενομένη, καθάπερ ὁ κατὰ τὴν κύστιν λίθος. οὗτος μὲν
<br class="lb"/>γὰρ παιδίοις μᾶλλον, νεφρῖτις δὲ τοῖς παρακμάζουσι γίνεται.
<br class="lb"/>παραγράψωμεν οὖν ἐφεξῆς τὰ περὶ νεφρίτιδος οὕτω λεγόμενα.
</p>
                    </section>
                    <a class="pb" href="#pb830" id="pb830">[p. 830]</a>
                    <section id="body-1-3-1-7" class="div textpart section level5">
                      <blockquote class="quote lemma">Ἐς νεφρὸν ὀδύνη βαρεῖα, ὅταν πληρῶνται σίτου, ἐμέουσί
<br class="lb"/>τε φλέγμα. ὅταν δὲ πλεονάζωσιν αἱ ὀδύναι, ἰώδεα, καὶ
<br class="lb"/>ῥᾴους μὲν γίνονται, λύονται δὲ ὅταν σίτων κενωθῶσιν,
<br class="lb"/>ψάμμια τε πυῤῥὰ ὑφίσταται, αἱματῶδές τε οὐρέουσι·
<br class="lb"/>νάρκη μηροῦ τοῦ κατ’ ἴξιν. ἐλινύειν οὐ ξυμφέρει, ἀλλὰ
<br class="lb"/>γυμνάζεσθαι, μὴ ἐμπίπλασθαι. τοὺς νέους ἐλλεβορίζειν,
<br class="lb"/>ἰγνύην τάμνειν, οὐρητικοῖς καθῆραι, λεπτῦναι καὶ
<br class="lb"/>ἁπαλῦναι.</blockquote>
                      <p class="p autofirst">Ὀδύνην βαρεῖαν ἤτοι τὴν ὡς βαρέος τινὸς ἐγκειμένου
<br class="lb"/>κατὰ τὸ χωρίον αἴσθησιν φέρουσαν ἢ τὴν χαλεπὴν ἀκούειν
<br class="lb"/>οἷόν τ’ ἐστίν. ἀληθὲς γὰρ ἑκάτερόν ἐστι, κατὰ διαφέροντας
<br class="lb"/>χρόνους ἐν τοῖς νεφροῖς γινόμενον. ἐπειδὴ σφοδρότατα μὲν
<br class="lb"/>ὀδυνῶνται κατά τε τὰς γενέσεις καὶ διεξόδους τῶν <span class="milestone">367</span>
<br class="lb"/>λίθων, ἐν δὲ τῷ λοιπῷ χρόνῳ τὰς ὀδύνας ὡς βαρέος τινὸς
<br class="lb"/>ἐγκειμένου κατὰ τὸν τόπον ἔχουσιν. ὅσοι μὲν οὖν ἡγοῦνται


<a class="pb" href="#pb831" id="pb831">[p. 831]</a>


κατὰ τὴν κοιλίαν τῶν νεφρῶν συνίστασθαι τοὺς λίθους, ἐν
<br class="lb"/>τῇ διεξόδῳ μόνῃ τῇ κατὰ τοὺς οὐρητῆρας ὀδυνᾶσθαί φασι
<br class="lb"/>τοὺς πάσχοντας. ὅσοι δὲ ἐν αὐτῇ τῇ σαρκὶ τῶν νεφρῶν,
<br class="lb"/>οὐκ ἐν μόναις ταῖς διεξόδοις, ἀλλὰ καὶ καθ’ ὃν γίνονται
<br class="lb"/>χρόνον ἐνταῦθα καὶ καθ’ ὃν εἰς τὴν κοιλίαν τῶν νεφρῶν
<br class="lb"/>διεξέρχονται. τοῦ δ’ ἐν ταῖς σαρξὶν αὐτῶν συνίστασθαι
<br class="lb"/>τοὺς λίθους ἀνάλογον τοῖς ἐπὶ τῶν ἀρθριτικῶν πώροις
<br class="lb"/>ἐπάγονται μάρτυρα τὴν ἐκ τοῦ περὶ φύσεως ἀνθρώπου καὶ
<br class="lb"/>διαίτης λέξιν ἔχουσαν οὕτω. ὁκόσοισι ψαμμοειδὲς ὑφίσταται,
<br class="lb"/>ἡ πῶροι ἐν τοῖσιν οὔροισι, τούτοισι τὴν ἀρχὴν φύματα
<br class="lb"/>ἐγένετο πρὸς τῇ φλεβὶ τῇ παχείῃ καὶ διεπύησεν.
<br class="lb"/>ἔπειτα δὲ οὐ ταχέως ῥαγέντων τῶν φυμάτων πῶροι συνεστάθησαν
<br class="lb"/>ἐκ τοῦ πύου, οἵτινες ἔξω θλίβονται διὰ τῶν
<br class="lb"/>φλεβῶν σὺν τῷ οὔρῳ εἰς τὴν κύστιν. αὕτη μὲν οὖν ἡ Ἱπποκράτειός
<br class="lb"/>ἐστι ῥῆσις, οὐκ ἀδύνατον δὲ ἑκατέρως γίνεσθαι
<br class="lb"/>τοὺς ἐν τοῖς νεφροῖς λίθους κατά τε τὸν ἄρτι εἰρημένον
<br class="lb"/>τρόπον καὶ τὸν ὀλίγον ἔμπροσθεν, καθ’ ὃν ἐν ταῖς κοιλίαις
<br class="lb"/>αὐτῶν ἔφαμεν, ἐξοπτώμενον ἐν τῷ χρόνῳ καὶ ξηραινόμενον


<a class="pb" href="#pb832" id="pb832">[p. 832]</a>


παχὺν καὶ γλίσχρον χυμὸν, εἰς πωρώδη σύστασιν ἀφικνεῖσθαι.
<br class="lb"/>κατὰ τὸν αὐτὸν χρόνον, ἐάν τ’ ἔμφραξις ᾖ κατ’ αὐτοὺς
<br class="lb"/>ἐάν τε μετρία φλεγμονὴ, βάρους μᾶλλον, οὐκ ὀδύνης
<br class="lb"/>αἴσθησις γίνεται, καθάπερ κᾀν τῷ ἥπατι διὰ τὸ βραχυτάτων
<br class="lb"/>νεύρων, ὥσπερ τοὺς νεφροὺς, οὕτω καὶ τὸ ἧπαρ μετέχειν,
<br class="lb"/>τὰς δ’ ὀδύνας ἐν τοῖς νεφροῖς μάλιστα γίνεσθαί φησι,
<br class="lb"/>καθ’ ὃν χρόνον πληροῦνται σίτου. δύο δὲ σημαινούσης
<br class="lb"/>τῆς σῖτος φωνῆς παρ’ αὐτῷ, καθ’ ἑκάτερον τῶν σημαινομένων
<br class="lb"/>ἀληθὴς ὁ λόγος ἐστίν. ἐάν τε ἐπὶ τῶν ἐσθιομένων
<br class="lb"/>ἀκούηται σιτίων, ἐξ ὧν αἵματος ἀθροίζεται πλῆθος, ἄν τ’
<br class="lb"/>ἐπὶ τῶν ἐν τοῖς ἐντέροις περιττωμάτων τῆς τροφῆς. ὀνομάζει
<br class="lb"/>γάρ ποτε καὶ ταῦτα σῖτα, ὡς ἐν τοῖς περὶ διαίτης
<br class="lb"/>ὀξέων. οἷσι γὰρ, φησὶν, ἐγκατακέκλεισται σῖτος τοῖς ἐντέροις,
<br class="lb"/>ἢν μή τις ὑποκενώσας τὴν γαστέρα τὸ ῥόφημα δοίη,
<br class="lb"/>βλάψει μεγάλως. ἡ μὲν οὖν διὰ τὸ οὕτω λεγόμενον σῖτον
<br class="lb"/>ὀδύνη γινομένη κατὰ τοὺς νεφροὺς, ἐπὶ τὸ θλίβεσθαί τε
<br class="lb"/>καὶ βαρύνεσθαι πρὸς τὸ πλήθους τε καὶ βάρους τοῦ περιττωμάτων,

﻿
<a class="pb" href="#pb833" id="pb833">[p. 833]</a>


εὐθέως ἅμα τῷ διαχωρῆσαι κάτω ταῦτα, καθίσταταί
<br class="lb"/>τε καὶ παύεται τελέως. ἡ δ’ ἐκ τοῦ κατὰ τὰς
<br class="lb"/>φλέβας ἀθροισθέντος πλήθους, ὅταν εἰς τοὺς νεφροὺς κατασκήψῃ,
<br class="lb"/>κᾂν φλεβοτομηθῶσιν, οὐκ εὐθέως λύεται, διά τε
<br class="lb"/>τὸ πυκνὸν τῆς τῶν νεφρῶν οὐσίας καὶ ὅτι διὰ πολλῶν αὐτοῖς
<br class="lb"/>ἐπικειμένων σωμάτων, ἡ τῶν ἔξωθεν ἐπιτιθεμένων βοηθημάτων
<br class="lb"/>ἀφικνουμένη δύναμις ἐκλύεται. λύει <span class="milestone">448</span>δὲ
<br class="lb"/>αὐτῆς τὰς ὀδύνας οὐ μόνον, ἀλλὰ καὶ ἡ διὰ τῆς ἄνω γαστρὸς
<br class="lb"/>ἔκκρισις, ἢ γίνεται κοινόν τι σύμπτωμα τοῖς κῶλον
<br class="lb"/>πάσχουσι καὶ νεφρόν. καὶ γάρ τοι καὶ συνεχῶς οἱ νεφροὶ
<br class="lb"/>τῷ κώλῳ καὶ τὸ κῶλον τοῖς νεφροῖς συνάπτονται αὐτὰ τοῦ
<br class="lb"/>περιτοναίου, κατ’ ἀρχὰς μὲν οὖν οἱ ἔμετοι φλεγματώδεις
<br class="lb"/>γίνονται. τοιοῦτος γὰρ ἐν τῇ γαστρὶ γεννᾶται χυμὸς ὡς
<br class="lb"/>τὸ πολὺ διὰ πλῆθος σίτου, καὶ μᾶλλον ἐὰν παχέα ταῦτα
<br class="lb"/>καὶ φύσει φλεγματωδέστερα τύχῃ· ἐὰν δὲ αὐξάνηταί τε καὶ
<br class="lb"/>παραμένῃ τὰ πάθη, προσγίνεται τοῖς οὕτω πάσχουσι ἰώδης
<br class="lb"/>ἔμετος, ἐπὶ τε ταῖς ὀδύναις καὶ ταῖς ἀγρυπνίαις διαφθειρομένου
<br class="lb"/>τοῦ αἵματος, καὶ μάλισθ’ ὅταν <span class="milestone">368</span>ἅμα τούτοις


<a class="pb" href="#pb834" id="pb834">[p. 834]</a>


πυρέξωσι καὶ ἀσιτήσωσι. καὶ ῥᾴους μὲν, φησὶν, ἐπὶ τοῖς
<br class="lb"/>ἐμέτοις γίνονται, παύονται δὲ τῶν παροξυσμῶν, οὐ γὰρ δὴ
<br class="lb"/>τῆς γε διαθέσεως, ὅταν σίτων κενωθῶσιν. ἑκατέρως δὲ καὶ
<br class="lb"/>νῦν ἔνεστι δέξασθαι τὸ τῶν σίτων ὄνομα καὶ μᾶλλον ἐπὶ
<br class="lb"/>τῶν κατὰ τὴν γαστέρα καὶ τὰ ἔντερα. ψαμμία δὲ πυῤῥὰ,
<br class="lb"/>φησὶν, ὑφίσταται δηλονότι τοῖς οὔροις. καὶ γὰρ καὶ φαίνεται
<br class="lb"/>τοῦτο γινόμενον, ἐὰν τὸ πυῤῥὸν ἀκούσῃς τοιοῦτον εἶναι
<br class="lb"/>τὴν χρόαν ὁποία καὶ ἡ σανδαράχη καλουμένη· διὸ καί τινες
<br class="lb"/>μὲν τῶν ὁμιλησάντων ἐπιμελῶς τοῖς ἔργοις τῆς τέχνης
<br class="lb"/>ὀροβοειδεῖς ὑποστάσεις γίνεσθαί φασιν αὐτοῖς, ἔνιοι δὲ
<br class="lb"/>σανδαραχώδεις, ἔστι δ’ ὅτε καὶ ὄντως πυῤῥάς. αἱ μὲν οὖν
<br class="lb"/>πρότεραι δύο καὶ τοῖς ἡπατικοῖς συνεδρεύουσι πάθεσιν, ἡ
<br class="lb"/>τρίτη δὲ τοῖς κατὰ τοὺς νεφροὺς, ὥσπερ κἀπειδὰν οἵαιπερ
<br class="lb"/>αἱ ψάμμοι κατὰ τὴν χρόαν ὑποστάσεις γίνονται. ἀλλήλων
<br class="lb"/>μὲν γὰρ διαφέρει τὰ χρώματα τῶν ὑφισταμένων τοῖς οὔροις
<br class="lb"/>τῷ μᾶλλον καὶ ἧττον. γίνονται δ’ ἐξ ὕλης παχείας
<br class="lb"/>μὲν καὶ γλίσχρας πάντως, ἤτοι δὲ τὸ παχὺ πλέον ἢ τὸ


<a class="pb" href="#pb835" id="pb835">[p. 835]</a>


γλίσχρον ἐχούσης, ἰσάζον πάντως ἀλλήλοις. ἐὰν μὲν οὖν
<br class="lb"/>ἐκ φλέγματος γλίσχρου μόνου καὶ παχέος ἡ σύστασις γένηται,
<br class="lb"/>τεφρώδης ἐστὶ χρόα, παραπλησία τῇ τοῖς ἄλλοις ὑπαρχούσῃ
<br class="lb"/>πώροις, ὅσοι κατά τε τὰ θερμὰ φύσει τῶν ὑδάτων ἐν
<br class="lb"/>πολλοῖς χωρίοις ὁρῶνται τοῖς λίθοις ἐπιτρεφόμενοι καὶ ἄλλως
<br class="lb"/>ἐν ἀγγείοις ἔνθα θερμαίνεται τὸ ὕδωρ. γένοιτο δ’
<br class="lb"/>ἄν ποτε κᾀκ τῆς πυώδους ὑγρότητος ἢ μικτῆς ἐκ πυώδους
<br class="lb"/>καὶ φλεγματώδους ἐν σώματι ζώου τοιοῦτος πῶρος, ὥσπερ
<br class="lb"/>καὶ τοῖς ἀρθριτικοῖς. ὁ γὰρ αὐτὸς τρόπος τῆς γενέσεως
<br class="lb"/>πάντως ἐστὶ τούτοις καὶ τοῖς ἐν νεφροῖς συνισταμένοις λίθοις.
<br class="lb"/>ἐὰν μέντοι μιχθῇ τισιν ὀλίγον αἵματος, φλέγματι
<br class="lb"/>παχεῖ τε καὶ γλίσχρῳ, κατὰ τὴν ἐπικράτειαν ἡ χρόα γίνεται
<br class="lb"/>τῶν ὑφισταμένων τοῖς οὔροις, ἐνίοτε μὲν οἷον ὠχρόλευκος
<br class="lb"/>ἢ ἐρυθρόλευκος ἢ ξανθόλευκος, ἔστι δ’ ὅτε καὶ πυῤῥὰ,
<br class="lb"/>συντελοῦντος εἰς τὰς τῶν χρωμάτων διαφορὰς καὶ αὐτοῦ
<br class="lb"/>τοῦ κατὰ τὸ αἷμα χρώματος. οὐ γὰρ ἀκριβῶς ἐρυθρόν
<br class="lb"/>ἐστιν ἀεὶ τοῖς ἀνθρώποις, ἀλλ’ ἐνίοτε μὲν ἐπὶ τὸ μελάντερον,
<br class="lb"/>ἐνίοτε δ’ ἐπὶ τὸ ξανθότερόν τε καὶ πυῤῥότερον ῥέπον.


<a class="pb" href="#pb836" id="pb836">[p. 836]</a>


ἢ τοίνυν ἁπάσας ἃς εἶπον ἄρτι διαφορὰς τῶν χρωμάτων
<br class="lb"/>πλὴν τῆς τεφρώδους, ἡγητέον ὑπὸ τῆς τοῦ πυῤῥὸν δηλοῦσθαι
<br class="lb"/>φωνῆς, εἰπόντος αὐτοῦ, ψαμμία πυῤῥὰ ὑφίστασθαι,
<br class="lb"/>ἢ τὸ προκείμενον τὸ αἱματῶδες ἀπὸ κοινοῦ δεκτέον εἰρῆσθαι.
<br class="lb"/>λέγω δὴ τό ποτε. ὥσπερ γὰρ αἱματῶδες αὐτοῖς
<br class="lb"/>φαίνεταί ποτε γινόμενον τὸ οὖρον, οὔτε διὰ παντὸς οὔτ’
<br class="lb"/>ἐπὶ πάντων τῶν νεφριτικῶν ὑπάρχον τοιοῦτον, παραπλησίως
<br class="lb"/>καὶ ψαμμία ποτὲ φαίνεται πυῤῥὰ τοῖς οὔροις ὑφιστάμενα.
<br class="lb"/>δέδεικται μὲν γὰρ ἐν τοῖς τῶν φυσικῶν δυνάμεων ὑπομνήμασιν
<br class="lb"/>ἕλκων εἰς ἑαυτὸν ὁ νεφρὸς ὅσον ἐν ταῖς φλεψὶν ὀῤῥῶδές
<br class="lb"/>τε καὶ λεπτὸν ἀναμέμικται τῷ αἵματι. τῶν δὲ ἐς
<br class="lb"/>τὴν κοιλίαν αὐτοῦ διηθούντων τὸ τοιοῦτον πῶρον ἐπὶ
<br class="lb"/>πλέον ἀναστομωθέντων, συνδιηθεῖταί τι καὶ τῶν παχυτέρων.
<br class="lb"/>ὅταν οὖν τοῦτο θερμαινόμενον ἐν τῇ κοιλίᾳ τοῦ νεφροῦ
<br class="lb"/>πωροειδῆ λάβῃ σύστασιν, ἐὰν μὲν ἡ τῶν νεφρῶν
<br class="lb"/>ἀποκριτικὴ δύναμις διώσηται πᾶν αὐτὸ σὺν τοῖς οὔροις,
<br class="lb"/>αἱ ψαμμώδεις ἐν αὐτοῖς ὑποστάσεις γίνονται. ἐὰν δὲ ἐμπεπιλημένον
<br class="lb"/>τε καὶ δυσαπόλυτον ᾖ τῇ κοιλίᾳ τοῦ νεφροῦ, δεχομένου


<a class="pb" href="#pb837" id="pb837">[p. 837]</a>


ἑαυτῷ τι παραπλήσιον ἕτερον ἐκ τῆς κοίλης φλεβὸς,
<br class="lb"/>ἐπὶ πλέον αὐξάνεται. περιπλάττεται <span class="milestone">369</span>γὰρ ἀεὶ τὸ ἐπιῤῥέον
<br class="lb"/>τῷ προϋπάρχοντι, καὶ οὕτως ὁ πῶρος ἀξιόλογος τῷ
<br class="lb"/>μεγέθει συνίσταται. τινὲς δὲ εἰρήκασι, διά τι αἷμα οὐροῦσιν;
<br class="lb"/>ὅτι ἐπειδὴ ὁ λίθος ἐξιὼν, ὅταν γωνοειδής ἐστι, πλήττει
<br class="lb"/>τὰ παρακείμενα μόρια καὶ αἷμα ποιεῖ ἐκκρίνεσθαι. ἐὰν
<br class="lb"/>δὲ ἀραιωθῇ μὲν ἡ εἰς τὸν νεφρὸν ἐκ τῆς κοίλης φλεβὸς εἴσοδος,
<br class="lb"/>ὑγρὸν δ’ ᾖ τὸ αἷμα καὶ μήτε πολὺ μήτε γλίσχρον,
<br class="lb"/>αἱματῶδες οὕτω τὸ οὖρον γίνεται. τὴν δ’ εἰς τὸ σκέλος
<br class="lb"/>διήκουσαν ὀδύνην ναρκώδη διὰ τὴν τῶν ἐπικειμένων ἀγγείων
<br class="lb"/>τῇ ῥάχει τῆς κοίλης φλεβὸς καὶ τῆς μεγάλης ἀρτηρίας
<br class="lb"/>πρός τε τοὺς νεφροὺς καὶ τὰ σκέλη κοινωνίας ἡγητέον γίνεσθαι.
<br class="lb"/>μέγισται γὰρ ἐπ’ αὐτοὺς τοὺς νεφροὺς ἀποπεφύκασι,
<br class="lb"/>μεθ’ ἃς οὐ μεγάλαι τινὲς ἐν ὀσφύϊ, κᾄπειθ’ ἑκάτερον
<br class="lb"/>τῶν ἀγγείων διχῇ σχισθὲν εἰς ἑκάτερον ἀφικνεῖται
<br class="lb"/>τῶν σκελῶν, εἰς ὅλον αὐτὸ διανεμόμενον. ὅσοι δὲ
<br class="lb"/>διὰ τῶν οὐρητήρων ἤ τινων ὑμένων ἢ νεύρων ἢ καὶ τοῦ
<br class="lb"/>περιτοναίου λέγουσι κοινωνίαν εἶναι τοῖς νεφροῖς πρὸς τὰ

﻿
<a class="pb" href="#pb838" id="pb838">[p. 838]</a>


σκέλη, παντάπασιν ἀπείρως ἔχουσιν ἀνατομεῖν. τὰ μὲν
<br class="lb"/>οὖν συμβαίνοντα τοῖς νεφριτικοῖς ἄχρι δεῦρο τοῦ λόγου
<br class="lb"/>διῆλθεν ὁ Ἱπποκράτης. ἐφεξῆς δὲ περὶ τῆς ἰάσεως αὐτῶν
<br class="lb"/>γράφει κατὰ τὴν ἐχομένην ῥῆσιν. ἐλιννύειν οὐ συμφέρει,
<br class="lb"/>ἀλλὰ γυμνάσια, μὴ ἐμπίπλασθαι, τοὺς νέους ἑλλεβορίζειν,
<br class="lb"/>ἰγνύην τάμνειν, οὐρητηροῖσι καθαίρειν, λεπτῦναι καὶ ἁπαλῦναι.
<br class="lb"/>ὑποτύπωσιν ἑαυτῷ διὰ κεφαλαίων ἐν τῇδε τῇ ῥήσει
<br class="lb"/>πεποίηται τῆς τῶν νεφρῶν ἰάσεως. τὰ μὲν κοινὰ πάσης
<br class="lb"/>ἡλικίας τε καὶ σώματος ἕξεως γράψαι, τὰ δὲ ἴδια νέων
<br class="lb"/>τε καὶ ἰσχυρῶν. ἔστι δὲ κοινὰ τὰ μὲν πρῶτα γεγραμμένα,
<br class="lb"/>τό τ’ ἐλιννύειν, ὅπερ ἡσυχίαν ἄγειν δηλοῖ καί φησιν αὐτοῖς
<br class="lb"/>ἀσύμφορον εἶναι, καὶ τὰ γυμνάσια. ταῦτα γὰρ ἡγεῖται
<br class="lb"/>συμφέρειν, ὡς ἂν δηλονότι καὶ τὸ πλῆθος κενοῦντα καὶ τὸ
<br class="lb"/>φλεγματῶδές τε καὶ παχὺ καὶ ἄπεπτον ἅπαν εἰς πέψιν τε
<br class="lb"/>ἄγοντα καὶ λεπτύνοντα καὶ ῥωννύντα τὰ μόρια τοῦ σώματος
<br class="lb"/>ἅπαντα. νοῆσαι δέ σε χρὴ νῦν αὐτὸν λέγειν, οὐ πάντως
<br class="lb"/>τὰ μεγάλα γυμνάσια, ὡς ἱππασίας ἢ ὁπλομαχίας ἢ τὸ παλαίειν


<a class="pb" href="#pb839" id="pb839">[p. 839]</a>


ἢ παγκρατιάζειν ἢ σκάπτειν ἤ τι τοιοῦτον πράττειν
<br class="lb"/>ἕτερον, ἀλλ’ ἅπασαν ἁπλῶς κίνησιν ἥτις ἂν ἱκανὴ διαπονῆσαι
<br class="lb"/>τὸ σῶμα κατὰ ἀναλογίαν τῆς θ’ ἡλικίας καὶ τῆς
<br class="lb"/>ἕξεως καὶ τῆς ῥώμης τοῦ νεφριτικοῦ. ἀλλὰ καὶ τὸ μὴ ἐμπίπλασθαι
<br class="lb"/>κοινὸν ἁπάσης ἡλικίας καὶ σώματος ἕξεώς ἐστι
<br class="lb"/>παράγγελμα. τὰ δὲ ἐφεξῆς τοῦδε τοῖς νέοις, ὡς αὐτὸς εἶπεν,
<br class="lb"/>ἁρμόττοντα γράφει λέγων ὧδε· τοὺς νέους ἑλλεβορίζειν,
<br class="lb"/>ἰγνύην τάμνειν. ἑλλεβορίζειν μὲν ἐὰν πάνυ χρόνιον ᾖ
<br class="lb"/>τὸ πάθος καὶ ὡς ἂν εἴποι τις μοχλείας δεόμενον, εἰς ταῦτα
<br class="lb"/>γὰρ ἑλλεβόρῳ χρώμεθα. φλεβοτομίαν δὲ ἐπὶ τῶν αἷμα
<br class="lb"/>πλέον ἢ παχὺ κατὰ τὰς φλέβας ἠθροικότων. εἰ δὲ ἀμφοῖν
<br class="lb"/>αὐτὸς ἄνθρωπος δέοιτο τῶν βοηθημάτων, εὔδηλόν ἐστιν ὡς
<br class="lb"/>ἀπὸ φλεβοτομίας ἀρκτέον ἐστί. ἔμαθες δ’ ὅτι τὰ μὲν ἄνω
<br class="lb"/>τοῦ ἥπατος μόρια τῆς ἀπ’ ἀγκῶνος δεῖται φλεβοτομίας, τὰ
<br class="lb"/>δὲ κάτω, ἀπὸ τῶν σκελῶν ἐν ταῖς ἰγνύαις τεμνόντων ἡμῶν
<br class="lb"/>τὰς φλέβας ἢ πάντως γε παρὰ τὰ σφυρά. τὸ δ’ ἐφεξῆς
<br class="lb"/>εἰρημένον, οὐρητικοῖσι καθαίρειν, ἐπὶ πάντων ἐστὶ χρήσιμον,


<a class="pb" href="#pb840" id="pb840">[p. 840]</a>


οὐχ <span class="milestone">449</span>ἁπλῶς δὲ εἶπεν οὐρητικοῖς χρῆσθαι δεῖν,
<br class="lb"/>ἀλλὰ προσθεὶς τὸ καθαίρειν ἐνεδείξατο τὸν τρόπον τῆς ἀπ’
<br class="lb"/>αὐτῶν γινομένης ὠφελείας, ἐκκαθαιρόντων οὐ μόνον τὰ
<br class="lb"/>κατὰ τοὺς νεφροὺς ἐμπεπλασμένα γλίσχρα καὶ παχέα, σὺν
<br class="lb"/>αὐτοῖς δὲ καὶ τὰ κατὰ τὰς φλέβας <span class="milestone">370</span>ἐμφερόμενα τῷ
<br class="lb"/>αἵματι παρὰ φύσιν. τὸ δ’ ἐπὶ τῇ τελευτῇ τῆς ῥήσεως εἰρημένον,
<br class="lb"/>λεπτῦναι, χρήσιμόν ἐστιν ἅπασι τοῖς νεφριτικοῖς,
<br class="lb"/>ὅσους τε παρασκευάζομεν εἰς ἑλλεβόρου λῆψιν, ὅσους τε χωρὶς
<br class="lb"/>τούτου καὶ διὰ φλεβοτομίας θεραπεύομεν ἢ καὶ μετὰ
<br class="lb"/>τὴν τούτου προσαγωγήν. εἴρηται δὲ τὸ μὲν λεπτῦναι περὶ
<br class="lb"/>τῶν χυμῶν, τούτοις γὰρ προσήκει λεπτῦναι, τὸ δὲ ἁπαλῦναι
<br class="lb"/>περὶ τῶν στερεῶν. ἑκάτερον γὰρ χρήσιμον ἐπὶ τῶν
<br class="lb"/>τὸν ἑλλέβορον ληψομένων εἰς τὸ τῆς καθάρσεως ἀκίνδυνον.
<br class="lb"/>ἐὰν οὖν ἄνευ τοῦ προλεπτῦναι τοὺς χυμοὺς ἢ τὰ σώματα
<br class="lb"/>μαλακῦναι δι’ ὧν ὁ ἔμετος καὶ πρὸς τὰς ἐντάσεις καὶ τοὺς
<br class="lb"/>σπαραγμοὺς εὐάγωγα παρασκευάσαι δῶμεν ἑλλέβορον, εἰς
<br class="lb"/>κίνδυνον ἄξομεν πνιγμοῦ, διὰ τὸ πάχος τῶν χυμῶν, ἤτοι
<br class="lb"/>δὲ σπασθήσεται διὰ τὸ σκληρὸν ἐν τοῖς σπαραγμοῖς ὁ καθαιρόμενος


<a class="pb" href="#pb841" id="pb841">[p. 841]</a>


ἢ ἀγγεῖόν τι ῥήξει. καὶ χωρὶς δὲ τοῦ διδόναι
<br class="lb"/>τὸν ἑλλέβορον ἄριστόν ἐστι τοὺς μὲν χυμοὺς λεπτοὺς εἶναι,
<br class="lb"/>μαλακὰ δὲ πρὸς τὴν διέξοδον αὐτῶν ἐπιτήδεια τὰ τῶν νεφρῶν
<br class="lb"/>σώματα. τὴν ἀρχὴν γὰρ οὐδὲ γεννηθήσεταί ποτε λίθος
<br class="lb"/>ἐν αὐτοῖς, ἐὰν ἀμφότερά τις αὐτὰ διαφυλάττῃ.
</p>
                    </section>
                    <section id="body-1-3-1-8" class="div textpart section level5">
                      <blockquote class="quote lemma">Γυναικεῖα τῇσιν ὑδαταινούσῃσιν ἐπὶ πολὺ παραμένει. ὅταν
<br class="lb"/>δὲ μὴ ταχὺ ἴῃ, ἐποιδέει.</blockquote>
                      <p class="p autofirst">Ὑδαταινούσας ἔνιοι μὲν ἤκουσαν τὰς ἐχούσας ἐπιτηδείως
<br class="lb"/>ἁλῶναι τῷ κατὰ τὸν ὕδερον πάθει, τινὲς δὲ τὰς φύσει
<br class="lb"/>λεπτὸν καὶ ὑδατῶδες ἐχούσας αἷμα. δυνατὸν δέ ἐστιν
<br class="lb"/>ἐπ’ ἀμφοτέρων ἀκοῦσαι τοῦ λελεγμένου καὶ μᾶλλόν γε ἐφ’ ὧν
<br class="lb"/>φύσει τὸ αἷμα λεπτόν ἐστι, μηδεμιᾶς νοσώδους διαθέσεως
<br class="lb"/>ἑτέρας ὑποτρεφομένης ἐν τῷ σώματι. ταύταις γὰρ ἡ ἔμμηνος
<br class="lb"/>κάθαρσις, ἣν γυναικεῖα κέκληκεν, ἐπὶ πολὺ παραμένει.


<a class="pb" href="#pb842" id="pb842">[p. 842]</a>


διττὸν γάρ ἐστι καὶ αὐτὸ τοῦτο τὸ ἐπὶ πολὺ δυνάμενον
<br class="lb"/>ἀκούεσθαι, τὸ μὲν ἕτερον ἐπὶ τῶν ἡμερῶν ἐν αἷς αἱ τοιαῦται
<br class="lb"/>γυναῖκες καθαίρονται, τὸ δὲ ἕτερον ἐπὶ τῆς ἡλικίας
<br class="lb"/>αὐτῶν. ἐπὶ μὲν οὖν τῶν ἡμερῶν ἀκουόμενον, δηλώσει πλείοσιν
<br class="lb"/>ἐφεξῆς ἡμέραις καθαίρεσθαι ταύτας τῶν ἄλλων γυναικῶν,
<br class="lb"/>ἐπὶ δὲ τῆς ἡλικίας ἄχρι πλειόνων ἐτῶν. ὄντως γὰρ
<br class="lb"/>ἀθροίζεται ταύταις πολὺ καὶ λεπτὸν αἷμα, καθάπερ ταῖς
<br class="lb"/>ἐναντίως διακειμέναις ὀλίγον τε καὶ παχύ. λευκαὶ μὲν οὖν
<br class="lb"/>εἰσὶν αἱ πρότεραι καὶ μαλακαὶ, μέλαιναι δὲ καὶ σκληραὶ
<br class="lb"/>καὶ λεπταὶ τοὐπίπαν αἱ τὸ μελαγχολικώτερον αἷμα γεννῶσαι,
<br class="lb"/>καὶ πρόδηλον ὅτι ταῖς ἐξ ἀρχῆς κράσεσιν ἐναντίως ἔχουσιν.
<br class="lb"/>αἱ μὲν γὰρ ὑδαταίνουσαι νῦν ὑπ’ αὐτοῦ λεγόμεναι τῆς
<br class="lb"/>ὑγροτέρας τε καὶ ψυχροτέρας, αἱ δ’ ἐναντίαι τῆς ξηροτέρας
<br class="lb"/>τέ εἰσι καὶ θερμοτέρας κράσεως. ἐὰν δὲ κατὰ πάθος
<br class="lb"/>ὑδαταίνωσιν, οὐ πάσαις καταμήνια πλείοσιν ἡμέραις γίνεται.
<br class="lb"/>ἐνίοτε γὰρ αὐτὸ τὸ <span class="milestone">371</span>ἐπέχεσθαι τοῦ πάθους
<br class="lb"/>αὐταῖς αἴτιον γίνεται. πάλιν δὲ τὸ ἐπέχεσθαι δι’ ἔμφραξίν
<br class="lb"/>τε τῶν κατὰ τὴν μήτραν στομάτων γίνεται καὶ διὰ πάχος

﻿
<a class="pb" href="#pb843" id="pb843">[p. 843]</a>


τοῦ αἵματος. ὅθεν ἔνιοι τῶν ἀξιούντων ἐπὶ τῶν κατὰ
<br class="lb"/>πάθος ὑδαταινουσῶν τὸν λόγον εἶναι τῷ παραμένει ῥήματι
<br class="lb"/>κατὰ τὴν τελευταίαν συλλαβὴν προσθέντες τὸ ν΄ γράφουσι,
<br class="lb"/>γυναικεῖα τῇσιν ὑδαταινούσῃσιν ἐπὶ πολὺ παραμένειν, ὑπακοῦσαι
<br class="lb"/>κελεύοντες ἡμᾶς τὸ προσῆκον, ὡσεὶ καὶ οὕτως εἰρήκει,
<br class="lb"/>γυναικεῖα τῇσιν ὑδαταινούσῃσιν ἐπὶ πολὺ χρὴ παραμένειν,
<br class="lb"/>ἵνα συμβουλευτικός τε καὶ θεραπευτικὸς ὁ λόγος ᾖ,
<br class="lb"/>τοῦ γινομένου μόνον ἐπ’ αὐτοῦ περιέχων διήγησιν. ὁμολογεῖν
<br class="lb"/>δὲ τούτῳ φασὶ καὶ τὸ κατὰ τὴν τελευτὴν εἰρημένον,
<br class="lb"/>ὅταν δὲ μὴ ταχὺ ἴῃ, ἐποιδέει, βούλεσθαι γὰρ αὐτὸν ὥσπερ
<br class="lb"/>ἐν πλείοσιν ἡμέραις, οὕτως καὶ δι’ ὀλίγου χρόνου καθαίρεσθαι
<br class="lb"/>τὰς τοιαύτας γυναῖκας, ἐπειδὴ βραδυνόντων τῶν
<br class="lb"/>καταμηνίων οἰδήματα γίνεται, καίτοι τοῦτο κᾀπὶ τῶν ὑδατῶδες
<br class="lb"/>ἐχουσῶν αἷμά φησι συμβαίνειν. καὶ γὰρ καὶ ταύταις
<br class="lb"/>αἱ σάρκες ὑδατωδέστεραι γίνονται, μὴ κατὰ προθεσμίαν
<br class="lb"/>ἀπαντώσης τῆς καθάρσεως.
</p>
                    </section>
                    <a class="pb" href="#pb844" id="pb844">[p. 844]</a>
                    <section id="body-1-3-1-9" class="div textpart section level5">
                      <blockquote class="quote lemma">Ἐν Κρανῶνι αἱ παλαιαὶ ὀδύναι ψυχραὶ, αἱ δὲ νεαραὶ
<br class="lb"/>θερμαί. αἵματι δὲ αἱ πλεῖσται καὶ τὰ ἀπὸ ἰσχίου ψυχρά.</blockquote>
                      <p class="p autofirst">Καὶ ταῦτα ἑαυτῷ φαίνεται γεγραφὼς ὁ Ἱπποκράτης
<br class="lb"/>ἀναμνήσεως ἕνεκεν ἐν κεφαλαίῳ βραχεῖ, διὸ καὶ ἀσαφέστερος
<br class="lb"/>ὁ λόγος ἐστίν. ἄδηλον γὰρ εἴτε ὀδύνας μόνον ἐν Κρανῶνι
<br class="lb"/>γεγονέναι φησὶ καὶ ταύτας ἤτοι κατὰ τὴν κοιλίαν ἢ
<br class="lb"/>καὶ ἄλλο τι μέρος, εἴτε ὀδυνώδη πάθη. τὸ δ’ οὖν τὰς
<br class="lb"/>μὲν παλαιὰς ὀδύνας ψυχρὰς γενέσθαι, τὰς δὲ νεαρὰς θερμὰς
<br class="lb"/>καίτοι δοκοῦν σαφῶς εἰρῆσθαι, περιέχει καὶ αὐτό τινα
<br class="lb"/>ἀσάφειαν· ἤτοι γὰρ παλαιὰς λέγει τὰς πάλαι γεγονυίας
<br class="lb"/>ἢ τὰς χρονιζούσας, ὥσπερ γε καὶ τὰς νεαρὰς ἤτοι τὰς
<br class="lb"/>νῦν συνισταμένας ἢ τὰς ταχέως παυομένας καὶ ψυχρὰς,
<br class="lb"/>ἤτοι τὰς ψύξεως αἴσθησιν φερούσας ἢ τὰς ἀπὸ τῶν θερμαινόντων
<br class="lb"/>παρηγορουμένας. ὡσαύτως δὲ καὶ θερμὰς ἤτοι
<br class="lb"/>τὰς θερμότητος αἴσθησιν ἐχούσας ἢ παρηγορουμένας ὑπὸ


<a class="pb" href="#pb845" id="pb845">[p. 845]</a>


τῶν ψυχόντων. ἔνιοι δὲ ψυχρὰς μὲν εἰρῆσθαί φασι τὰς
<br class="lb"/>βραχείας, θερμὰς δὲ τὰς μεγάλας, οὐ συνήθως τοῖς Ἕλλησιν
<br class="lb"/>ἀκούοντες τῶν σημαινομένων. ἐν τίνι δὲ τοῦ ἔτους
<br class="lb"/>ὥρᾳ ὁ Ἱπποκράτης ταῦτα ἔγραψεν ἀγνοοῦντες ἡμεῖς οὐδὲ
<br class="lb"/>περὶ τοῦ πότε συνέστησαν ἢ πῶς ἢ μέχρι πόσου παρέμειναν
<br class="lb"/>αἱ ὀδύναι δυνάμεθα σαφῶς εὑρεῖν. τὸ δ’ οὖν τὰς νεαρὰς
<br class="lb"/>μὲν αὐτῷ αἵματι γίνεσθαι τοὐπίπαν ἐν ἴσῳ, τοῦ ὑφ’
<br class="lb"/>αἵματος θερμοῦ τε δηλονότι καὶ πολλοῦ, ἐπὶ δὲ τῶν παλαιῶν
<br class="lb"/>μὴ προσθεῖναι τὸν χυμὸν, ἐνδεικτικόν ἐστι τοῦ τὰς
<br class="lb"/>παλαιὰς ὑφ’ ἑτέρου τινὸς χυμοῦ γίνεσθαι ψυχροῦ καὶ τὰ
<br class="lb"/>ἀπὸ ἰσχίου δὲ ψυχρὰ γεγονέναι φησὶν αὐτοῖς, ἤτοι πάθη
<br class="lb"/>λέγων ἢ ἀλγήματα, ψυχροῦ δηλονότι καὶ ταῦτα ἐργαζομένου
<br class="lb"/>χυμοῦ. θαυμάσαι <span class="milestone">372</span>δ’ ἐστὶ πολλοὺς τῶν ἐξηγητῶν
<br class="lb"/>εἰς μὲν τὰς τοιαύτας ῥήσεις, ἐν αἷς οὐδέν ἐστι βεβαίως
<br class="lb"/>εὑρεῖν, ἀναπόδεικτα γράφοντας πολλά. καθ’ ἃς δ’ ἀποδεῖξαί
<br class="lb"/>τι δυνατόν ἐστι καὶ χρησίμως εὑρεῖν, ἤτοι μηδὲν ὅλως


<a class="pb" href="#pb846" id="pb846">[p. 846]</a>


γράφοντας ἢ βραχέα καὶ ἀναπόδεικτα, καθάπερ
<br class="lb"/>προστάγματα.
</p>
                    </section>
                    <section id="body-1-3-1-10" class="div textpart section level5">
                      <blockquote class="quote lemma">Τὰ ἐς ῥίγεα ἰσχυρὰ ἰόντα οὐ πάνυ τι πρῃύνεται, ἀλλ’ ἐγγὺς
<br class="lb"/>ἀκμῆς.</blockquote>
                      <p class="p autofirst">Οὕτως ἴσασιν γεγραμμένην τὴν ῥῆσιν οἱ παλαιότεροι
<br class="lb"/>τῶν ἐξηγητῶν. οἱ δὲ νεώτεροι πρὸς τὸ σαφέστερον ὑπαλλάξαντες
<br class="lb"/>αὐτὴν ὧδέ πως γράφουσι· τὰ ῥίγεα ἰσχυρὰ ἐόντα
<br class="lb"/>οὐ πάνυ τι πρῃύνεται, ἀλλ’ ἐγγὺς ἀκμῆς. καὶ βούλονται
<br class="lb"/>τὴν λέξιν τήνδε διδάσκειν ἡμᾶς, ὅσα τοῖς νοσοῦσιν ἰσχυρὰ
<br class="lb"/>γίνονται ῥίγη, μὴ πάνυ τι ταῦτα πραΰνεσθαι κατ’ <span class="milestone">450</span>
<br class="lb"/>ἄλλον τινὰ καιρὸν τῆς νόσου, ἀλλὰ μόνον ὅταν ἐγγὺς ᾖ τῆς
<br class="lb"/>ἀκμῆς, κατὰ δὲ τὴν προτέραν γραφὴν, τὰ ἐς ῥίγεα ἰσχυρὰ
<br class="lb"/>ἰόντα τουτέστι ἀφικνούμενα πάθη, προσυπακοῦσαι γὰρ δεῖ
<br class="lb"/>τὸ πάθος, προσήκει αὐτὸν ἀκοῦσαι μὴ πραΰνεσθαι ταῦτα


<a class="pb" href="#pb847" id="pb847">[p. 847]</a>


πρὸ τῆς ἀκμῆς. ἔνιοι μὲν οὖν ἀκμῆς αὐτὸν μεμνῆσθαί
<br class="lb"/>φασι τοῦ ὅλου καιροῦ τοῦ νοσήματος, ἔνιοι δὲ τῆς τῶν
<br class="lb"/>κατὰ μέρος παροξυσμῶν. ὡς τὸ ῥῖγος, ὅταν ἰσχυρὸν ᾖ,
<br class="lb"/>μὴ παυόμενον πρὸ τοῦ πλησιάσαι τὸν τῆς ἀκμῆς καιρόν.
<br class="lb"/>φαίνεται μὲν οὖν τοῦτο γινόμενον ἐνίοις καὶ καλοῦμεν αὐτὸ
<br class="lb"/>ῥῖγος ἀνεκθέρμαντον, οὐκ ἰσχυρόν. ἐγχωρεῖ δὲ καὶ κατὰ
<br class="lb"/>τὴν δύναμιν ἰσχυρὸν αὐτὸ φάναι, κακοηθέστερον γάρ ἐστι
<br class="lb"/>πολὺ τοῦ σφοδροῦ μὲν ὑπερβάλλοντος, ἐν τάχει δὲ παυομένου.
<br class="lb"/>τὴν δ’ ὅλην τοῦ νοσήματος ἀκμὴν ἀκούοντί σοι, μάλιστα
<br class="lb"/>ἐπὶ τεταρταίων πυρετῶν ὁ λόγος ἐστὶ χρήσιμος. ἐάν
<br class="lb"/>τε γὰρ ἅμα ῥίγεσιν ἰσχυροῖς ἐμβάλλωσιν οἱ παροξυσμοὶ,
<br class="lb"/>μηδὲν ἐνδιδόντων αὐτῶν, ἀδύνατόν ἐστιν ἤδη τὴν ἀκμὴν
<br class="lb"/>ἀπειληφέναι τὸ νόσημα καὶ δηλονότι πολὺ μᾶλλον, οὐδὲ τὴν
<br class="lb"/>παρακμὴν ἐλπίζειν χρὴ τοῦ τοιούτου τεταρταίου γενήσεσθαι,
<br class="lb"/>πρὶν λωφῆσαι τὸ ῥῖγος, ὥσθ’ ὁ λόγος ἐστὶ προγνωστικὸς
<br class="lb"/>ἐπὶ τῶν εἰς ῥίγη σφοδρὰ πυρετῶν ἰόντων, ὧν οὐχ
<br class="lb"/>οἷόν τε λύσιν γενέσθαι πρὸ τοῦ πραϋνθῆναι τὸ ῥῖγος, καὶ
<br class="lb"/>τοῦτο γίνεσθαι πλησίον τῆς ἀκμῆς. συμβαίνει δὲ τὰ τοιαῦτα

﻿
<a class="pb" href="#pb848" id="pb848">[p. 848]</a>


ῥίγη διὰ ψυχρὸν πάνυ φλέγμα τὸ ὑαλῶδες ὀνομαζόμενον ἢ
<br class="lb"/>τὸν μελαγχολικὸν χυμόν. ἀλλ’ ἐπὶ μὲν τῷ ψυχρῷ φλέγματι
<br class="lb"/>τὸ δυσεκθέρμαντον, οὐ τὸ σφοδρὸν γίνεται ῥῖγος. ἐπὶ δὲ
<br class="lb"/>τῷ μελαγχολικῷ ποτὲ μὲν ἀμφότερα, ποτὲ δὲ θάτερον. ἀλλ’
<br class="lb"/>ὁ μὲν τοιοῦτος χυμὸς διὰ τετάρτης φέρει τὸν παροξυσμὸν,
<br class="lb"/>ὁ δ’ ὑαλώδης τὸν ἀμφημερινόν. οὐδὲν μὴν οἱ ἐξηγηταὶ τῶν
<br class="lb"/>τοιούτων διαιροῦσιν. ἀλλ’ ἐν οἷς οὐδὲν ὠφελοῦσι τοὺς μαθη<span class="milestone">373</span>τὰς 
<br class="lb"/>ἐπὶ πλεῖστον ἐκεῖνα διέρχονται. καὶ γὰρ
<br class="lb"/>οὖν καὶ κατὰ τὴν ἑξῆς ῥῆσιν ἰατρικωτάτην οὖσαν ἐλέγχονται
<br class="lb"/>τῶν ἀξιολογωτάτων θεωρημάτων οὐδὲν ἐπιστάμενοι.
</p>
                    </section>
                    <section id="body-1-3-1-11" class="div textpart section level5">
                      <blockquote class="quote lemma">Πρὸ ῥίγεος αἱ ἐπισχέσιες τῶν οὔρων ἢν ἐκ χρηστῶν ἴωσι
<br class="lb"/>καὶ κοιλίη διέλθῃ καὶ ὕπνοι ἐνίωσιν, ἴσως δὲ καὶ ὁ τρόπος
<br class="lb"/>τοῦ πυρετοῦ, ἴσως δὲ καὶ τὰ ἐκ κόπων.</blockquote>
                      <a class="pb" href="#pb849" id="pb849">[p. 849]</a>
                      <p class="p autofirst">Οὐκ οἶδα ὅ τι εἴπω, νὴ τοὺς θεοὺς, ὅταν ὠφελιμώτατον
<br class="lb"/>θεώρημα μυριάκις ἐπὶ τῶν νοσούντων φαινόμενον ἀγνοῶσιν
<br class="lb"/>οἱ τὸ βιβλίον ἐξηγησάμενοι. τὸ μὲν οὖν τῶν ἄλλων ἧττον
<br class="lb"/>ἄν τις θαυμάσειε, τὸ δὲ Σαβίνου καὶ Ῥούφου τοῦ Ἐφεσίου,
<br class="lb"/>τοῖς Ἱπποκράτους συγγράμμασιν ὡμιληκότων ἀνδρῶν
<br class="lb"/>οὐ παρέργως, ἄξιον ὄντως ἐστὶ θαύματος, εἰ μὴ πολλάκις
<br class="lb"/>ἐθεάσαντο ῥίγους κρισίμου προηγησαμένην ἐπίσχεσιν οὔρου.
<br class="lb"/>περὶ ἧς νῦν ὁ Ἱπποκράτης γράφει, προγιγνώσκειν ἡμᾶς διδάσκων
<br class="lb"/>ἐσόμενον ἐν νόσῳ κρίσιμον ῥῖγος. ἐὰν ἐν ὀξεῖ πυρετῷ
<br class="lb"/>τἄλλα σοι σημεῖα σωτήρια φαίνηται καὶ κρίσιν ἐλπίζῃς
<br class="lb"/>ὑπόγυιον ἔσεσθαι, γινώσκειν σε χρὴ τῶν οὔρων ἐπισχεθέντων
<br class="lb"/>ἐξ ἀνάγκης ἔσεσθαι τὸ κρίσιμον ῥῖγος. ἐὰν δὲ καὶ
<br class="lb"/>ἡ νὺξ προηγήσηται δύσφορος, ἥ τε ἡμέρα κρίσιμος ᾖ, βεβαιότερόν
<br class="lb"/>ἐστι προερεῖν ἔσεσθαι τὸ ῥῖγος. ἐὰν δὲ τὸ διὰ
<br class="lb"/>σφυγμοῦ σημεῖον ὡς ἔμαθες ἐνδείξηταί σοι ταὐτὸν, μὴ μόνον
<br class="lb"/>ἔσεσθαι τὸ ῥῖγος, ἀλλὰ καὶ σφοδρὸν ἔσεσθαι βεβαίως
<br class="lb"/>ἔλπιζε. τὸ τοίνυν ἐκ χρηστῶν ἤτοι τῶν οὔρων μόνων ἢ
<br class="lb"/>καὶ τῶν ἄλλων ἅμα αὐτοῖς τῶν ἀγαθῶν σημείων ἀκούειν


<a class="pb" href="#pb850" id="pb850">[p. 850]</a>


σε χρή. τηλικαύτη μὲν ἡ δύναμίς ἐστι τῶν ἐν τοῖς οὔροις
<br class="lb"/>σημείων ἐν τοῖς ὀξέσι πυρετοῖς, ὥστε καὶ μόνῃ πιστεύειν
<br class="lb"/>αὐτῇ. προσερχομένων δὲ καὶ τῶν ἄλλων, πρόγνωσις ἔσται
<br class="lb"/>σοι βεβαιοτάτη καὶ ἀμετάπτωτος, ὡς τὸ διηνεκὲς ἔχειν. αἱ
<br class="lb"/>μέντοι τῶν οὔρων ἐπισχέσεις γίνονται καὶ τῆς κοιλίας ἐκκρινούσης
<br class="lb"/>πολλά. δηλοῦται γὰρ ἐνταῦθα ῥέπειν ἡ ὀῤῥώδης
<br class="lb"/>ὑγρότης, ἧς ἔμαθες, ὅταν πλεονάζῃ, τρεῖς εἶναι κενώσεις,
<br class="lb"/>τὴν διὰ γαστρὸς, τὴν δι’ οὔρων, τὴν δι’ ἱδρώτων. ἐὰν μὲν
<br class="lb"/>οὖν ἡ κοιλία πλείω διαχωρήσῃ, τῇ τῶν οὔρων ἐπισχέσει
<br class="lb"/>θαῤῥεῖν οὐ προσῆκεν εἰς τὴν τοῦ ῥίγους πρόγνωσιν. ἐὰν
<br class="lb"/>δὲ καὶ αὕτη μηδ’ ὅλως προχωρήσῃ προεγνωκότι σοι τὸ νόσημα
<br class="lb"/>πλησίον εἶναι κρίσεως, ἀναγκαῖόν ἐστι ῥιγῶσαί τε καὶ
<br class="lb"/>ἱδρῶσαι τὸν κάμνοντα. τί ποτε οὖν σημαίνει τὸ καὶ ὕπνοι
<br class="lb"/>ἐνέωσιν; εἰ μὲν γὰρ ὡς ἕν τι τῶν ἀγαθῶν σημείων εἴρηται,
<br class="lb"/>τὸ μέγιστον εἰς τὰ παρόντα συμφωνήσει· τὸ δὲ ἢν ἐκ
<br class="lb"/>χρηστῶν ἴωσιν, ὥσπερ τι παράδειγμα λελεγμένον. εἰ δ’ ὡς
<br class="lb"/>καὶ τοῦτο τοῦ γενησομένου ῥίγους ὂν σημεῖον, οὐχ ἁπλῶς
<br class="lb"/>σε χρὴ γινώσκειν περὶ τοῦδε. πολλάκις μὲν γὰρ ἡ προηγησαμένη


<a class="pb" href="#pb851" id="pb851">[p. 851]</a>


τῆς κρίσεως νὺξ τοῦ τε ῥίγους καὶ τῆς ἐπ’ αὐτῷ
<br class="lb"/>κρίσεως γίνεται δύσφορος, ὁπότε βεβαιοτάτην ἕξεις σὺν
<br class="lb"/>τοῖς εἰρημένοις τὴν τοῦ γενησομένου ῥίγους πρόγνωσιν.
<br class="lb"/>ἐνίοτε δὲ ἐν <span class="milestone">374</span>τῷ σπανίῳ μεθ’ ὕπνων χρηστῶν εὔφορος
<br class="lb"/>γίνεται ἡ νὺξ καὶ φαίνεται τούτοις οὐχ ὁ τοῦ ῥίγους
<br class="lb"/>δηλωτικὸς σφυγμὸς, ἀλλ’ ὁ τῆς ἐκκρίσεως. ἔμαθες δὲ περὶ
<br class="lb"/>τούτων ἱκανῶς ἐν τῇ τῶν σφυγμῶν πραγματείᾳ. προσεπισκοπεῖσθαι
<br class="lb"/>δὲ καὶ τὸν τρόπον τοῦ πυρετοῦ κελεύει σε, τουτέστι
<br class="lb"/>εἰ θερμὸς καὶ χολώδης καὶ καυσώδης ἢ τῶν ἄλλων
<br class="lb"/>τίς. ὅσα γὰρ ἐν τοῖς ὀξέσι πυρετοῖς καὶ μάλιστα τοῖς καυσώδεσι
<br class="lb"/>γίνεται ῥίγη κριτικὰ, ταῦτα ἔμαθες ἐπὶ τῇ ξανθῇ
<br class="lb"/>χολῇ διὰ τῶν αἰσθητικῶν σωμάτων φερομένῃ πρὸς τὸ ἐκτὸς,
<br class="lb"/>ἀποτελεῖσθαι διὰ τοῦτο καὶ οἱ ἐκ κόπων πυρετοὶ, χολωδέστατοι
<br class="lb"/>τὴν κρᾶσιν ὄντες, εἰς τὴν πρόγνωσίν σοι καὶ αὐτοὶ
<br class="lb"/>συντελοῦσιν. αὕτη μὲν οὖν ἡ ἀπὸ τῶν προκαταρκτικῶν
<br class="lb"/>αἰτίων εἰς τὴν πρόγνωσιν ὠφέλεια, λελεγμένη μὲν ὡς ἐπὶ
<br class="lb"/>παραδείγματος ἑνὸς, ἐσομένη δέ σοι χρήσιμος, κᾀπὶ τῶν
<br class="lb"/>ἄλλων αἰτίων τῶν προκαταρκτικῶν, ὅσα χολωδέστερον ἐργάζεται


<a class="pb" href="#pb852" id="pb852">[p. 852]</a>


τὸ σῶμα. ταῦτα δέ ἐστιν ἐγκαύσεις τε καὶ ἀγρυπνίαι
<br class="lb"/>καὶ φροντίδες καὶ λῦπαι καὶ θυμοὶ καὶ τροφῆς ἔνδεια
<br class="lb"/>καὶ τῶν χολωδῶν ἐδεσμάτων πλεονεξία. πρώτη μέν
<br class="lb"/>σοι καὶ ἀσφαλεστάτη διάγνωσις εἰς τὸν τρόπον τῶν πυρετῶν
<br class="lb"/>ἀπὸ τῶν φαινομένων κατὰ τὸ σῶμα γενήσεται, καθάπερ
<br class="lb"/>ἔμαθες ἐν τοῖς περὶ διαφορᾶς τῶν πυρετῶν. ἐφεξῆς
<br class="lb"/>δὲ καὶ ἡ ἀπὸ τῶν προκαταρχόντων αἰτίων εἰς ἀσφαλεστέραν
<br class="lb"/>πίστιν, ὧν εὗρες, οὐ σμικρὰ συντελέσει. θαυμαστὸν
<br class="lb"/>οὖν ὅπως τοῦτο τὸ θεώρημα χρησιμώτατον ὂν ἐλάθη τοὺς
<br class="lb"/>ἐξηγητάς.
</p>
                    </section>
                    <section id="body-1-3-1-12" class="div textpart section level5">
                      <blockquote class="quote lemma">Ἀποστάσιες οὐ μάλα οἷσι ῥίγεα.</blockquote>
                      <p class="p autofirst">Σπανίως ἀποστάσεις γίνονται τοῖς μετὰ ῥίγους πυρέττουσιν,
<br class="lb"/>ὥσπερ ἐν τεταρταίοις πυρετοῖς καὶ τριταίοις. αἱ
<br class="lb"/>γὰρ ἐν ταῖς παρακμαῖς τῶν τοιούτων παροξυσμῶν ἐκκρίσεις

﻿
<a class="pb" href="#pb853" id="pb853">[p. 853]</a>


κενοῦσι τὸ πλῆθος, ὥστε πάνυ χρὴ πολλὴν εἶναι τὴν περιουσίαν
<br class="lb"/>τῶν λυπούντων χυμῶν, ἵν’ ἡ φύσις ἀποστάσεως
<br class="lb"/>δεηθῇ.
</p>
                    </section>
                    <section id="body-1-3-1-13" class="div textpart section level5">
                      <blockquote class="quote lemma"><span class="milestone">451</span>Αἱ τῶν σκελέων ἐκθηλύνσιες, οἷον ἢ πρὸ νόσου
<br class="lb"/>ὁδοιπορήσαντι ἢ ἐκ νόσου αὐτίκα, διότι ἴσως τὸ ἐκ κόπων
<br class="lb"/>εἰς ἄρθρα ἀπέστη, δι’ ὃ αἱ τῶν σκελέων ἐκθηλύνσιες.</blockquote>
                      <p class="p autofirst">Οὐκ ἔστι γνῶναι σαφῶς πότερον τὰς ἀσθενείας μόνας
<br class="lb"/>ἐκθηλύνσεις εἴρηκεν ἢ τὰς σὺν ἀτροφίᾳ τῶν σκελῶν ὅλων
<br class="lb"/>γινομένας. ὅσον μὲν γὰρ ἐπὶ προτέρῳ τῶν προειρημένων
<br class="lb"/>παραδειγμάτων, ἐγχωρεῖ καὶ τὰς σὺν ἀτροφίᾳ νοεῖν. ὅσον
<br class="lb"/>δ’ ἐπὶ τῷ δευτέρῳ, καθ’ ὅ φησι, διότι ἴσως τὸ ἐκ κόπων
<br class="lb"/>εἰς ἄρθρα ἀπέστη, τὰς ἰσχνότητας οὐκ ἄν τις <span class="milestone">375</span>εὐλόγως
<br class="lb"/>ἀκούσειεν, ἀλλ’ ἁπλῶς τὰ ἀσθενείας, αἵ τινες δύνανται
<br class="lb"/>καὶ χωρὶς ἰσχνότητος, ἤτοι ἐκλύτους τὰς ἐνεργείας ἐργάσασθαι


<a class="pb" href="#pb854" id="pb854">[p. 854]</a>


τῶν σκελῶν ἢ τὰς ἀποστάσεις ὑποδέχεσθαι. τὸ
<br class="lb"/>δὲ ἐπὶ τῷ τέλει προσκείμενον, δι’ ὃ αἱ τῶν σκελῶν ἐκθηλύνσιες,
<br class="lb"/>εἴρηται καὶ κατὰ τὴν ἀρχὴν τῆς ῥήσεως. ὅθεν
<br class="lb"/>ἔνιοι τῶν ἐφεξῆς γεγραμμένων ἡγούμενον αὐτὸ ποιοῦσι.
<br class="lb"/>πρῶτον μὲν ἀφαιροῦντες τὸ διότι, συμμετακοσμοῦντες δὲ
<br class="lb"/>αὐτῷ τινὰ καὶ τῶν ἐκ τῆς ἑπομένης ῥήσεως. ὅπερ δὲ καὶ
<br class="lb"/>τὴν ἀρχὴν εἶπον ἀναμνήσω καὶ νῦν, ἔστι δὲ τοῦτο τὸ πολυειδῶς
<br class="lb"/>γεγράφθαι τὰς ἐν τούτῳ τῷ βιβλίῳ ῥήσεις, ὥσπερ
<br class="lb"/>καὶ τήνδε, μετὰ τοῦ διεσπάσθαί τινας οὐκ ὀρθῶς ἢ συνῆφθαι
<br class="lb"/>πάλιν οὐ προσηκόντως. ὧν εἰ μνημονεύσοιμι πάντων
<br class="lb"/>ἅμα τῷ διελέγχειν τοὺς ἁμαρτάνοντας, εἰς ἄπειρον ἐκταθήσεται
<br class="lb"/>μῆκος ὁ λόγος.
</p>
                    </section>
                    <section id="body-1-3-1-14" class="div textpart section level5">
                      <blockquote class="quote lemma">Φύματα ἕξω ἐξοιδέοντα καὶ τὰ ἀπόρεα καὶ τὰ κορυφώδεα
<br class="lb"/>καὶ τὰ ὁμαλῶς ξυμπεπαινόμενα καὶ μὴ περίσκληρα καὶ


<a class="pb" href="#pb855" id="pb855">[p. 855]</a>


κατάῤῥοπα καὶ τὰ μὴ δίκραια ἀμείνω. τὰ δ’ ἐναντία
<br class="lb"/>κακὰ καὶ ὅσῳ πλείστως ἐναντία κάκιστα.</blockquote>
                      <p class="p autofirst">Ἀπὸ τῶν ἐν τῇ γῇ φυομένων οἱ ἄνθρωποι φύματα
<br class="lb"/>κεκλήκασιν τοὺς παρὰ φύσιν ὄγκους ὅσοι τοὐπίπαν ἄνευ
<br class="lb"/>τῆς ἔξωθεν αἰτίας γίνονται, μάλιστα οὖν ὀνομάζουσιν οὕτω
<br class="lb"/>τὰ πρὸς τὸν ἐκτὸς τόπον ἐπειγόμενα. τῷ δ’ οὐκ ἔχειν ἕτερον
<br class="lb"/>ὄνομα καὶ τὰ πλατέα καὶ βραχεῖ τοῦ κατὰ φύσιν ὑψηλότερα.
<br class="lb"/>καὶ ταῦθ’ ὡσαύτως ἐνίοτε προσαγορεύουσιν, ὅπερ
<br class="lb"/>καὶ Ἱπποκράτης ἐποίησεν, ἀγαθὰ μὲν εἶναι λέγων τὰ ἐξοιδοῦντα,
<br class="lb"/>τουτέστιν ἐφ’ ὦν ἀξιόλογος ἡ ἐξόγκωσις ἢ ὅσα τὴν
<br class="lb"/>αὔξησιν οὐκ ἐς τὴν ἔσω χώραν, ἀλλ’ εἰς τὴν ἔξω ποιεῖται,
<br class="lb"/>καθάπερ ἐν προγνωστικῷ γράφων εἶπεν· Ὅσα μὲν ἔξω
<br class="lb"/>τρέπεται ἄριστά ἐστιν ὡς μάλιστα ἐκκλίνοντα καὶ εἰς ὀξὺν
<br class="lb"/>ἀποκορυφοῦντα. ὅσα δὲ, φησὶν, ἔσω ῥήγνυται, ἄριστά ἐστιν
<br class="lb"/>ἃ τῶν ἔξω χωρίων μηδὲν ἐπικοινωνεῖ, κάλλιον μὲν γὰρ ἔξω
<br class="lb"/>ῥέπειν. εἰ δὲ ἔσω ῥέπει, βέλτιον πάλιν ἐν τούτοις ἐστὶν


<a class="pb" href="#pb856" id="pb856">[p. 856]</a>


ἅπασιν αὐτῶν τὴν ῥοπὴν ἐς τὴν ἔσω χώραν πεποιῆσθαι.
<br class="lb"/>τῶν μὲν οὖν φυμάτων ἡ γένεσις ἐν ἐπιγαστρίῳ τέ ἐστιν ἢ
<br class="lb"/>καὶ κατὰ θώρακα. τούτοις γὰρ ὑπόκεινται χῶραι κεναὶ,
<br class="lb"/>τὸν παρὰ φύσιν ὄγκον ἐκδεχόμεναι τῶν ἔσω ῥεψάντων
<br class="lb"/>φυμάτων. αὐτῶν δὲ τῶν ἐξογκουμένων ἔξω, τὰ ἀπόξεα
<br class="lb"/>καὶ κορυφώδη κρείττονα τῶν πλατέων ἐστὶν, ὡς ἂν ὑπὸ
<br class="lb"/>θερμοτέρων τε καὶ λεπτοτέρων τῇ συστάσει γινόμενα χυμῶν
<br class="lb"/>καὶ διὰ τοῦτο ταχέως ἐκπυϊσκόμενα. τὰ γὰρ ὑπὸ παχέων
<br class="lb"/>καὶ γλίσχρων γινόμενα ὡς ἂν ψυχρῶν ἄντων, πλατέα
<br class="lb"/>τέ ἐστι καὶ δύσπεπτα καὶ σήπεται μᾶλλον, οὐ πέττεται χρόνῳ
<br class="lb"/>πλείονι, σὺν τούτοις δὲ ἐπαινεῖ καὶ τὰ ὁμαλῶς ἐκπυϊσκόμενα.
<br class="lb"/>τὰ γὰρ ἐκ μέρους μέν τινος ἑαυτῶν ἐκπυήσαντα,
<br class="lb"/>τὸ λοιπὸν δὲ ἅπαν ἀνεκπύητον ἔχοντα, πρῶτον μὲν αὐτῷ
<br class="lb"/>τὰ <span class="milestone">376</span>χρονιώτερα τῶν ἄλλων ἐκπυησάντων εὐθέως εἶναι
<br class="lb"/>μοχθηρὰ, δεύτερον δὲ τῷ δυσχερεῖ τῆς θεραπείας.
<br class="lb"/>ἄλλων μὲν γὰρ δεῖται τὰ διαπυήσαντα τῶν ἰαμάτων, ἄλλων
<br class="lb"/>δὲ τὰ ἀνεκπύητα. καὶ τὰ μὴ περίσκληρα δὲ βελτίω τῶν
<br class="lb"/>περισκλήρων ἐστὶν. ὀνομάζει δὲ περίσκληρα τὰ τὸ μέσον


<a class="pb" href="#pb857" id="pb857">[p. 857]</a>


ἑαυτῶν ἔχοντα μαλακὸν καὶ διαπυίσκον, ὅσον δὲ ἐν κύκλῳ
<br class="lb"/>τούτου σκληρὸν καὶ δυσεκπύητον ἢ ὅλως ἀνεκπύητον. ἐπαινεῖ
<br class="lb"/>δὲ καὶ τὰ κατάῤῥοπα φύματα. ταῦτα δέ ἐστιν ὅσα κατὰ
<br class="lb"/>τὴν κάτω χώραν τὴν κορυφὴν ἑαυτῶν ἴσχει τῆς ἐκπυήσεως.
<br class="lb"/>ἐνταῦθα γὰρ ἀναστομωθέντα τὰς ἀποῤῥύσεις εὐπετεῖς
<br class="lb"/>λαμβάνει, εἰ μὴ λάθοι γέ σε τῶν ἀνωμάλων ὄντα.
<br class="lb"/>καὶ τούτοις γὰρ τὸ μέν τι χρηστὸν ὑπάρχει, τὸ δέ τι μοχθηρόν.
<br class="lb"/>ὅσα δὲ τὴν ἐκπύησιν ὁμαλὴν ἔχοντα τὴν κορυφὴν
<br class="lb"/>ἐν τοῖς κάτω μέρεσι ποιεῖται, ταῦτα ἄριστα. καὶ
<br class="lb"/>τὰ μὴ δίκραια δὲ βελτίω τῶν δικραίων εἶναί φησιν. εὑρίσκεται
<br class="lb"/>γὰρ τῶν δικραίων τὸ μέσον οὐκ ἀπαθὲς μὲν, ἀνεκπύητον
<br class="lb"/>δὲ καὶ σκληρόν. εὔδηλον δ’ ὅτι τῶν ἐναντίως
<br class="lb"/>ἀλλήλοις διακειμένων φυμάτων ὧν διῆλθεν, ὅσα πλεῖστον
<br class="lb"/>ἀλλήλων διαφέρει ταῖς ἰδέαις, ταῦτα καὶ ταῖς δυνάμεσι
<br class="lb"/>καὶ τοῖς ἤθεσι διαφέρει πάμπολυ. πλάτος γὰρ ἱκανὸν ἐχουσῶν
<br class="lb"/>τῶν εἰρημένων διαφορῶν, ἀναγκαῖον εἶναι μέν τι μέσον
<br class="lb"/>τῶν ἐναντίων. ἀποκεχωρηκέναι δὲ τοῦ μέσου τὸ μὲν μᾶλλον,
<br class="lb"/>τὸ δὲ ἧττον, οἷον ἐπὶ τῶν σκληρῶν καὶ μαλακῶν· ἐπὶ

﻿
<a class="pb" href="#pb858" id="pb858">[p. 858]</a>


μιᾶς γὰρ ἀντιθέσεως ὡς ἐπὶ παραδείγματος ἀρκέσει τὸν
<br class="lb"/>λόγον ποιήσασθαι. τὸ μὲν σκληρὸν τοῦ μαλακοῦ φαυλότερόν
<br class="lb"/>ἐστιν. αὐτοῦ δὲ τοῦ σκληροῦ τὸ μᾶλλον σκληρόν. εἰ
<br class="lb"/>δέ ἐστι σκληρότερον, εἴη χαλεπώτατον, οὕτω δὲ καὶ τὸ μὲν
<br class="lb"/>μετρίως μαλακὸν, ἀγαθὸν μετρίως ἐστί, τὸ δὲ τελέως μαλακὸν,
<br class="lb"/>ἀγαθὸν καὶ τοῦτο τελέως. ἅσπερ οὖν ταύτης τῆς
<br class="lb"/>ἀντιθέσεως ἤκουσας, ἐπὶ τὰς εἰρημένας ἁπάσας γε
<br class="lb"/>μεταφέροις.
</p>
                    </section>
                    <section id="body-1-3-1-15" class="div textpart section level5">
                      <blockquote class="quote lemma">Τὸ θηριῶδες φθινοπώρου καὶ αἱ καρδιαλγίαι καὶ τὸ
<br class="lb"/>μελαγχολικόν.</blockquote>
                      <p class="p autofirst">Εἴτε τὰς ἀσκαρίδας, εἴτε τὰς ἕλμινθας λέγει τὸ
<br class="lb"/>θηριῶδες, εἴτε ἐλέφαντα καὶ καρκίνον, εἴτε φθίσιν ὥς
<br class="lb"/>τινες ἤκουσαν, εἴτε πᾶν τὸ κακόηθες. εἰκότως ἐν φθινοπώρῳ
<br class="lb"/>τὰ τοιαῦτα γίνεται πάντα, διά τε τὴν κακοχυμίαν
<br class="lb"/>τῆς ὥρας καὶ τὴν τοῦ περιέχοντος ἀνώμαλον κρᾶσιν. οὐδὲν


<a class="pb" href="#pb859" id="pb859">[p. 859]</a>


οὖν θαυμαστὸν εἰ καὶ καρδιαλγίαι καὶ τὸ φρικῶδες καὶ τὸ
<br class="lb"/>μελαγχολικὸν ἐπικρατεῖ κατὰ τὴν φθινοπωρινὴν ὥραν. ἅπαντα
<br class="lb"/>γὰρ ἕπεται ταῦτα τοῖς προειρημένοις αἰτίοις. εἴρηται δὲ
<br class="lb"/>ἡμῖν ἐπὶ πλέον ἐν τῇ τοῦ δευτέρου τῶν ἐπιδημιῶν ἐξηγήσει
<br class="lb"/>περὶ τῶν κατὰ τὸ φθινόπωρον ἁπάντων.
</p>
                    </section>
                    <section id="body-1-3-1-16" class="div textpart section level5">
                      <blockquote class="quote lemma"><span class="milestone">377</span>Πρὸς τὰς ἀρχὰς τοὺς παροξυσμοὺς ἐπισκέπτεσθαι
<br class="lb"/>καὶ ἐν ἁπάσῃ τῇ νούσῳ, ὡς τὸ ἐν δείλῃ παροξύνεσθαι
<br class="lb"/>καὶ ὁ ἐνιαυτὸς εἰς δείλην καὶ αἱ ἀσκαρίδες.</blockquote>
                      <p class="p autofirst">Κᾀν τῷ δευτέρῳ τῶν ἐπιδημιῶν οὕτως ἐγέγραπτο πρὸς
<br class="lb"/>τὰς ἀρχὰς τῶν νούσων σκεπτέον εἰ αὐτίκα ἀνθεῖ. χρῆται
<br class="lb"/>
<span class="milestone">452</span>γὰρ ἐνίοτε τῇ πρὸς τὰς ἀρχὰς φωνῇ ὁ Ἱπποκράτης,
<br class="lb"/>ὡσεὶ καὶ κατὰ τήνδε τὴν λέξιν εἶπε· πρὸς τὰς ἀρχὰς τῶν
<br class="lb"/>νούσων διαφέρει τὸ σκοπεῖσθαι εἰ αὐτίκα ἀνθεῖ, καθάπερ
<br class="lb"/>κᾀν τῷ φάναι ὃ καὶ πρὸς τὸ θερμαίνειν καὶ ψύχειν καὶ


<a class="pb" href="#pb860" id="pb860">[p. 860]</a>


ξηραίνειν καὶ ὑγραίνειν, πολλὰ ἄν τις εὕροι τοιαῦτα. οὐ
<br class="lb"/>γὰρ ὡς ἐναντιούμενος, οὐδ’ ὡς ἀντιλέγων, ἀλλ’ ὡς συνεργοῦντα
<br class="lb"/>πρὸς τὸ θερμαίνειν καὶ ψύχειν καὶ ξηραίνειν καὶ
<br class="lb"/>ὑγραίνειν χρῆται, πολλὰ, φησὶν, ἄν τις εὕροι τοιαῦτα. δέδεικται
<br class="lb"/>δὲ καὶ τοῦθ’ ἡμῖν, ἐν οἷς ἐξηγούμεθα τὸ δεύτερον
<br class="lb"/>τῶν ἐπιδημιῶν. εἰ δ’ οὐχ οὕτως ἐθέλοι τις ἀκούειν τῆς
<br class="lb"/>λέξεως, ἀναγκαῖόν ἐστι τὸ πρὸς τὰς ἀρχὰς ἀντὶ τοῦ κατὰ
<br class="lb"/>τὰς ἀρχὰς ἢ περὶ τὰς ἀρχὰς ἀκούειν. οὐ μὴν ἐν ταῖς ἀρχαῖς
<br class="lb"/>γε μόναις τοῦτο παραινεῖ σκοπεῖν, ἀλλ’ ἐν ὅλαις ταῖς
<br class="lb"/>νόσοις, εἶτα παράδειγμα προσέθηκεν ὃ δυνατόν ἐστιν ἀναγνῶναι
<br class="lb"/>διττῶς, καθ’ ἕνα μὲν τρόπον, τὸ ἐς δείλην παροξύνεσθαι
<br class="lb"/>καὶ ὁ ἐνιαυτὸς, εἶτ’ ἀφ’ ἑτέρας ἀρχῆς ἐς δείλην
<br class="lb"/>καὶ αἱ ἀσκαρίδες· καθ’ ἕτερον δὲ τρόπον, οἷον τὸ ἐς δείλην
<br class="lb"/>παροξύνεσθαι καὶ ὁ ἐνιαυτὸς ἐς δείλην. εἶτα ἀπ’ ἄλλης
<br class="lb"/>ἀρχῆς καὶ ἀσκαρίδες. ἀναλόγως γάρ τινα ἔχειν ἡγεῖται τὴν
<br class="lb"/>ἡμέραν πρὸς ὅλον τὸν ἐνιαυτὸν, ὡς τῷ μὲν ἑωθινῷ καιρῷ
<br class="lb"/>τὸ ἔαρ ἐοικέναι, τῇ δὲ μεσημβρίᾳ τὸ θέρος, τῇ δὲ ἑσπέρᾳ
<br class="lb"/>τὸ φθινόπωρον, τῇ δὲ νυκτὶ τὸν χειμῶνα. λέλεκται δὲ καὶ


<a class="pb" href="#pb861" id="pb861">[p. 861]</a>


περὶ τούτων ἐπὶ πλέον ἐν οἷς ἐξηγούμεθα τὴν ἐν τῷ δευτέρῳ
<br class="lb"/>τῶν ἐπιδημιῶν ῥῆσιν, ἧς ἀρχὴ, αἱ ἀσκαρίδες δείλης.
</p>
                    </section>
                    <section id="body-1-3-1-17" class="div textpart section level5">
                      <blockquote class="quote lemma">Νηπίοισι βηχίον ξὺν γαστρὸς ταραχῇ καὶ πυρετῷ ξυνεχεῖ,
<br class="lb"/>σημαίνει μετὰ κρίσιν διμηναίῳ τὸ ξύμπαν εἰκοσταίῳ καὶ
<br class="lb"/>οἰδήματα ἐς ἄρθρα.</blockquote>
                      <p class="p autofirst">Ἅπαντες ὁμοίως πιστεύοντες τοῖς γεγραμμένοις οἱ ἐξηγησάμενοι,
<br class="lb"/>μετὰ τοῦ μηδὲ νοεῖν, ὧν ἐπαινοῦσιν, ἔνια. καίτοι
<br class="lb"/>τινὰ μὲν, εἰ καὶ κακοζηλό<span class="milestone">378</span>τερον εἰπεῖν, οἷον νεῦρα
<br class="lb"/>τῆς τέχνης ἐστὶν, τινὰ δὲ πάνυ σμικρὰν ἔχει τὴν ὠφέλειαν,
<br class="lb"/>ἔνια δὲ οὐδὲ σμικρὰν, ὥσπερ καὶ τὸ κατὰ τὴν προκειμένην
<br class="lb"/>ῥῆσιν. ἐγὼ γὰρ ὅσα μὲν ἀεὶ φαίνεται γινόμενα
<br class="lb"/>κατὰ τοὺς ἀῤῥώστους, ὡσαύτως ἀξιομνημόνευτα νομίζω, καὶ
<br class="lb"/>τούτων αὐτῶν μάλιστα τὰ μεγάλην ἔχοντα τὴν χρείαν,
<br class="lb"/>ὥσπερ ὀλίγον ἔμπροσθεν ἔλεγον, ἐπὶ τῆς κατὰ τὸ ῥῖγος


<a class="pb" href="#pb862" id="pb862">[p. 862]</a>


προγνώσεως. ἐν σφοδροτάτῳ γὰρ ἐνίοτε πυρετῷ μετ’ ἀγρυπνίας
<br class="lb"/>καὶ ἄσης καὶ δίψους καὶ δυσφορίας, ἔσθ’ ὅτε δὲ καὶ
<br class="lb"/>παραφροσύνης, ἁπάντων ταραττομένων καὶ κλαιόντων τῶν
<br class="lb"/>οἰκείων τοῦ κάμνοντος, ἔνεστιν ἐπιστημονικῶς προειπόντα
<br class="lb"/>ῥῖγός τε καὶ ἱδρῶτα καὶ λύσιν τοῦ νοσήματος, Ἀσκληπιὸν
<br class="lb"/>εἶναι δοκεῖν. ἐπὶ δὲ τοῦ νῦν λεγομένου, πρῶτον μὲν οὐ
<br class="lb"/>σαφές ἐστιν ὃ λέγει. δεύτερον δὲ κᾂν ἁπάσας αὐτοῦ τὰς
<br class="lb"/>πιθανὰς ἐκδοχὰς ὑπόθηταί τις ἔχεσθαι τῆς τοῦ γράψαντος
<br class="lb"/>γνώμης, οὐδὲν ἐξ αὐτῶν ἐστι προειπεῖν ὑποκείσθω γάρ τι
<br class="lb"/>νήπιον βῆττον, ἅμα γαστρὸς ταραχῇ καὶ πυρετῷ συνεχεῖ,
<br class="lb"/>κᾄπειτα κρινόμενον ὁπωσοῦν ἐν ᾗπερ ἂν ἡμέρᾳ βούληταί
<br class="lb"/>τις, εἴτ’ οὖν ὀγδοηκοστῇ μετὰ τὴν ἀποκύησιν, εἴθ’ ἑξηκοστῇ,
<br class="lb"/>διττῶς γὰρ ἐξηγήσαντο τὴν λέξιν τήνδε, διμηνιαίῳ
<br class="lb"/>τὸ σύμπαν εἰκοσταίῳ, τινὲς μὲν δὲ ἀπὸ γενετῆς διμηνιαῖον
<br class="lb"/>εἶναι βουλόμενοι, καθ’ ἣν ἡμέραν κρίνεται τὸ παιδίον, εἰκοσταῖον
<br class="lb"/>δ’ ἀφ’ ἧς ἡμέρας ἤρξατο νοσεῖν, τινὲς δὲ διμηνιαίῳ
<br class="lb"/>γινομένῳ τὴν νόσον ἀρξαμένην κριθῆναι μεθ’ ἡμέρας
<br class="lb"/>εἴκοσι, καὶ τούτων οὕτως ἐχόντων ἡμᾶς προλέγειν, ὅτι τούτῳ

﻿
<a class="pb" href="#pb863" id="pb863">[p. 863]</a>


τῷ παιδίῳ καὶ ἀπόστασίς τις εἰς ἄρθρα γενήσεται μετὰ
<br class="lb"/>τὴν κρίσιν. καὶ μὴν οὔτε διὰ παντὸς οὔθ’ ὡς τὸ πολὺ συμβήσεται
<br class="lb"/>τοῦτο. χρὴ δὲ τὰς προῤῥήσεις ἢ ἀμεταπταίστους
<br class="lb"/>εἶναι διὰ παντὸς ἢ σπανιάκις σφάλλεσθαι. τὸ δ’ ὀλιγάκις
<br class="lb"/>μὲν ἐπιτυγχάνειν, πλεονάκις δ’ ἀποτυγχάνειν, οὐ τεχνικόν.
</p>
                    </section>
                    <section id="body-1-3-1-18" class="div textpart section level5">
                      <blockquote class="quote lemma">Ἢν μὲν κάτω τοῦ ὀμφαλοῦ καταστῇ τὰ ἄνω ἐν τοῖσι κάτω
<br class="lb"/>ἄρθροισιν, ἀγαθόν. ἢν δὲ ἄνω, οὐχ ὁμοίως λύει τὴν
<br class="lb"/>νοῦσον, ἢν μὴ ἐκπυήσῃ.</blockquote>
                      <p class="p autofirst">Ὅτι μὲν ἔτι περὶ τῶν παιδίων λέγει ταῦτα, δῆλόν ἐστι
<br class="lb"/>διὰ τῶν ἐφεξῆς εἰρησομένων. ὅ γε μὴν λόγος οὗτος οὐ τῶν
<br class="lb"/>ἐπὶ μέρους ἐστὶν, ἀλλὰ τῶν καθόλου καὶ κατὰ τὸ δεύτερον
<br class="lb"/>τῶν ἐπιδημιῶν καὶ κατὰ τοὺς ἀφορισμοὺς καὶ κατὰ τὸ
<br class="lb"/>προγνωστικὸν εἰρημένος, ἃ προεξηγησάμεθα. βούλεται γὰρ
<br class="lb"/>τὰς μὲν ἐκ τῶν ἄνω χωρίων, εἰς τὰ κάτω τοῦ ὀμφαλοῦ


<a class="pb" href="#pb864" id="pb864">[p. 864]</a>


γινομένας ἀποστάσεις, ἀγαθὰς εἶναι, τὰς δὲ μὴ τοιαύτας,
<br class="lb"/>οὐκ ἀγαθάς. ἐκλύει δ’ αὐτῶν τι τῆς κακίας, ἐὰν
<br class="lb"/>ἐκπυήσῃ τὰ οἰδήματα. κέχρηται δὲ κᾀνταῦθα τῇ προσηγορίᾳ
<br class="lb"/>τοῦ οἰδήματος, ἐπὶ τοῦ γενικοῦ σημαινομένου τῶν
<br class="lb"/>παρὰ φύσιν ὄγκων, ὡς καὶ πρόσθεν εἴρηται.
</p>
                    </section>
                    <section id="body-1-3-1-19" class="div textpart section level5">
                      <blockquote class="quote lemma"><span class="milestone">379</span>Τὰ δ’ ἐν ὤμοισιν ἐκπυέοντα τοῖσι τηλικούτοισι
<br class="lb"/>γαλιάγκωνας ποιέει.</blockquote>
                      <p class="p autofirst">Ὅτι περὶ τῶν νηπίων ἔτι διαλέγεται, σαφὲς αὐτὸς
<br class="lb"/>ἐποίησεν εἰπὼν, τοῖσι τηλικούτοισιν, ἀξιῶν ἡμᾶς ἐπὶ τὴν
<br class="lb"/>ἀρχὴν ἀναφέρειν τοῦ λόγου καὶ τὰ νῦν εἰρημένα. κατά τινα
<br class="lb"/>δὲ τρόπον γαλιάγκωνες οἱ τοιοῦτοι γίνωνται, μεμάθηκας ἔν
<br class="lb"/>τε τῷ περὶ ἄρθρων αὐτοῦ συγγράμματι καὶ τοῖς ἡμετέροις
<br class="lb"/>ὑπομνήμασιν εἰς αὐτό.
</p>
                    </section>
                    <a class="pb" href="#pb865" id="pb865">[p. 865]</a>
                    <section id="body-1-3-1-20" class="div textpart section level5">
                      <blockquote class="quote lemma">Λύσειε δ’ ἂν καὶ ἑλκυδρίων κάτω ἔκθυσις, ἢν μὴ στρογγύλα
<br class="lb"/>καὶ βαθέα ᾖ· τὰ δὲ τοιαῦτα ὀλέθρια καὶ ἄλλως
<br class="lb"/>παιδίοισιν.</blockquote>
                      <p class="p autofirst">Παρὰ τὸ ἐκθύειν, ὅπερ ἐστὶν ἐξορμᾷν, τὴν ἔκθυσιν εἴρηκεν
<br class="lb"/>ἐκτεινομένης τῆς μέσης συλλαβῆς, ὡσεὶ καὶ ἐξόρμησιν
<br class="lb"/>εἴρηκε. λύειν δ’ αὐτά φησι τὰς ἀποσκήμματος δεομένας
<br class="lb"/>διαθέσεις, ἢν μὴ στρογγύλα καὶ βαθέα ᾖ, τουτέστιν εἰ μὴ
<br class="lb"/>κακοήθη μάλιστα γένοιτο· καὶ γὰρ ἀνιαρὰ τοῖς βρέφεσιν, οὐ
<br class="lb"/>δυναμένοις φέρειν οὔτε τὰς ὀδύνας οὔτε τὴν θεραπείαν,
<br class="lb"/>καὶ ἄλλως δυσίατα τὰ τοιαῦτα.
</p>
                    </section>
                    <section id="body-1-3-1-21" class="div textpart section level5">
                      <blockquote class="quote lemma">Λύσειε δ’ ἂν καὶ αἷμα ῥυὲν, μᾶλλον δὲ τοῖσι τελειοτέροισιν
<br class="lb"/>ἐπιφαίνεται.</blockquote>
                      <a class="pb" href="#pb866" id="pb866">[p. 866]</a>
                      <p class="p autofirst">Ὅτι μὲν αἷμα ῥυὲν πᾶσι τοῖς τοιούτοις ὠφέλιμόν ἐστι,
<br class="lb"/>πολλάκις ἤδη μεμαθήκαμεν. ἐπὶ δὲ τῶν νηπίων, ὑπὲρ ὧν
<br class="lb"/>διαλέγεται τὴν ἀρχὴν, οὐδὲ ἐπιφαίνεται τὸ αἷμα πλὴν εἴ
<br class="lb"/>που σπανίως. διὸ καὶ προσέθηκεν αὐτὸς, μᾶλλον δὲ τοῖσι
<br class="lb"/>τελειοτέροισιν ἐπιφαίνεται, τουτέστι τοῖς ἐπὶ πλέον ηὐξημένοις.
<br class="lb"/>τίνα δ’ ἔτι πάθη τὰ δι’ ὧν εἶπεν ἀποστάσεών τε
<br class="lb"/>καὶ αἱμοῤῥαγιῶν καὶ ἑλκυδρίων κρινόμενα τοῖς νηπίοις, οὐ
<br class="lb"/>πάνυ σαφῶς ἐδήλωσεν. ἡ γὰρ ἀρχὴ τῆς ῥήσεως ἦν, νηπίοισι
<br class="lb"/>
<span class="milestone">453</span>βηχίον σὺν <span class="milestone">380</span>γαστρὸς ταραχῇ καὶ
<br class="lb"/>πυρετῷ συνεχεῖ. δύναται δὲ καὶ τῶν κατὰ τὸ πλευρόν τε
<br class="lb"/>καὶ πνεύμονα καὶ τῶν καθ’ ἧπάρ τε καὶ γαστέρα δι’ ὧν
<br class="lb"/>εἶπε συμπτωμάτων δηλοῦσθαι.
</p>
                    </section>
                    <section id="body-1-3-1-22" class="div textpart section level5">
                      <blockquote class="quote lemma">Δάκρυα ἐν τοῖσι ὀξέσι τῶν φλαύρως ἐχόντων ἑκόντων μὲν
<br class="lb"/>χρηστὸν, ἀκόντων δὲ παραῤῥέοντα κακόν.</blockquote>
                      <a class="pb" href="#pb867" id="pb867">[p. 867]</a>
                      <p class="p autofirst">Περὶ τῶν τοιούτων δακρύων εἴρηται μὲν κᾀν τῷ προγνωστικῷ
<br class="lb"/>καὶ ἐν τοῖς ἀφορισμοῖς. ἀλλὰ τελεώτερον ἐν τῷ
<br class="lb"/>πρώτῳ τῶν ἐπιδημιῶν, ἔνθα φησὶν, ὁκόσοισιν ἐν πυρετοῖς
<br class="lb"/>ὀξέσι, μᾶλλον δὲ καυσώδεσιν, ἀέκουσι δάκρυα παραῤῥεῖ, τούτοισιν
<br class="lb"/>ἀπὸ ῥινῶν αἱμοῤῥαγίην προσδέχεσθαι, ἢν μήτ’ ἄλλο
<br class="lb"/>ὀλεθρίως ἔχωσιν. ἐπὶ τοῖσι δὲ φλαύρως ἔχουσιν οὐχ αἱμοῤῥαγίην,
<br class="lb"/>ἀλλὰ θάνατον σημαίνει. καὶ ἡμεῖς ἐξηγησάμεθα
<br class="lb"/>τὴν ῥῆσιν ἐν τοῖς εἰς ἐκεῖνο τὸ βιβλίον ὑπομνήμασιν.
</p>
                    </section>
                    <section id="body-1-3-1-23" class="div textpart section level5">
                      <blockquote class="quote lemma">Οἷσι περιτείνεται βλέφαρον, κακόν.</blockquote>
                      <p class="p autofirst">Ἡ αὐτὴ διάθεσις ἐργάζεται τὸ τοιοῦτον βλέφαρον τῇ
<br class="lb"/>κατὰ τὸ προγνωστικὸν εἰρημένῃ. δέρμα τὸ περὶ τὸ μέτωπον
<br class="lb"/>σκληρὸν καὶ περιτεταμένον. ὅτι δὲ ἐπὶ τῶν ὀξέων νοσημάτων
<br class="lb"/>λέλεκται καὶ τοῦτο καὶ τἄλλα τὰ ἐφεξῆς αὐτοῦ,
<br class="lb"/>κατὰ τὸ προγνωστικὸν ὑπ’ αὐτοῦ δεδήλωται καὶ κατὰ τήνδε

﻿
<a class="pb" href="#pb868" id="pb868">[p. 868]</a>


τὴν ῥῆσιν εἰπόντος, δάκρυον ἐν τοῖς ὀξέσι τῶν φλαύρως
<br class="lb"/>ἐχόντων ἑκόντων μὲν χρηστὸν, ἀκόντων δὲ παραῤῥέον κακόν.
</p>
                    </section>
                    <section id="body-1-3-1-24" class="div textpart section level5">
                      <blockquote class="quote lemma">Κακὸν δὲ καὶ τὸ ἐπιξηραινόμενον οἷον ἄχνη.</blockquote>
                      <p class="p autofirst">Φαίνεται γινόμενον καὶ τοῦτο ἐν τοῖς ὀξέσι νοσήμασιν,
<br class="lb"/>ὅταν ἐσχάτως ᾖ ξηρὰ, σὺν ἀῤῥωστίᾳ δυνάμεως, μικρῶν
<br class="lb"/>πάνυ λημυδρίων ἐκπιπτόντων κατὰ τοὺς ὀφθαλμοὺς, εἶτ’
<br class="lb"/>αὖθις ἐπιξηραινομένων.
</p>
                    </section>
                    <section id="body-1-3-1-25" class="div textpart section level5">
                      <blockquote class="quote lemma"><span class="milestone">381</span>Καὶ τὸ ἀμαυρὸν κακόν.</blockquote>
                      <p class="p autofirst">Ἐν τοῖς ὀξέσι νοσήμασι τὸ ἀμαυροῦσθαι τὰς ὄψεις,
<br class="lb"/>ἀῤῥωστίαν καὶ νέκρωσιν σημαίνει τῆς ὀπτικῆς δυνάμεως.
</p>
                    </section>
                    <a class="pb" href="#pb869" id="pb869">[p. 869]</a>
                    <section id="body-1-3-1-26" class="div textpart section level5">
                      <blockquote class="quote lemma">Καὶ τὸ αὐχμηρὸν κακόν.</blockquote>
                      <p class="p autofirst">Ἦν μὲν καὶ τὸ οἷον ἄχνην ἔχον αὐχμηρὸν, ἀλλὰ νῦν,
<br class="lb"/>ὅτι κᾂν χωρὶς ἄχνης ᾖ, μοχθηρόν ἐστιν ἐδήλωσε.
</p>
                    </section>
                    <section id="body-1-3-1-27" class="div textpart section level5">
                      <blockquote class="quote lemma">Καὶ οἱ ῥυτιδούμενοι ἔνδοθεν.</blockquote>
                      <p class="p autofirst">Ὅταν ὁ ἐπιπεφυκὼς ὑμὴν τοῖς κινοῦσι τὸν ὀφθαλμὸν
<br class="lb"/>μυσὶν, ὁ μέχρι τῆς στεφάνης ἐκτεινόμενος, ἔκλυτος καὶ χαλαρὸς
<br class="lb"/>γένηται, ῥυτιδοῦσθαι συμβαίνει τοὺς ὀφθαλμοὺς ἔσωθεν.
<br class="lb"/>εἰ γὰρ ἔξωθεν ῥυτιδωθεῖεν, εἴη ἂν οὕτω γε τοῦ δέρματος
<br class="lb"/>τὸ πάθος. ὅτι δὲ ἀσθενείας καὶ καταψύξεώς ἐστι
<br class="lb"/>σημεῖον τὸ τοιοῦτον δηλοῖ καὶ τὸ συμβαῖνον ἐπὶ τῶν πάνυ
<br class="lb"/>γερόντων· ὁρῶνται γὰρ αὐτῶν οἱ ὀφθαλμοὶ ῥυτιδούμενοι.
</p>
                    </section>
                    <a class="pb" href="#pb870" id="pb870">[p. 870]</a>
                    <section id="body-1-3-1-28" class="div textpart section level5">
                      <blockquote class="quote lemma">Οἱ πεπηγότες καὶ οἱ μόγις στρεφόμενοι καὶ οἱ
<br class="lb"/>ἐνδεδινημένοι.</blockquote>
                      <p class="p autofirst">Περὶ τῶν ὀφθαλμῶν καὶ ταῦτα διῆλθεν. οἱ μὲν γὰρ
<br class="lb"/>πεπηγότες, ὅπερ ἐστὶν ἀκίνητοι, τελειοτάτην ἐνδείκνυνται
<br class="lb"/>νέκρωσιν τῆς κατὰ τοὺς μῦς δυνάμεως, ὑφ’ ἧς ἐκινοῦντο
<br class="lb"/>πρόσθεν ὅτ’ εἶχον κατὰ φύσιν. οἱ δὲ μόγις στρεφόμενοι
<br class="lb"/>πλησίον ἥκουσι τῆς τοιαύτης διαθέσεως. οἱ δὲ ἐνδεδινημένοι
<br class="lb"/>παραφροσύνην ἢ τρόμον ἐνδείκνυν<span class="milestone">382</span>ται τῶν
<br class="lb"/>τὸν ὀφθαλμὸν κινούντων μυῶν. γίνεται δὲ τὰ τοιαῦτα πάντα
<br class="lb"/>ἐν ὀξέσι νοσήμασι κινδυνώδεσι διὰ τὴν τῆς ἀρχῆς κάκωσιν.
</p>
                    </section>
                    <section id="body-1-3-1-29" class="div textpart section level5">
                      <blockquote class="quote lemma">Καὶ ὅσα ἄλλα παρεῖται.</blockquote>
                      <p class="p autofirst">Τίνα ταῦτ’ ἐστὶν ἃ λέγει παρεῖσθαι τῶν συμβαινόντων
<br class="lb"/>τοῖς ὀφθαλμοῖς; ἢ δηλονότι τὰ κατὰ τὸ προγνωστικὸν εἰρημένα


<a class="pb" href="#pb871" id="pb871">[p. 871]</a>


κατὰ τήνδε τὴν ῥῆσιν. ἢν γὰρ τὴν αὐτὴν φεύγωσιν
<br class="lb"/>ἢ δακρύωσιν ἢ διαστρέφωνται ἢ ὁ ἕτερος τοῦ ἑτέρου ἐλάσσων
<br class="lb"/>γίνηται ἢ τὰ λευκὰ ἐρυθρὰ ἴσχωσιν ἢ πελιδνὰ ἢ μέλαινα
<br class="lb"/>φλεβία ἐν ἑωϋτοῖσιν ἢ λῆμαι περὶ τὰς ὄψεις ἢ ἐναιωρούμενοι
<br class="lb"/>φαίνωνται ἢ ἐξίσχοντες ἢ ἔγκοιλοι ἰσχυρῶς γινόμενοι.
<br class="lb"/>προεξηγησάμεθα δὲ ἐν ἐκείνῳ τῷ βιβλίῳ σὺν τοῖς
<br class="lb"/>ἄλλοις ἅπασι καὶ ταῦτα.
</p>
                    </section>
                    <section id="body-1-3-1-30" class="div textpart section level5">
                      <blockquote class="quote lemma">Πυρετοὶ οἱ μὲν δακνώδεες τῇ χειρὶ, οἱ δὲ πρῃέες, οἱ δὲ
<br class="lb"/>οὐ δακνώδεις μὲν, ἐπαναδιδόντες δὲ, οἱ δὲ ὀξέες μὲν, ἡσσώμενοι
<br class="lb"/>δὲ τῆς χειρὸς, οἱ δὲ περικαέες μὲν εὐθέως, οἱ
<br class="lb"/>δὲ διὰ παντὸς βληχροὶ, ξηροὶ, οἱ δὲ ἁλμυρώδεες, οἱ δὲ
<br class="lb"/>πεμφιγώδεες ἰδεῖν δεινοὶ, οἱ δὲ πρὸς τὴν χεῖρα νοτιώδεες,
<br class="lb"/>οἱ δὲ ἐξέρυθροι, οἱ δὲ ἔξωχροι, οἱ δὲ πελιοὶ καὶ
<br class="lb"/>τὰ ἄλλα τοιαῦτα τοιουτότροπα.</blockquote>
                      <p class="p autofirst">Κᾀνταῦθα πάλιν ἐπὶ τῇ τελευτῇ τοῦ λόγου προσέθηκε
<br class="lb"/>καὶ τὰ ἄλλα τοιαῦτα, διὰ τὸ μόνας αὐτῷ τὰς ἀξιολόγους


<a class="pb" href="#pb872" id="pb872">[p. 872]</a>


διαφορὰς τῶν πυρετῶν ὑποτετυπῶσθαι. πρώτας μὲν οὖν
<br class="lb"/>ἔγραψε τὰς κατ’ αὐτὴν τὴν οἰκείαν τῶν πυρετῶν οὐσίαν,
<br class="lb"/>οὐσία δὲ αὐτῶν ἐστὶν, οὐ καθ’ Ἱπποκράτην μόνον καὶ τοὺς
<br class="lb"/>ἀρίστους ἰατροὺς, ἀλλὰ καὶ κατὰ τὴν κοινὴν πάντων ἀνθρώπων
<br class="lb"/>ἔννοιαν ἡ παρὰ φύσιν θερμασία, μάλιστα μὲν εἰς
<br class="lb"/>ὅλον ἐκτεταμένη τὸ ζῶον, εἰ δὲ μὴ, ἀλλὰ πάντως, ἤτοι
<br class="lb"/>γε ἐν τοῖς πλείστοις μορίοις ἢ ἐν τοῖς κυριωτάτοις ὑπάρχουσα·
<br class="lb"/>καὶ πολλάκις γε τὸ μὲν ἅπαν δέρμα θερμασίαν
<br class="lb"/>οὐδεμίαν σαφῆ ἔχειν φαίνεται παρὰ φύσιν, οὔθ’ ἡμῖν τοῖς
<br class="lb"/>ἔξωθεν ἁπτομένοις οὔτε τοῖς κάμνουσιν, αἰσθάνονται δὲ
<br class="lb"/>αὐτῆς οἱ νοσοῦντες ἐν τῷ βάθει καί φασι διακαίεσθαι τὰ
<br class="lb"/>σπλάγχνα καὶ πρὸς τούτῳ γε ἔνιοι καὶ ἀσσώδεις εἰσὶ καὶ
<br class="lb"/>διψώδεις, καὶ ἄγρυπνοι. νῦν οὖν ὁ Ἱπποκράτης τὰς διαφορὰς
<br class="lb"/>τῶν πυρετῶν γράφει, ὅσαι διαγινώσκονται τοῖς ἰατροῖς,
<br class="lb"/>οὐκ ἐξ ὧν οἱ κάμνοντες λέγουσι, <span class="milestone">383</span>ἀλλ’ ἐξ ὧν αὐτοὶ
<br class="lb"/>διά τε τῆς ἁφῆς καὶ τῆς ὄψεως ἐναργῶς αἰσθάνονται. πρῶται
<br class="lb"/>δέ εἰσι καὶ κυριώταται καὶ κατὰ τὴν οἰκείαν οὐσίαν,

﻿
<a class="pb" href="#pb873" id="pb873">[p. 873]</a>


ὡς ἔφην, τῶν πυρετῶν, αἱ διὰ τῆς θερμασίας. οὐ γὰρ ἐν
<br class="lb"/>τῇ τῶν ἀρτηριῶν κινήσει ἡ τῶν πυρετῶν ἐστὶν οὐσία. τοῦτο
<br class="lb"/>γὰρ ὅπως ἡμάρτηται τοῖς περὶ τὸν Ἐρασίστρατόν τε καὶ
<br class="lb"/>
<span class="milestone">454</span>Χρύσιππον, ἤδη μεμάθηκας. ἡ τοίνυν πυρεκτικὴ
<br class="lb"/>θερμασία τοῖς ἁπτομένοις τῶν πυρεττόντων σωμάτων ἤτοι
<br class="lb"/>δριμεῖα καὶ δακνώδης ἐστὶν ἢ μετρίως ἀνιαρά. τὸ γὰρ ἡδὺ
<br class="lb"/>καὶ οἰκεῖον, ὁποῖον ὑπάρχει τῇ κατὰ φύσιν, οὐδέποτε
<br class="lb"/>ἔχει. καθάπερ οὖν καὶ ἄλλα πολλὰ κατὰ τὸ μᾶλλόν τε καὶ
<br class="lb"/>τὸ ἧττον ἀλλήλων διαφέροντα τοῖς πέλας ἑρμηνεύομεν εὐφημότερον,
<br class="lb"/>οὐκ ἀληθέστερον, οὕτω καὶ περὶ τῆς βραχέως
<br class="lb"/>ἀνιαρᾶς θερμασίας ἐνίοτέ φαμεν ὡς οὐδὲν ὅλως ἀνιαρὸν
<br class="lb"/>ἔχει, προβάλλοντες αὐτὴν τῇ σφοδρὸν ἐχούσῃ τὸ λυπηρόν.
<br class="lb"/>ἐνίοτε μὲν οὖν ἡ θερμασία φαίνεται πλείστη τε ἅμα καὶ
<br class="lb"/>δριμυτάτη, πολλάκις δὲ ὀλίγη μὲν, οὐκ ἀπολειπομένη δὲ
<br class="lb"/>τῆς δριμυτάτης, ἢ πάλιν δριμυτάτη μὲν, οὐ μὴν πολλή γε.
<br class="lb"/>καὶ τούτων ἕκαστον ὧν εἶπον ἐνίοτε φαίνεται μετ’ ὀλίγον
<br class="lb"/>χρόνον, οὐ κατὰ τὴν πρώτην ἐπιβολὴν τῆς χειρός. ὥσπερ
<br class="lb"/>γε καὶ μειοῦσθαι τὰ κατὰ τὴν πρώτην ἐπιβολὴν φανέντα


<a class="pb" href="#pb874" id="pb874">[p. 874]</a>


κατὰ μέγεθός τε καὶ δριμύτητα δόξει σοί ποτε μέχρι χρόνου
<br class="lb"/>πλείονος ἐπιβεβλημένης τῷ κάμνοντι τῆς χειρός. καὶ
<br class="lb"/>τοίνυν ἐνίοτε μὲν αὐχμηρὰ καὶ κατάξηρος φαίνεται ἡ θερμασία,
<br class="lb"/>καθάπερ εἰ λίθου τινὸς ἡψάμεθα θερμοῦ. πολλάκις
<br class="lb"/>δὲ φαντασίᾳ τῇ νοτιώδει καὶ ὑγρᾷ πάνυ ἀτμώδης, ὥστ’ αἰσθάνεσθαι
<br class="lb"/>σαφῶς ἀναφερομένου τινὸς, ἐκ τοῦ τῶν καμνόντων
<br class="lb"/>σώματος ἀτμοῦ παμπόλλου καὶ τούτων πάλιν αὐτῶν
<br class="lb"/>ὥσπερ καὶ τῶν προειρημένων, ἔνια μὲν εὐθὺς ἐξ ἀρχῆς
<br class="lb"/>φανέντα διαμένει, τινὰ δ’ ἤτοι προσαυξανομένην ἢ διαλυομένην
<br class="lb"/>ἔχει τὴν ἐξ ἀρχῆς φανεῖσαν διαφοράν. ἔνια δὲ καὶ
<br class="lb"/>γενομένην ἑτέραν οὐδ’ ὅλως ἐξ ἀρχῆς πεφυκυῖαν καὶ διαφθειρομένην
<br class="lb"/>τελείως τῶν ἐξ ἀρχῆς ἑωραμένων. αἱ μὲν οὖν
<br class="lb"/>κατ’ αὐτὴν τῶν πυρετῶν τὴν οὐσίαν διαφοραὶ τοιαῦταί
<br class="lb"/>τινές εἰσι. περὶ δὲ τῶν ἄλλων ἐφεξῆς ὀψόμεθα, πότερον
<br class="lb"/>γὰρ ὀρθῶς ἔχει τὰς εἰρημένας ἐφαρμόσαι τῇ λέξει τοῦ Ἱπποκράτους.
<br class="lb"/>ἐν τῷ μὲν τοίνυν φάναι, πυρετοὶ μὲν οἱ δακνώδεις
<br class="lb"/>τῇ χειρὶ, οἱ δὲ πρῃέες, ἐνδείκνυταί σοι τὸν λόγον
<br class="lb"/>αὐτῷ γίνεσθαι περὶ τῶν διὰ παντὸς, ἤτοι δακνωδῶν ἢ


<a class="pb" href="#pb875" id="pb875">[p. 875]</a>


πρῃέων φαινομένων. ἐπιφέρων γοῦν λέγει, οἱ δὲ οὐ δακνώδεες
<br class="lb"/>μὲν, ἐπαναδιδόντες δὲ, δηλῶν ἐνταῦθα τοὺς ἐξ ἀρχῆς
<br class="lb"/>μὲν οὐ φανέντας δακνώδεις ἐπικειμένῃ τῇ χειρὶ μέχρι πλείονος
<br class="lb"/>αἴσθησιν ἐργαζομένους δακνώδη. τούτοις δ’ ἔμπαλιν
<br class="lb"/>ἔχουσιν ἐφ’ ὧν φησιν, οἱ δὲ ὀξέες μὲν, ἡσσώμενοι δὲ τῆς
<br class="lb"/>χειρός. ἐν ἀρχῇ γὰρ φανέντες ὀξεῖς ἐκλύονται κατὰ βραχύ.
<br class="lb"/>τὸ δὲ ὀξέες ἐπὶ τῆς ταχέως ἀπαντώσης τῇ χειρὶ θερμασίας,
<br class="lb"/>ἐνδεικνυμένης τε τὴν ἑαυτῆς κίνησιν ὠκεῖαν, ἀκούειν σε
<br class="lb"/>χρὴ, καθάπερ ὀξεῖς τινὰς ὀνομάζομεν δριμεῖς, ἐν ἴσῳ τῷ
<br class="lb"/>ταχεῖς, ὀξέα τε νοσήματα λέγομεν, ὅσα ταχέως διεξέρχεται
<br class="lb"/>τοὺς ἰδίους καιροὺς ἄχρι τῆς τελευτῆς, εἴτε χερσὶν εἴτε
<br class="lb"/>χειρὶ λέγοις πρὸς τῷ τὰς εἰρημένας διαφορὰς γινώσκειν,
<br class="lb"/>οὐδὲν διοίσει. δῆλον μὲν γὰρ ἦν τῷ γε νοῦν ἔχοντι τὰς
<br class="lb"/>τοιαύτας διαφορὰς οὐ τοῖς ὀφθαλμοῖς, ἀλλὰ ταῖς χερσὶν
<br class="lb"/>αἰσθητὰς εἶναι. προστιθέασι δὲ ἅπαντες ἄνθρωποι καὶ τὰς
<br class="lb"/>τοιαύτας προσθήκας, ἐνίοτε <span class="milestone">384</span>φύσει πρὸς τοῦτο ἀγόμενοι,


<a class="pb" href="#pb876" id="pb876">[p. 876]</a>


συναυξανούσας τὴν ἐνέργειαν τῶν λεγομένων καὶ μάλιστα
<br class="lb"/>ἐπ’ ἐκείνων τῶν πραγμάτων, ἐφ’ ὧν ἐστὶ διὰ τεκμηρίων
<br class="lb"/>τινῶν καὶ σημείων εὑρεῖν τὸ ζητούμενον, οὐκ αἰσθητὴν
<br class="lb"/>ποιήσασθαι τὴν διάγνωσιν. οὕτως οὖν καὶ ὁ Ἱπποκράτης
<br class="lb"/>οὐ μόνον ἐν ἀρχῇ τοῦ λόγου τῶν χειρῶν ἐμνημόνευσεν,
<br class="lb"/>ἀλλὰ κᾀν τῷ φάναι, οἱ δὲ ὀξέες μὲν, ἡσσώμενοι δὲ τῆς
<br class="lb"/>χειρός. ἐφεξῆς δὲ τὴν κατὰ μέγεθος αὐτῶν διαφορὰν ἐνδεικνύμενος
<br class="lb"/>ἔφην, οἱ δὲ περικαέες εὐθέως, οἱ δὲ διὰ παντὸς
<br class="lb"/>βληχροί. κατά τι μὲν οὖν ἡ τοιαύτη φαντασία γίνεται
<br class="lb"/>τοῖς ἁπτομένοις, ὡς ἤτοι πολλὴν εἶναι δοκεῖν ἢ ὀλίγην τὴν
<br class="lb"/>θερμασίαν, αὖθις ὀψόμεθα, νυνὶ δ’ ὅτι φαίνεται μόνον
<br class="lb"/>εἰπεῖν ἀρκέσει. καθάπερ γὰρ ἐκτὸς, εἰ καὶ τοὺς ὀφθαλμούς
<br class="lb"/>τις ἐγκαλύψας ἅψαιτο φλογὸς, ἤτοι πολλῆς αἰσθάνεται τῆς
<br class="lb"/>κατ’ αὐτὴν οὐσίας ἢ ὀλίγης, οὐδεμιᾶς ἐν τῇ ποιότητι τῆς
<br class="lb"/>θερμασίας αἰσθανόμεθα διαφορᾶς, οὕτως ἔχει κᾀπὶ τῶν
<br class="lb"/>πυρετῶν. ἐνίοτε γὰρ ἡ μὲν κατὰ τὴν ποιότητα διάγνωσις
<br class="lb"/>τῆς θερμασίας ἡ αὐτὴ φαίνεται τῇ καθ’ ἕτερόν τι σῶμα,
<br class="lb"/>διαφέρειν δ’ ἀλλήλων δοκοῦσι ποσότητι. τῶν δ’ ἐφεξῆς


<a class="pb" href="#pb877" id="pb877">[p. 877]</a>


εἰρημένων, τὸ μὲν ξηροὶ σαφὲς ἱκανῶς ἐστὶ, τὸ δ’ ἁλμυρῶδες
<br class="lb"/>ἀσαφές. οὐ γὰρ ἁφῆς αἰσθητὸν, ἀλλὰ τῆς γεύσεως
<br class="lb"/>μόνης τὸ ἁλμυρόν ἐστι. ἔστι δὲ μᾶλλον ἀσαφὲς τὸ ἐφεξῆς
<br class="lb"/>εἰρημένον, ἔνθα φησὶν, οἱ δὲ πεμφιγώδεες ἰδεῖν δεινοί.
<br class="lb"/>εὑρίσκομεν δὲ ἐνταῦθα διάφορον τὴν γραφήν. ἐν μὲν τοῖς
<br class="lb"/>πλείστοις τῶν ἀντιγράφων προκειμένου τοῦ ἰδεῖν τῷ
<br class="lb"/>πεμφιγώδεες, ἐν ὀλίγοις δὲ μετὰ τὸ. ἰδεῖν καὶ τὸ δεινοὶ
<br class="lb"/>προσγεγραμμένον. μόνον δὲ τῶν ἐξηγητῶν εὗρον οὕτως γεγραμμένον
<br class="lb"/>εἰδότα Σαβῖνον, ᾧ καὶ Μητρόδωρος ἠκολούθησεν
<br class="lb"/>ὅσοι τ’ ἀπ’ αὐτῶν εἰσὶ μέχρι νῦν. καὶ μὴν κατ’ ὀλίγιστα
<br class="lb"/>τῶν ἀντιγράφων εὗρον ἁπλῶς γεγραμμένον, οἱ δὲ
<br class="lb"/>πεμφιγώδεες, οὔτε τοῦ ἰδεῖν οὔτε τοῦ δεινοὶ προσγεγραμμένου.
<br class="lb"/>τοὺς μὲν οὖν ἁλμυρώδεας ἐπὶ τὴν ἁφὴν ἄγων τις
<br class="lb"/>ἐρεῖ τοὺς ὀδαξησμόν τινα ποιοῦντας εἶναι τοῖς ἁπτομένοις,
<br class="lb"/>ὥσπερ ὑφ’ ἅλμης τε καὶ πάντων τῶν ἁλμυρῶν γίνεται σωμάτων.
<br class="lb"/>τοὺς δὲ πεμφιγώδεις, τοὺς πνευματώδεις. αἰσθανόμεθα
<br class="lb"/>γὰρ πολλάκις ἀναφερομένης διὰ τοῦ τῶν πυρεττόντων

﻿
<a class="pb" href="#pb878" id="pb878">[p. 878]</a>


δέρματος ἀερώδους τινὸς ἀποῤῥοῆς, ὡς εἴ γε μὴ τούτους,
<br class="lb"/>ἀλλὰ τοὺς μετὰ φλυκταινῶν λέγει, παραλελοιπὼς ἂν
<br class="lb"/>εἴη τῶν ἀναγκαίων τινὰ διαφορὰν, ἐκ τοῦ γένους τῶν προειρημένων,
<br class="lb"/>ὅσας ἔφην εἶναι κατ’ αὐτὴν μάλιστα τὴν οὐσίαν
<br class="lb"/>τῶν πυρετῶν. ὡς γὰρ δακνῶδες ἰσχυρῶς ἢ σφοδρὸν ἢ ξηρὸν
<br class="lb"/>ἢ αὐχμηρὸν εἶναι φαίνεται τὸ τῆς θερμασίας εἶδος ἐπὶ
<br class="lb"/>πολλῶν πυρετῶν, οὕτω καὶ πνευματῶδες, αἰσθανομένης τῆς
<br class="lb"/>χειρὸς ἀναφερομένου τινὸς ἐπ’ αὐτὴν πνεύματος, ἐνίοτε μὲν
<br class="lb"/>ἀτμώδους, ἐνίοτε δὲ ξηροῦ. πλείω δὲ σημαίνοντος τοῦ τε
<br class="lb"/>πέμφιγος ὀνόματος ἄλλος ἄλλων τῶν ἐξηγητῶν προχειρισάμενος,
<br class="lb"/>ὡς ἓν μόνον ἐκεῖνο σημαῖνον, ὅπερ αὐτὸς βούλεται,
<br class="lb"/>πιθανὸς εἶναι δοκεῖ τοῖς ἀκούουσιν. ἤρκει μὲν οὖν
<br class="lb"/>ἴσως εἰρῆσθαι πεμφιγώδεις πυρετοὺς τοὺς πνευματώδεις,
<br class="lb"/>ὅτι τε τοῦ γένους ἐστι τῶν ἄχρι δεῦρο γεγραμμένων διαφορῶν,
<br class="lb"/>ὅτι τε παραλελοιπέναι δόξει ταύτην, εἰ μή τις
<br class="lb"/>ἀκούσαιεν οὕτως. ἀλλὰ καὶ τὸ προσκεῖσθαι κατὰ τὰ πλεῖστα
<br class="lb"/>τῶν ἀντιγράφων τὸ ἰδεῖν τῷ πεμφιγώδεες ἀναγκαῖον


<a class="pb" href="#pb879" id="pb879">[p. 879]</a>


ἡμῖν γίνεται καὶ γραμματικῆς ἀδολεσχίας ἐφάψασθαι, χρησίμης
<br class="lb"/>ἐνίοτε καὶ αὐτῆς εἰς τὰ τοιαῦτα γινομένης. ἀκριβέστερον
<br class="lb"/>μὲν οὖν περὶ τῶν ζη<span class="milestone">385</span>τουμένων παρ’ Ἱπποκράτει
<br class="lb"/>λέξεων, ἑτέρωθι πεπραγματεύμεθα, νυνὶ δ’ ἀρκέσει
<br class="lb"/>τοῖς γραμματικοῖς ἀκολουθήσαντα κατὰ τὴν ἐκείνων διάταξιν
<br class="lb"/>εἰπεῖν τι περὶ τῶν κατὰ τὴν πέμφιγα σημαινομένων.
<br class="lb"/>δοκεῖ μὲν γὰρ αὐτὴν ἐπὶ τῆς πνοῆς Σοφοκλῆς ἐν Κόλχοις
<br class="lb"/>λέγειν,</p>
                      <div class="l">Ἀπῆξε πέμφιξ Ἰονίου πέλας πόρου,</div>
                      <p class="p autofirst">καὶ αὐτὸς ἐν Σαλμωνεῖ Σατύροις·</p>
                      <div class="lg">
                        <div class="l first">καὶ τάχ’ ἂν Κεραύνια</div>
                        <div class="l">πέμφιξι βροντῆς καὶ δυσοσμίας βάλοι.</div>
                      </div>
                      <p class="p autofirst">Αἰσχύλος δὲ ἐν Προμηθεῖ δεσμώτῃ·</p>
                      <div class="lg">
                        <div class="l first">εὐθεῖαν ἕρπε τήνδε. καὶ πρώτιστα μὲν</div>
                        <div class="l">Βορεάδας ἥξεις πρὸς πνοὰς, ἵν’ εὐλαβοῦ</div>
                        <a class="pb" href="#pb880" id="pb880">[p. 880]</a>
                        <div class="l">βρόμον καταιγίζοντα μή σ’ ἀναρπάσῃ</div>
                        <div class="l">δυσχειμέρῳ πέμφιγι συστρέψας ἄφνω.</div>
                      </div>
                      <p class="p autofirst">ἐπὶ δὲ τῶν ἀκτίνων αὐτῶν δοκεῖ χρῆσθαι τῷ τῆς πέμφιγος
<br class="lb"/>ὀνόματι Σοφοκλῆς ἐν Κόλχοις κατὰ τάδε <span class="milestone">455</span>τὰ ἔπη·</p>
                      <div class="lg">
                        <div class="l first">κἀπεθαύμασα</div>
                        <div class="l">τηλέσκοπον πέμφιγα χρυσέαν ἰδών.</div>
                      </div>
                      <p class="p autofirst">οὕτω καὶ Αἰσχύλος ἐν Ξαντρίαις·</p>
                      <div class="lg">
                        <div class="l first">ἃς οὔτε πέμφιξ ἡλίου προσδέρκεται</div>
                        <div class="l">οὔτ’ ἀστερωπὸν ὄμμα Λητώας κόρης.</div>
                      </div>
                      <p class="p autofirst">ἐπὶ δὲ τῆς ῥανίδος ὁ αὐτός φησιν ἐν Προμηθεῖ·</p>
                      <div class="lg">
                        <div class="l first">Ἐξευλαβοῦ δὲ μή σε προσβάλλῃ στόμα</div>
                        <div class="l">Πέμφιξ· πικρὰ γὰρ κοὐ διὰ ζόης ἀτμοί.</div>
                      </div>
                      <p class="p autofirst">καὶ ἐν Πενθεῖ·</p>
                      <div class="l">Μηδ’ αἵματος πέμφιγα πρὸς πέδῳ βάλῃς.</div>
                      <a class="pb" href="#pb881" id="pb881">[p. 881]</a>
                      <p class="p autofirst">ἐπὶ δὲ τοῦ νέφους δοκεῖ τετάχθαι κατὰ τόδε τὸ ἔπος ἐν
<br class="lb"/>Σαλμωνεῖ Σατύροις παρὰ Σοφοκλεῖ·</p>
                      <div class="l">πέμφιγι πᾶσαν ὄψιν ἀγγέλῳ πυρὸς,</div>
                      <p class="p autofirst">καὶ παρ’ Ἰβύκῳ·</p>
                      <div class="l">πυκινὰς πέμφιγας πιόμενοι.</div>
                      <p class="p autofirst">λέλεκται δὲ οὗτος ὁ λόγος αὐτῷ κατά τινα παραβολὴν ἐπὶ
<br class="lb"/>χειμαζομένων εἰρημένην. διὸ καὶ τῶν προγνωστικῶν οἱ
<br class="lb"/>πλεῖστοι ἐπὶ τῶν κατὰ τοὺς ὄμβρους σταγόνων εἰρῆσθαί
<br class="lb"/>φασι τὰς πέμφιγας. ὁ δὲ Καλλίμαχος ὧδε·</p>
                      <div class="l">μὴ διὰ πεμφίγων ἐνάγουσιν ἔα.</div>
                      <p class="p autofirst">ὁ δὲ Εὐφορίων οὕτως·</p>
                      <div class="l">ἠπεδαναὶ πέμφιγες ἐπιτρύζουσι θανόντα.</div>
                      <p class="p autofirst">τὰ μὲν οὖν ἐκ τοῦ πέμφιγος σημαινόμενα καὶ δὴ λέλεκται, προείρηται
<br class="lb"/>δὲ καὶ περὶ τῶν δύο σημαινομένων ἐξ αὐτῶν, ἐπειδὴ
<br class="lb"/>πάντες τῶν ἐξηγητῶν οἱ ἄριστοι καὶ κατὰ ταῦτα ἐδέξαντο τῇ
<br class="lb"/>λέξει κεχρῆσθαι τὸν Ἱπποκράτην. νυνὶ δὲ τῶν εἰρημένων σημαινομένων
<br class="lb"/>ἐγχωρεῖ προσθεῖναι καὶ ἄλλο τρίτον, ἵνα πεμφιγώδεις
<br class="lb"/>ἀκούσωμεν εἰρῆσθαι τοὺς οἷον σπινθήρων ἐξαλλομένων καὶ


<a class="pb" href="#pb882" id="pb882">[p. 882]</a>


ἀπαντώντων τῇ χειρὶ φαντασίαν ἀποστέλλοντας· καὶ εἶεν
<br class="lb"/>ἂν οἱ τοιοῦτοι πυρετοὶ συνθετοί τινες ἐκ δυοῖν ἁπλῶν τῶν
<br class="lb"/>ἤδη προειρημένων, τοῦ τε πνευματώδους καὶ πυρώδους.
<br class="lb"/>ἐναντιωθήσεται δὲ τῇ ἐξηγήσει ταύτῃ μόνον ἕν γ’, εἰ προσκέοιτο
<br class="lb"/>τῷ πεμφιγώδεες τὸ ἰδεῖν. εἰκότως οὖν ἀφῃρήκασιν
<br class="lb"/>αὐτό τινες. οἱ δὲ οὐκ ἀφελόντες ἤτοι τοὺς μετὰ φλυκταινῶν
<br class="lb"/>ἤκουσαν ἢ τοὺς τῆς ψυχῆς ἁπτομένους. ἐπεὶ δὲ
<br class="lb"/>οἱ μετὰ φλυκταινῶν ἀπὸ συμπτώματος ὀνομάζονται, πιθανῶς
<br class="lb"/>ἂν ἀκούοιμεν ἀπὸ συμβεβηκότος οὕτως αὐτὸν ὀνομάζειν
<br class="lb"/>τοὺς λοιμώδεις πυρετούς. ἔτι γὰρ ἀμέλει καὶ τοῦθ’ ἕν τι
<br class="lb"/>πυρετῶν εἶδος. ὅτι δ’ ἐν αὐτῷ φλύκταιναι γίνονται καὶ ὁ
<br class="lb"/>Θουκυδίδης μαρτυρεῖ γράφων οὕτως· καὶ τὸ μὲν ἔξωθεν
<br class="lb"/>ἁπτομένῳ <span class="milestone">386</span>σῶμα οὔτε ἄγαν θερμὸν ἦν οὔτε χλωρὸν,
<br class="lb"/>ἀλλ’ ὑπέρυθρον, πελιδνὸν, φλυκταίναις μικραῖς καὶ ἕλκεσιν
<br class="lb"/>ἐξηνθηκός. ὅσοι δὲ τοὺς τῆς ψυχῆς ἁπτομένους
<br class="lb"/>πυρετοὺς εἰρῆσθαί φασι πεμφιγώδεις, πόῤῥω τῆς προκειμένης
<br class="lb"/>τῶν πυρετῶν διαφορᾶς ἀπεχώρησαν. ὠνόμαζον γὰρ


<a class="pb" href="#pb883" id="pb883">[p. 883]</a>


ἔνιοι τῶν παλαιῶν καὶ φρενιτικόν τινα πυρετὸν, ὥσπερ
<br class="lb"/>ἀμέλει καὶ ληθαργικὸν καὶ πλευριτικὸν καὶ περιπνευμονικόν.
<br class="lb"/>ἀλλ’ ὁ νῦν προκείμενος τῇ ῥήσει κατάλογος τῶν πυρετῶν
<br class="lb"/>ἀπὸ τῆς κατὰ τὴν θερμασίαν διαφορᾶς ἐστι, ἐν ᾗ δύναται
<br class="lb"/>καὶ ὁ λοιμώδης περιέχεσθαι, σηπεδονῶδες ἔχων τὸ θερμὸν,
<br class="lb"/>ὁ φρενιτικὸς δὲ οὐ δύναται διά τε τὸ μὴ σύνηθες εἶναι,
<br class="lb"/>καθάπερ ἄλλοις, οὕτω καὶ τῷ Ἱπποκράτει πυρετοῦ ἰδέαν
<br class="lb"/>ὀνομάζειν τὴν φρενῖτιν, οὔτε ἀπὸ συμπτώματος, ὥσπερ ὁ
<br class="lb"/>τὰς φλυκταίνας γεννῶν εἴη λελεγμένος, ἐν ταῖς εἰρημέναις
<br class="lb"/>διαφοραῖς αὐτὸν περιέχεσθαι, καθάπερ καὶ τοὺς ἄλλους ὧν
<br class="lb"/>ἀρτίως ἐμνημόνευσεν. εὑρίσκεται γὰρ ὁ τῶν φρενιτικῶν
<br class="lb"/>πυρετὸς τὴν θερμασίαν ἔχων δακνώδη διὰ παντὸς ὁμοτόνως
<br class="lb"/>ἐν παντὶ χρόνῳ τῆς ἐπιβαλλομένης ἁφῆς, ὥστ’ εἰρῆσθαι
<br class="lb"/>πρῶτον ἁπάντων αὐτῶν. οὐκοῦν οὐδ’ ὅσοι τοὺς ἁλμυρώδεις
<br class="lb"/>πυρετοὺς εἰρῆσθαί φασιν ἀπὸ τῆς αὐτοῖς τοῖς κάμνουσιν
<br class="lb"/>ἐν τῷ στόματι γινομένης αἰσθήσεως, ἀποδεξόμεθα
<br class="lb"/>τὴν ἐξήγησιν αὐτῶν. φαίνεται γὰρ ὁ Ἱπποκράτης ἁπάσας
<br class="lb"/>ἐφεξῆς τὰς πρὸς χεῖρα διαγνώσεις εἰρηκέναι, κατὰ τὴν τῆς

﻿
<a class="pb" href="#pb884" id="pb884">[p. 884]</a>


θερμασίας διαφορὰν, ἐν ᾖ τὸ γένος ὅλον ἐστὶ καὶ ἡ οὐσία
<br class="lb"/>τῶν πυρετῶν. εἰ γὰρ καὶ τὸν λοιμώδη δεξαίμεθα λελέχθαι
<br class="lb"/>πεμφιγώδη, τὴν μὲν προσηγορίαν ἀπὸ συμβεβηκότος ἕξει,
<br class="lb"/>τὸ δ’ εἶδος αὐτὸ κατὰ τὴν οἰκείαν οὐσίαν τῶν πυρετῶν.
<br class="lb"/>κατὰ τὸν αὐτὸν δὲ λόγον οὐδὲ οἱ τοὺς ἁλμυρώδεις εἰρῆσθαι
<br class="lb"/>φάντες, ὅσοι πάνθ’ ὅσων ἂν ὁ κάμνων γεύηται φαίνεσθαι
<br class="lb"/>ποιοῦσιν ἁλμυρὰ, τῶν προκειμένων ἐν τῇ νῦν διδασκαλίᾳ
<br class="lb"/>διαφορῶν τοῦ πυρετοῦ μνημονεύουσι, καὶ εἴπερ ἐν τῇ τῶν
<br class="lb"/>πυρετῶν διαφορᾷ καὶ τούτους ὁ Ἱπποκράτης ἐτίθετο, πάντως
<br class="lb"/>ἂν κᾀκείνους ἅμ’ αὐτοῖς εἶπεν, ἐφ’ ὧν καὶ τὸ σίαλον
<br class="lb"/>αὐτὸ καὶ πάνθ’ ὅσων ἂν γεύηται, πικρὰ φαίνεται. ταύτας
<br class="lb"/>μὲν οὖν τὰς διαφορὰς οὐκ ἐν ταῖς τῶν πυρετῶν, ἀλλ’ ἐν
<br class="lb"/>ταῖς τῶν χυμῶν διαγνώσεσιν ἄμεινον τίθεσθαι, τοὺς δὲ
<br class="lb"/>πυρετοὺς ἐν τῇ τῆς θερμασίας. ὥσπερ γὰρ οἱ χυμοὶ τῆς
<br class="lb"/>γεύσεως εἰσὶν αἰσθητὰ, κατὰ τὸν αὐτὸν λόγον οἱ πυρετοὶ
<br class="lb"/>τῆς ἁφῆς. ὅτι δὲ τὸ δεινοὶ καλῶς προσέθηκαν οἱ περὶ
<br class="lb"/>τὸν Σαβῖνον οὕτως γράψαντες τὴν λέξιν, οἱ δὲ πεμφιγώδεες
<br class="lb"/>ἰδεῖν δεινοὶ καὶ πρόσθεν μὲν εἶπον, ἀλλὰ καὶ νῦν ἀναμνήσω.


<a class="pb" href="#pb885" id="pb885">[p. 885]</a>


δεινοὺς γὰρ ἰδεῖν αὐτοὺς εἰρῆσθαι, πρὸς ἡμῶν μὲν,
<br class="lb"/>ἐὰν μετὰ φλυκταινῶν καὶ ἑλκώσεων γίνωνται, κατ’ αὐτοὺς
<br class="lb"/>δὲ, ὅταν παρακόπτωσι καὶ φοβερὸν ἐμβλέπωσι. περὶ δὲ
<br class="lb"/>τούτων ἀμφοτέρων ἥντινα χρὴ γνώμην ἔχειν, προειρήκαμεν.
<br class="lb"/>ὁμοίως δὲ ἥμαρτον καὶ οἱ πνευματώδεις μὲν αὐτοὺς εἰρῆσθαι
<br class="lb"/>λέγοντες, οὐ πρὸς τὴν ἁφὴν τὴν διάγνωσιν ἀναφέροντες,
<br class="lb"/>ἀλλ’ ἐπὶ δυσπνοίας εἴδη, ἐν ᾗ μέγα καὶ πυκνὸν γίνεται
<br class="lb"/>τὸ πνεῦμα. πιθανώτατον οὖν ἐστὶν ἢ πρὸς τὴν ἁφὴν
<br class="lb"/>πνευματώδη νομίζειν ἢ τὸν λοιμώδη λελέχθαι πεμφιγώδη.
<br class="lb"/>προστεθέντος δὲ κατὰ ῥῆσιν τῷ πεμφιγῶδες τοῦ δεινοὶ,
<br class="lb"/>ὁ λοιμώδης μόνος ἐστὶ δηλούμενος, οὗ τὸ πρὸς ἄλλους διαφέρον
<br class="lb"/>ἐστὶ τὸ σηπεδονῶδες εἶναι τὸ θερμὸν, οἷόνπερ καὶ
<br class="lb"/>τῷ νῦν γινομένῳ πολυχρονιωτάτῳ λοιμῷ. διὰ <span class="milestone">387</span>τοῦτο
<br class="lb"/>οὖν οὐδὲ θερμοὶ καὶ διακαεῖς ἐνεφαίνοντο τοῖς ἁπτομένοις
<br class="lb"/>οἱ λοιμώττοντες, καίτοι τά γ’ ἔνδον ἰσχυρῶς διακαιόμενοι,
<br class="lb"/>καθάπερ καὶ ὁ Θουκυδίδης ἔφη· καὶ τοῦ μὲν ἔξωθεν ἁπτομένῳ
<br class="lb"/>σῶμα οὔτ’ ἄγαν θερμὸν ἦν οὔτε χλωρὸν ἦν, ἀλλ’


<a class="pb" href="#pb886" id="pb886">[p. 886]</a>


ὑπέρυθρον, πελιδνὸν, φλυκταίναις σμικραῖς καὶ ἕλκεσιν ἐξηνθηκός.
<br class="lb"/>τὰ δὲ ἐντὸς οὕτως ἐκαίετο, ὥστε μηδὲ τῶν πάνυ
<br class="lb"/>λεπτῶν ἱματίων καὶ σινδονίων τὰς ἐπιβολὰς, μήτ’ ἄλλο τι
<br class="lb"/>ἢ γυμνοὶ ἀνέχεσθαι. εἴρηταί γε μὴν ἡ πέμφιξ κᾀν ταῖς
<br class="lb"/>ἰδίαις γνώμαις ἃς εἰς Εὐρυφῶντα τὸν καὶ ἰατρὸν ἀναφέρουσι
<br class="lb"/>κατὰ τήνδε τὴν λέξιν· οὐρέει ὀλίγον ἑκάστοτε καὶ κάει
<br class="lb"/>καὶ ἐφίσταται πέμφιξ οἷον ἐλαίου χλωρῆς ὥσπερ ἀράχνιον.
<br class="lb"/>ἐοίκασι γοῦν οὗτοι πέμφιγα καλεῖν οὐχ ὅλην τὴν φλύκταιναν,
<br class="lb"/>ἀλλὰ μόνον τὸ περιγράφον αὐτὴν ἔξωθεν ἀραχνίῳ
<br class="lb"/>παραπλήσιον. συντελέσας δ’ οὖν ὁ Ἱπποκράτης τὰς οἰκειοτάτας
<br class="lb"/>τε καὶ πρώτας διαφορὰς τῶν πυρετῶν, ἑξῆς ἐπὶ
<br class="lb"/>τὰς κατὰ χρόαν μεταβάς φησιν, οἱ δὲ ἐξέρυθροι οἱ δὲ ἔξωχροι,
<br class="lb"/>οἱ δὲ πελιοί. ἐξερύθρους μὲν εἶπεν οὐχ ἁπλῶς ἐρυθροὺς
<br class="lb"/>καὶ μετὰ τούτους ἐξῆς πάλιν ἐξώχρους, οὐκ ὠχροὺς,
<br class="lb"/>πελιοὺς δ’ ἁπλῶς οὐδὲν αὐτοῖς ἐπιτάσεως τοῦ δηλουμένου
<br class="lb"/>προσθεὶς, ὡς εἰ καὶ πελιδνοτάτους τούτους εἰρήκει. τοῦτο
<br class="lb"/>μὲν γὰρ ἀεὶ μοχθηρὸν τὸ χρῶμα. τὸ δὲ τῶν ἐρυθρῶν τε


<a class="pb" href="#pb887" id="pb887">[p. 887]</a>


καὶ ὠχρῶν σύνηθες. οἱ δὲ ἐξέρυθροι, τουτέστιν οἱ σφοδρῶς
<br class="lb"/>ἐρυθροὶ, σφοδροτάτην μὲν ἐμφαίνουσι τὴν θερμασίαν, τὴν
<br class="lb"/>δ’ ὕλην αἷμα, καθάπερ οἱ ἔξωχροι τὴν ὠχρὰν χολήν. ἐπισκέπτου
<br class="lb"/>δὲ ἐπ’ αὐτῶν τὰ διαχωρούμενα, κᾂν μὲν μετὰ
<br class="lb"/>χολῆς εὑρίσκῃς, ἐξ ἀναχύσεως αὐτῆς γίνωσκε τὴν κατὰ φύσιν
<br class="lb"/>χροιὰν ὑπηλλάχθαι, ἐὰν δὲ ἄνευ χολῆς, τὴν ἐν διαφορᾷ
<br class="lb"/>πυρὸς τίθεσο τὴν χρόαν. οὗτοι μὲν οὖν οἱ πυρετοὶ
<br class="lb"/>μαρασμὸν <span class="milestone">456</span>ἐπιφέρουσιν, ἐὰν μὴ φθάσωσί ποτε μετὰ
<br class="lb"/>ῥίγους καὶ ἱδρῶτος κριθῆναι, οἱ δὲ ἐξέρυθροι τῶν συνόχων
<br class="lb"/>εἰσὶν ὑπὸ φλεβοτομίας ὠφελούμενοι τῆς ἄχρι λειποψυχίας
<br class="lb"/>ἀγούσης. ὡς ἐν τῇ τῆς θεραπευτικῆς μεθόδου πραγματείᾳ
<br class="lb"/>μεμάθηκας, ἔνθα καὶ ἡ χρεία μεγάλη φαίνεται τῆς τῶν
<br class="lb"/>τοιούτων διαφορῶν γνώσεως, ἰδίαν ἑκάστης αὐτῶν ἐχούσης
<br class="lb"/>θεραπείαν. οἱ δὲ πελιοὶ τῶν πυρετῶν, ἀπὸ τῆς χρόας καὶ
<br class="lb"/>οὗτοι δηλονότι τὴν ἐπωνυμίαν εἰληφότες, ἐλλείπειν σημαίνουσι
<br class="lb"/>τὸν αἱματικὸν χυμόν. καὶ δηλονότι σὺν αὐτῷ καὶ
<br class="lb"/>τὸ ἔμφυτον θερμὸν καὶ διὰ τοῦτό εἰσιν ὀλέθριοι. ὧν ἔνιοι
<br class="lb"/>καὶ τὰς διὰ κενώσεως ἐπιφερομένας συγκοπὰς ἐπιφέρουσι,


<a class="pb" href="#pb888" id="pb888">[p. 888]</a>


περὶ ὦν ἔμαθες ἐν τῇ θεραπευτικῇ μεθόδῳ. τοὺς τοιούτους
<br class="lb"/>πυρετοὺς Εὐρυφῶν ὀνομάζει πελιὰς γράφων ὧδε· πελιὰς
<br class="lb"/>πυρετὸς ἴσχει καὶ βρεγμὸς ἄλλοτε καὶ ἄλλοτε καὶ τὴν κεφαλὴν
<br class="lb"/>ἀλγέει καὶ τὰ σπλάγχνα ὀδύνη ἴσχει καὶ ἐμέει χολὴν
<br class="lb"/>καὶ ὅταν ὀδύνη ἔχῃ, ἐνορᾷν οὐ δύναται ὅτι βαρύνεται,
<br class="lb"/>καὶ ἡ γαστὴρ ξηρὴ γίνεται καὶ ὁ χρὼς πελιὸς ἅπας καὶ τὰ
<br class="lb"/>χείλεα οἷάπερ μόρα τρώξαντι καὶ τῶν ὀφθαλμῶν τὰ λευκὰ
<br class="lb"/>πελιὰ καὶ ἐξορᾷ ὥσπερ ἀπαγχόμενος, ὅτε δὲ ἧσσον τοῦτο
<br class="lb"/>πάσχει, καὶ μεταβάλλει πολλάκις. ἀλλὰ κᾀν τῷ περὶ νούσων
<br class="lb"/>Ἱπποκράτει γεγραμμένῳ τῷ δοκοῦντι τοῖς περὶ τὸν
<br class="lb"/>Διοσκορίδην ὑφ’ Ἱπποκράτους γεγράφθαι τοῦ Θεσσαλοῦ
<br class="lb"/>υἱέος εἴρηταί τις νόσος πελιή. τοῦ βιβλίου δέ ἐστιν ἡ
<br class="lb"/>ἀρχὴ ἥδε· οὐρέεται πολλὴν, ὅταν ὑπερθερμανθῇ ἡ κεφαλή.
<br class="lb"/>περὶ δὲ τῆς πελιῆς νόσου κατὰ λέξιν οὕτω γράφει.
<br class="lb"/>πελιὴν πυρετὸς ἴσχει ξηρὸς καὶ φρὶξ ἄλλοτε καὶ ἄλλοτε καὶ
<br class="lb"/>τὴν κεφαλὴν ἀλγέει καὶ τὰ σπλάγχνα ὀδύνη ἴσχει <span class="milestone">388</span>
<br class="lb"/>καὶ ἐμέει χολὴν, καὶ ὅταν ἡ ὀδύνη ἔχῃ, οὐ δύναται ἐνορᾷν,
<br class="lb"/>ἀλλὰ βαρύνεται, καὶ ἡ γαστὴρ ξηρὰ γίνεται καὶ ἡ χρόα


<a class="pb" href="#pb889" id="pb889">[p. 889]</a>


πελιδνὴ καὶ τὰ χείλεα καὶ τῶν ὀφθαλμῶν τὰ λευκὰ πελιδνὰ
<br class="lb"/>καὶ ἐξορᾷ ὡς ἀγχόμενος. ἐνίοτε καὶ τὴν χρόαν μεταβάλλει,
<br class="lb"/>καὶ ἐκ πελιδνοῦ ὑπόχλωρος γίνεται. τινὲς δὲ πάλιν ἐνταῦθα
<br class="lb"/>μοχθηρῶς ἐξηγήσαντο πελιὸν πυρετὸν, ἐφ’ οὖ τὰ διαχωρήματα
<br class="lb"/>πελιὰ φαίνεται. τούτοις γὰρ ἀκόλουθόν ἐστι καὶ
<br class="lb"/>μέλανα καλεῖν πυρετὸν, ἐφ’ οὖ μελάνων ἔκκρισις γίνεται.
<br class="lb"/>καταλείπεται οὖν ἔτι τὸ τέλος τῆς ῥήσεως ἐξηγήσασθαι,
<br class="lb"/>γεγραφότος αὐτοῦ καὶ τὰ ἄλλα καὶ τὰ τοιαῦτα, τουτέστι
<br class="lb"/>τοῖς εἰρημένοις. εἰρήκει δ’ ὑστέρας τὰς κατὰ τὴν χρόαν
<br class="lb"/>διαφορὰς, οὐ κατὰ τὴν οὐσίαν αὐτὴν οὔσας τῶν πυρετῶν,
<br class="lb"/>ἐγγυτέρω γε μὴν τῶν ἄλλων τῶν ἀπό τινος συμβεβηκότος
<br class="lb"/>γινομένων, ὥσπερ ὅταν ἤτοι διαλείποντας ἢ συνεχεῖς λέγωμεν
<br class="lb"/>εἶναι τοὺς πυρετούς. καὶ τῶν διαλειπόντων τὸν μὲν
<br class="lb"/>τριταῖον, τὸν δὲ ἀμφημερινὸν, τὸν δὲ τεταρταῖον, καὶ τῶν
<br class="lb"/>συνεχῶν τὸν μὲν ἡμιτριταῖον, τὸν δὲ καυσώδη, τὸν δὲ κρυμνώδη,
<br class="lb"/>τὸν δὲ τυφώδη, τὸν δὲ λοιμώδη, τὸν δὲ ἑλεώδη,
<br class="lb"/>τὸν δὲ ἠπίαλον. ὁ δὲ Πραξαγόρας καὶ φρενιτικοὺς καὶ ληθαργικοὺς 

﻿
<a class="pb" href="#pb890" id="pb890">[p. 890]</a>


καὶ πρός γε τούτοις ἰκτερικούς τινας ὀνομάζει
<br class="lb"/>πυρετοὺς ἐν ταῖς διαφοραῖς τῶν ὀξέων. οἱ δὲ νεώτεροι καὶ
<br class="lb"/>συνοχόν τινα καλοῦσι πυρετὸν οὐ μόνον συνεχῆ, καὶ διαφοράς
<br class="lb"/>γε αὐτοῦ τίθενται τόν τε ὁμότονον ἢ ἀκμαστικὸν
<br class="lb"/>ὀνομαζόμενον καὶ τὸν ἐπακμαστικὸν καὶ τὸν παρακμαστικὸν.
<br class="lb"/>καθ’ ἑκατέραν δ’ αὖ τομὴν κοινὴν καὶ πρὸς τὰς ἄλλας νόσους
<br class="lb"/>ἐνίους μὲν ὀξεῖς πυρετοὺς ὀνομάζομεν, ἐνίους δὲ χρονίους
<br class="lb"/>καὶ κατ’ ἄλλην, εὐήθεις τε καὶ κακοήθεις. καὶ μέντοι
<br class="lb"/>καί τινας μὲν τεταγμένους ἢ ἀτάκτους, ἄλλους δ’ αὖ πάλιν
<br class="lb"/>περιοδίζοντας καὶ πεπλανημένους. ἔνιοι δὲ τῶν παλαιῶν
<br class="lb"/>καὶ τοὺς ἀπὸ διαφερόντων μορίων ἀναπτομένους ἀπ’ ἐκείνων
<br class="lb"/>ὠνόμαζον, πλευριτικόν τινα πυρετὸν λέγοντες, ἡπατικόν
<br class="lb"/>τε καὶ σπληνικὸν, ἑτέρους δ’ ἀπὸ ξυμπτώματος κωματώδους,
<br class="lb"/>καταφορικὸν, ληθαργικὸν, φρενιτικὸν, ἰκτερικόν. ὑπὲρ
<br class="lb"/>ὧν ἁπάντων ἐν ταῖς περὶ αὐτῶν πραγματείαις ἔμαθες. ἐν
<br class="lb"/>δὲ τῷ νῦν ἐνεστῶτι λόγῳ τὰ τῆς ἐξηγήσεως αὐτάρκως πεπέρανται.
<br class="lb"/>πρὸς γὰρ τῷ τὴν ἐμὴν γνώμην ἀποφῄνασθαι καὶ


<a class="pb" href="#pb891" id="pb891">[p. 891]</a>


τῶν ἐνδόξων ἐξηγητῶν ἐμνημόνευσα, τοὺς ἄλλους ἅπαντας
<br class="lb"/>παραλιπὼν ὅσοι περὶ διαφορᾶς πυρετῶν ἀπεφῄναντό τι χωρὶς
<br class="lb"/>ὑπομνημάτων ἐξηγητικῶν, ἐν οἷς ἐστὶ καὶ Ἀρχιγένης,
<br class="lb"/>ὧν ἐν ἑτέρᾳ πραγματείᾳ μνημονεύσω.
</p>
                    </section>
                    <section id="body-1-3-1-31" class="div textpart section level5">
                      <blockquote class="quote lemma">Αἱ ξυντάσιες τοῦ σώματος καὶ οἱ σκληρυσμοὶ τῶν ἄρθρων
<br class="lb"/>κακὸν καὶ αὐτὸς διαλελυμένος καὶ αἱ κατακλάσιες τῶν
<br class="lb"/>ἄρθρων κακόν.</blockquote>
                      <p class="p autofirst"><span class="milestone">389</span>Τῷ μὲν οὖν συντεταμένῳ τὸ κεχαλασμένον
<br class="lb"/>ἐστὶν ἐναντίον, τῷ σκληρῷ τὸ μαλακόν. αὐτὸς γοῦν ἐν τοῖς
<br class="lb"/>ἑξῆς ἐρεῖ δέρματος σκληροῦ μάλθαξις, συντεταμένου χάλασις.
<br class="lb"/>εἴτε δέρμα συντεταμένον εἴτε ἄρθρον εἴτε σῶμα λέγοιτο,
<br class="lb"/>πρὸς τὸ κατὰ φύσιν ἔχον αὐτὸ παραβάλλοντες οὕτως
<br class="lb"/>εἰρῆσθαι νοήσομεν. ὅπερ οὔτε συντεταμένον, οὔτε κεχαλασμένον,
<br class="lb"/>ἀλλὰ συμμέτρως ἔχον ἐστί. συντείνεται μὲν


<a class="pb" href="#pb892" id="pb892">[p. 892]</a>


οὖν τὰ συντεινόμενα ποτὲ μὲν δι’ οἰκείαν διάθεσιν, ἔστι
<br class="lb"/>δ’ ὅτε πρός τινων ἑτέρων ἑλκόμενα· διὰ μὲν τὴν οἰκείαν
<br class="lb"/>διάθεσιν, ὅταν ἤτοι παγῇ διὰ ψύξιν ἰσχυρὰν ἢ ξηρανθῇ
<br class="lb"/>διά τι τῶν ξηραινόντων αἰτίων. ἔστι γὰρ ὡς ἔμαθες πλείω,
<br class="lb"/>τείνεται δὲ ὑπὸ τῶν συνεχῶν ἔνια ξηραινομένων ἢ φλεγμαινόντων
<br class="lb"/>ἢ πηγνυμένων. ἔμπαλιν δὲ χαλαρὰ γίνεταί τινα
<br class="lb"/>παρὰ τὸ κατὰ φύσιν ὑγρότητι πολλῇ διαβρεχόμενα χωρὶς
<br class="lb"/>ψύξεως. σκληρύνεται δὲ τὰ σκληρυνόμενα ξηραινόμενα διὰ
<br class="lb"/>ψύξιν ἢ σκίῤῥον ἢ ξηρότητα. φλεγμονὴ γὰρ οὐ σκληρὸν,
<br class="lb"/>ἀλλ’ ἀντίτυπον ἐργάζεται τὸν ὄγκον, ὁμοίως τοῖς πεπληρωμένοις
<br class="lb"/>ἀσκοῖς ὑγρᾶς οὐσίας ἢ ἀέρος. ὥσπερ δὲ τῷ σκληρῷ
<br class="lb"/>παραπλήσιον φαινόμενον τὸ ἀντίτυπον ἀπὸ κοινοῦ συμβεβηκότος,
<br class="lb"/>ἐπειδὴ καὶ τὸ σκληρὸν ἀντίτυπόν ἐστι, πάμπολυ
<br class="lb"/>διαλλάττει κατὰ τὴν οἰκείαν φύσιν, οὕτως καὶ τῷ μαλακῷ
<br class="lb"/>σώματι τὸ ἔκλυτον ὁμοιότητά τινα ἔχον ὡς πρὸς τὴν αἰσθητὴν
<br class="lb"/>φαντασίαν οὐ τὴν αὐτὴν ἔχει διάθεσιν. ἀῤῥωστούσης
<br class="lb"/>γὰρ τῆς τοὺς μῦς κινούσης δυνάμεως ἔκλυτά τε καὶ
<br class="lb"/>πάρετα φαίνεται κείμενα τὰ τῶν ἀῤῥώστων σώματα. ταύτην


<a class="pb" href="#pb893" id="pb893">[p. 893]</a>


μὲν οὖν τὴν διάθεσιν ἐδήλωσεν εἰπὼν, καὶ αὐτὸς διαλελυμένος,
<br class="lb"/>ἐφεξῆς δὲ σαφῶς ἔφη, καὶ αἱ κατακλάσιες τῶν ἄρθρων.
<br class="lb"/>ἔνιοι δὲ τὴν τρίτην συλλαβὴν οὐ διὰ τοῦ α γράφουσι
<br class="lb"/>κατακλάσιες, ἀλλὰ διὰ τοῦ ι κατακλίσιες. ὅπως δὲ
<br class="lb"/>ἄμεινόν ἐστι γράφειν εὑρήσομεν, ἀναμνησθέντες τῶν εἰρημένων
<br class="lb"/>ἐν τῷ προγνωστικῷ περὶ κατακλίσεως ἐν τῇδε τῇ ῥήσει.
<br class="lb"/>κεκλιμένον δὲ χρὴ καταλαμβάνεσθαι τὸν νοσέοντα ὑπὸ
<br class="lb"/>τοῦ ἰατροῦ ἐπὶ τὸ πλευρὸν τὸ δεξιὸν ἢ τὸ ἀριστερὸν καὶ
<br class="lb"/>τὰς χεῖρας καὶ τὰ σκέλεα ὀλίγον ἐπικεκαμμένα ἔχοντα. πρόσχες
<br class="lb"/>δὲ ἐνταῦθα τῷ τὰς χεῖρας καὶ τὰ σκέλεα ὀλίγον ἐπικεκαμμένα
<br class="lb"/>ἔχοντι. τὸ γὰρ ἤτοι μηδ’ ὅλως ἢ πλέον τοῦ
<br class="lb"/>προσήκοντος ἐπικεκάμφθαι μοχθηρὸν ἑκάτερον. ὅτι μὴ
<br class="lb"/>κατὰ φύσιν, αὐτὸς γοῦν εἶπεν, οὕτως γὰρ καὶ οἱ πλεῖστοι
<br class="lb"/>τῶν ὑγιαινόντων κατακλίνονται, διὰ τοῦτο ἐφεξῆς ἐρεῖ,
<br class="lb"/>ὕπτιον δὲ κεῖσθαι καὶ τὰς χεῖρας καὶ τὰ σκέλεα ἐκτεταμένα
<br class="lb"/>ἔχοντα ἧσσον ἀγαθόν. ἐδείχθη δέ σοι δυνάμεως ἀῤῥωστίαν
<br class="lb"/>ἡ τοιαύτη κατάκλισις ἐνδείκνυσθαι καὶ ταύτης ἔτι


<a class="pb" href="#pb894" id="pb894">[p. 894]</a>


μᾶλλον ἡ ἐφεξῆς εἰρημένη κατὰ τήνδε τὴν λέξιν· εἰ δὲ
<br class="lb"/>καὶ προπετὴς γίνοιτο καὶ καταῤῥέοι ἀπὸ τῆς κλίνης ἐπὶ τοὺς
<br class="lb"/>
<span class="milestone">457</span>πόδας, δεινότερόν ἐστιν. ταύτας οὖν τὰς κατακλίσεις
<br class="lb"/>ἐν τῇ νῦν προκειμένῃ ῥήσει διὰ τῆσδε τῆς λέξεως ἐδήλωσε,
<br class="lb"/>καὶ αὐτὸς διαλελυμένος, εἴ γε τὸ τὰς χεῖρας καὶ τὰ
<br class="lb"/>σκέλη ὀλίγον ἐπικεκαμμένα ἔχειν ἐπαινεῖται, τὸ περαιτέρω
<br class="lb"/>τοῦδε μείζονα κόλασιν ἐμφαίνει τῶν ἄρθρων, οὕτως γὰρ
<br class="lb"/>αὐτὴν ὠνόμασεν. ἐν δὲ τῷ προγνωστικῷ κατὰ τήνδε τὴν
<br class="lb"/>λέξιν· θανατῶδες δὲ τὸ κεχῃνότα καθεύδειν καὶ τὰ σκέλεα
<br class="lb"/>ὑπτίου κειμένου συγκεκαμμένα εἶναι καὶ διαπεπλεγμένα,
<br class="lb"/>ὅπερ σημαίνει τὸ διεστῶτα μέχρι πλείονος. εἴτε
<br class="lb"/>
<span class="milestone">390</span>δὲ συγκεκαμμένα εἴτε διαπεπλεγμένα γράφοι, καθ’ ἑκάτερον
<br class="lb"/>ἐμφαίνεται κεκλάσθαι τὰ ἄρθρα. καὶ διὰ τοῦτο ἄμεινόν
<br class="lb"/>ἐστι γράφειν ἐνταῦθα, κατακλάσιες τῶν ἄρθρων διὰ
<br class="lb"/>τοῦ α, τὸ γὰρ διὰ τοῦ ι κατακλίσιες οὐ πάνυ τι καλῶς
<br class="lb"/>ἐπὶ τῶν ἄρθρων λέγεται, τῷ παντὶ σώματι τὰς τοιαύτας
<br class="lb"/>προσηγορίας εἰθισμένου τοῦ Ἱπποκράτους, οὐ τοῖς ἄρθροις
<br class="lb"/>ἐπιφέρειν.
</p>
                    </section>
                    <a class="pb" href="#pb895" id="pb895">[p. 895]</a>
                    <section id="body-1-3-1-32" class="div textpart section level5">
                      <blockquote class="quote lemma">Ὄμματος θράσος παρακρουστικὸν καὶ ῥίψεις καὶ κατακλάσεις
<br class="lb"/>κακόν.</blockquote>
                      <p class="p autofirst">Τὸ μὲν θράσος παρακρουστικόν ἐστι σημεῖον καὶ μάλιστα
<br class="lb"/>ὅταν ἀναιδημόνως γίνηται, καθότι λέλεκται πολλάκις.
<br class="lb"/>ἡ δὲ ῥίψις τῶν ὀμμάτων ἐναντίον σύμπτωμά ἐστι τῷ θρασεῖ
<br class="lb"/>βλέμματι. δηλοῖ γὰρ τοὺς μὴ δυναμένους ἐπὶ πλέον
<br class="lb"/>ἀναπεπταμένους ἔχειν τοὺς ὀφθαλμοὺς ὑπ’ ἀῤῥωστίας τῆς
<br class="lb"/>διοικούσης τὰ βλέφαρα δυνάμεως. κατάκλασιν δὲ λέγει τῶν
<br class="lb"/>ὀφθαλμῶν, ὅταν διαστρέφηται τὰ βλέφαρα, καθάπερ ἐν τῷ
<br class="lb"/>προγνωστικῷ διῆλθεν εἰπὼν, ἢν καὶ καμπύλον γένηται ἢ
<br class="lb"/>πελιὸν βλέφαρον ἢ χεῖλος ἢ ῥὶς, κακόν.
</p>
                    </section>
                  </section>
                  <a class="pb" href="#pb896" id="pb896">[p. 896]</a>
                  <section id="body-1-3-2" class="div textpart chapter level4">
                    <section id="body-1-3-2-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ ΣΤ.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Β.<a class="bookmark" href="#body-1-3-2-1"> §</a></h5>
                      <blockquote class="quote lemma"><span class="milestone">391</span>Εὐρῦναι, στενυγρῶσαι, τὰ μὲν, καὶ τὰ δὲ μή.</blockquote>
                      <p class="p autofirst"><span class="milestone">392</span>Θεραπειῶν εἰσι καὶ οὗτοι τρόποι, τοῖς ἐναντίοις
<br class="lb"/>ἁρμόττοντες παθήμασιν. εὐρῦναι μὲν γὰρ δεῖ τὰ πεπυκνωμένα,
<br class="lb"/>πυκνῶσαι δὲ τὰ πέρα τοῦ προσήκοντος εὐρυσμένα.
<br class="lb"/>διὸ καὶ τὴν δευτέραν συλλαβὴν τοῦ στενυγρῶσαι,


<a class="pb" href="#pb897" id="pb897">[p. 897]</a>


ψιλοῦντες οὐ δασύνοντες ἀναγνωστέον ἐστίν. οὐ γὰρ ἔγκειται
<br class="lb"/>τὸ ὑγρὸν ἐν τῇ λέξει, καθάπερ ἄν τις οἰηθείη, μὴ γινώσκων
<br class="lb"/>ὑπὸ τῶν Ἰώνων τὸ στενὸν ὀνομάζεσθαι στενυγρόν.
<br class="lb"/>ἀλλὰ τοῦτό γε μαρτύριόν ἐστιν αὔταρκες, τὸ παρὰ τῷ Σιμωνίδῃ
<br class="lb"/>γεγραμμένον ἐν τοῖσδε τοῖς ἔπεσιν·</p>
                      <div class="lg">
                        <div class="l first">οὐκ ἄν τις οὕτω δασκίοις ἐν οὔρεσιν</div>
                        <div class="l">ἀνὴρ λέοντ’ ἔδεισεν, οὐδὲ πάρδαλιν,</div>
                        <div class="l">μοῦνος στενυγρῇ συμπεσὼν ἐν ἀτραπῷ.</div>
                      </div>
                      <p class="p autofirst">ταὐτὸν σημαίνει τῷ στενῇ. στενοῦνται δὲ καὶ ἀνευρύνονται
<br class="lb"/>παρὰ τὴν κατὰ φύσιν συμμετρίαν, ἐνίοτε μὲν ἀγγείων
<br class="lb"/>τινῶν ἢ μορίων αἰσθητὰ στόμια, πολλάκις δὲ λόγῳ θεωρητὰ,
<br class="lb"/>κατά τε τὸ δέρμα κᾀν τῷ βάθει· καὶ χρὴ τὰ μὲν πεπυκνωμένα
<br class="lb"/>διοίγειν καὶ ἀραιοῦν, μετρίως ἐκθερμαίνοντα, τὰ
<br class="lb"/>δὲ ἀναπεπταμένα συνάγειν, στύφοντά τε καὶ ψύχοντα. τέλειον
<br class="lb"/>δὲ ἔχετε τὸν περὶ τούτων λόγον, ὥσπερ καὶ τῶν ἄλλων
<br class="lb"/>θεραπευτικῶν λογισμῶν εἰρησόμενον ἐν τῇ τῆς θεραπευτικῆς
<br class="lb"/>μεθόδου πραγματείᾳ.
</p>
                    </section>
                    <a class="pb" href="#pb898" id="pb898">[p. 898]</a>
                    <section id="body-1-3-2-2" class="div textpart section level5">
                      <blockquote class="quote lemma">Χυμοὺς τοὺς μὲν ἐξῶσαι, τοὺς δὲ ξηρᾶναι, τοὺς δὲ ἐνθεῖναι,
<br class="lb"/>καὶ τῇ τι μὲν, τῇ τι δὲ μή.</blockquote>
                      <p class="p autofirst">Κᾀν τῷ περὶ χυμῶν ἐμάθετε περὶ τούτων τελεώτερον,
<br class="lb"/>ὥσπερ κᾀν τοῖς ἡμετέροις θεραπευτικοῖς, ὥς ποτε μὲν αἰσθητῶς
<br class="lb"/>ἐκκενοῦν προσήκει τοὺς πλεονάζοντας χυμοὺς ἢ
<br class="lb"/>ἐμέτοις ἢ κλυστῆρσιν ἢ διὰ καθαιρόντων φαρμάκων ἢ δι’
<br class="lb"/>οὔρων ἢ δι’ ἱδρώτων ἢ διὰ φλεβοτομίας ἢ δι’ αἱμοῤῥοΐδος
<br class="lb"/>ἢ διὰ μήτρας ἢ ἀποσχάζοντας, ἐνίοτε δὲ διαφορεῖν τοῖς
<br class="lb"/>ἔξωθεν ἐπιτιθεμένοις φαρμάκοις, ὧν ὠνόμαζε τοῦτο μὲν
<br class="lb"/>ξηρᾶναι, τὸ πρότερον δὲ ἐξῶσαι. κοινοῦ δὲ ἀμφοτέροις
<br class="lb"/>ὄντος τοῦ κενῶσαι, τὸ ἐναντίον τῷ τρίτῳ ἔγραψεν, ὀνομάσας
<br class="lb"/>ἐνθεῖναι, τουτέστι γεννῆσαι τοὺς λείποντας χυμούς.
<br class="lb"/>εὔδηλον δ’ ὅτι διὰ τῶν ἐσθιομένων καὶ πινομένων ἐντίθεμεν
<br class="lb"/>τούτους, ἐκλεγόμενοι τάς τε προσηκούσας ποιότητας


<a class="pb" href="#pb899" id="pb899">[p. 899]</a>


αὐτῶν καὶ τὰς ποσότητας, καὶ φροντίζοντες ὅπως πεφθῇ τε
<br class="lb"/>καὶ ἀναδοθῇ καὶ προστεθῇ τοῖς σώμασι. τὸ δὲ καὶ τῇ τι
<br class="lb"/>μὲν, τῇ τι δὲ μὴ, κἂν εἰ μὴ ἐλέλεκτο, σαφὲς ἦν. ἐνίοτε μὲν
<br class="lb"/>γὰρ ἐφ’ ἑνὸς ἀνθρώπου τινὰ μὲν εἰς ὄγκον ᾐρμένα μόρια
<br class="lb"/>κενώσεως δεῖται, τινὰ δὲ ἀτροφοῦντα προσθέσεως.
</p>
                    </section>
                    <section id="body-1-3-2-3" class="div textpart section level5">
                      <blockquote class="quote lemma"><span class="milestone">393</span>Λεπτῦναι, παχῦναι, τεῦχος, δέρμα, σάρκας καὶ
<br class="lb"/>τἄλλα, καὶ τὰ μὲν, τὰ δὲ μή.</blockquote>
                      <p class="p autofirst">Τεῦχος μὲν ἀκουστέον ἐστὶν ὅλον τὸ σῶμα· καὶ γὰρ
<br class="lb"/>λεπτῦναι πεπαχυσμένον ἀμέτρως αὐτὸ καὶ παχῦναι λελεπτυσμένον
<br class="lb"/>οὐκ ὀλιγάκις ἡμῖν πρόκειται. πολλάκις δ’ οὐχ
<br class="lb"/>ὅλον, ἀλλ’ ἤτοι σάρκας τινὰς ἢ τὸ δέρμα μόνον, ἐνίοτε δὲ
<br class="lb"/>τοὺς χυμοὺς, οὓς ἐδήλωσε προσθεὶς καὶ τὰ ἄλλα. τὸ δὲ καὶ


<a class="pb" href="#pb900" id="pb900">[p. 900]</a>


τὰ μὲν, τὰ δὲ μὴ, κατὰ τὸν αὐτὸν εἴρηται λόγον, ὡς ἐπὶ
<br class="lb"/>τῆς πρὸ ταύτης ῥήσεως ἐξηγησάμην.
</p>
                    </section>
                    <section id="body-1-3-2-4" class="div textpart section level5">
                      <blockquote class="quote lemma">Λειῇναι, τρηχῦναι, σκληρῦναι, μαλθάξαι, τὰ μὲν, τὰ
<br class="lb"/>δὲ μή.</blockquote>
                      <p class="p autofirst">Κοινὸν καὶ καθόλου σκοπὸν ἰαμάτων παρ’ αὐτοῦ μεμαθηκὼς
<br class="lb"/>ἕπεσθαι δυνήσῃ τοῖς λεγομένοις ἐν μέρει πᾶσι
<br class="lb"/>θεραπευτικοῖς λογισμοῖς. εἰ γάρ ἐστι τὰ ἐναντία τῶν
<br class="lb"/>ἐναντίων ἰάματα, λεᾶναι μὲν δεήσει τὰ τετραχυσμένα παρὰ
<br class="lb"/>φύσιν, τραχῦναι δὲ τὰ λεῖα γεγονότα. τραχύνεται μὲν οὖν
<br class="lb"/>καὶ φάρυγξ πολλάκις αἰσθητῶς καὶ ἀρτηρία τραχεῖα καὶ
<br class="lb"/>στόμα καὶ ὅλον τὸ δέρμα κατά τε τὰς ψωρώδεις καὶ λεπρώδεις
<br class="lb"/>διαθέσεις, ἐξανθήμασί τέ τισι, τοῖς μὲν κεγχρώδεσιν,
<br class="lb"/>τοῖς δ’ ἐλάττοσι τούτων ἢ μείζοσι. τραχύνεται δὲ καὶ τὰ
<br class="lb"/>κατὰ γαστέρα πολλάκις, ὅταν δι’ αὐτῶν ἐκκρίνεται πλείων
<br class="lb"/>χολώδης χυμὸς ἄκρατος. ἔσθ’ ὅτε δὲ καὶ ἐξ ἐδεσμάτων


<a class="pb" href="#pb901" id="pb901">[p. 901]</a>


δριμέων τε καὶ δακνωδῶν γίνεται τοῦτο. καὶ δηλονότι διὰ
<br class="lb"/>τῶν ἰωμένων τὰς τραχύτητας φαρμάκων τὴν θεραπείαν ποιεῖσθαι
<br class="lb"/>χρὴ τῶν τοιούτων, ὅπερ ὠνόμασε λεᾶναι. τοῖς δὲ
<br class="lb"/>εἰρημένοις ἐναντίως διακείμενα τὰ τραχυνθῆναι δεόμενα,
<br class="lb"/>κατὰ μὲν τὸ δέρμα, περί τε τὰς τῆς κεφαλῆς καὶ τοῦ γενείου
<br class="lb"/>τρίχας γίνεται. περὶ μὲν τὰς τῆς κεφαλῆς ἐν ἀλωπεκίαις
<br class="lb"/>καὶ ὀφιάσεσι καὶ μυδριάσεσιν, ἐπὶ δὲ τοῦ γενείου
<br class="lb"/>τῶν βραδέως αὐτοῦ καὶ μόγις φυόντων, ἐφ’ ὧν καὶ αὐτῶν
<br class="lb"/>ἐπειράθημεν ἁπάντων πρὸς ἀλωπεκίας ἁρμοζόντων φαρμάκων.
<br class="lb"/>ἐν δὲ τοῖς ἄλλοις μέρεσι τοῦ σώματος, ἔν τε τῷ χειλῶν
<br class="lb"/>καλῶν ἕλκη ἢ κόλπους ὅλους, ἐνιέντες φάρμακα ῥυπτικὰ
<br class="lb"/>
<span class="milestone">458</span>τραχύνομεν τὰ μόρια. καὶ τὴν γαστέρα γλίσχρου
<br class="lb"/>φλέγματος ἐμπεπλησμένην ἐνίοτε τραχυντικοῖς φαρμάκοις
<br class="lb"/>διαῤῥύπτομεν, ἐν ταὐτῷ δ’ <span class="milestone">394</span>ἐστὶ τῷ γένει
<br class="lb"/>καὶ τῶν αἱμοῤῥοΐδων καθάρσεων προκλητικοὶ πεσσοί. καὶ
<br class="lb"/>μέντοι τὰς ἐν τοῖς βλεφάροις συκώσεις προτραχύνοντές τινι
<br class="lb"/>πρότερον οὕτως ἐπαλείφομεν τὰ καθαιρετικὰ φάρμακα,
<br class="lb"/>πράττοντες τοῦτο χάριν τοῦ παραδέξασθαι τὴν δύναμιν


<a class="pb" href="#pb902" id="pb902">[p. 902]</a>


αὐτῶν εἰς τὸ βάθος τὰς ἡλωμένας ἐξοχάς. ἴστε γοῦν ἐμὲ
<br class="lb"/>χρώμενον ἐπ’ αὐτῶν δέρμασί τε θαλαττίων κητῶν τραχέσι
<br class="lb"/>καὶ σηπίας ὀστράκοις καὶ κισσήρει, καὶ τούτων μὴ παρόντων
<br class="lb"/>αὐτῷ τῷ κυαθίσκῳ τῆς μήλης, στενὸν ἐχούσης, οὐκ
<br class="lb"/>εὐρὺ τὸ πέρας. ἀλλὰ τὸ τοὺς ἀχῶρας καὶ τὰ κηρία καλούμενα
<br class="lb"/>καὶ τὰς μυρμηκίας, ὅσα τε ἄλλα τοιαῦτα φαρμάκοις
<br class="lb"/>ἐκτῆξαι βουλόμεθα, προτραχύνοντες ἤτοι διὰ τῶν
<br class="lb"/>ἡμετέρων ὀνύχων μετρίως ἢ δι’ ὀθόνης σκληρᾶς ἢ διά τινος
<br class="lb"/>τῶν προειρημένων, οὕτως ἐπιτίθεμεν αὐτοῖς τὰ φάρμακα.
<br class="lb"/>σκληρῦναι, μαλθάξαι. καὶ τούτων ἡμῖν χρεία γίνεται,
<br class="lb"/>πολλάκις μὲν ἐφ’ ὅλου τοῦ σώματος, ἐνίοτε δὲ ἐφ’ ἑνὸς μορίου.
<br class="lb"/>τοὺς μὲν γὰρ ὕποιδόν τε καὶ ὑδερικὴν ἔχοντας ὅλην
<br class="lb"/>τὴν ἕξιν τοῦ σώματος σκληρύνομεν διά τε σινδόνων προανατρίβοντες
<br class="lb"/>καὶ σκληρᾷ τρίψει χρώμενοι καὶ γυμνάζοντες
<br class="lb"/>ἐν κόνει. τοὺς δ’ οὐ φέροντας ταῦτα φαρμάκοις ξηραίνουσι
<br class="lb"/>προσπλαστοῖς, ἀλουσίᾳ τε καὶ ταῖς εἰρημέναις τρίψεσι,
<br class="lb"/>πρὸς δύναμιν δηλονότι καὶ κατὰ βραχὺ χρώμενοι ταῖς παραυξήσεσιν
<br class="lb"/>αὐτῶν. ἓν δὲ μορίον ἐνίοτε διακείμενον οὕτως ἀνάλογον


<a class="pb" href="#pb903" id="pb903">[p. 903]</a>


οἷς εἴρηκα θεραπεύομεν. ἐπὶ δὲ τῶν κώλων μάλιστα
<br class="lb"/>φαίνεται συνεχῶς τοῦτο γινόμενον, ἀλλὰ καὶ τῶν ἑλκῶν πάντων
<br class="lb"/>ὅταν σαρκωθῇ, τὴν ἐπούλωσιν οὕτω ποιούμεθα. σκληρυνομένη
<br class="lb"/>γὰρ ἡ σὰρξ δερματοῦται καὶ οὐλὴ γίνεται. πάλιν
<br class="lb"/>δὲ ἐκ τῶν ἐναντίων μαλθάσσεται τά τε τετυλωμένα καὶ τῶν
<br class="lb"/>φλεγμονῶν αἱ σκιῤῥούμεναι, καθ’ ὃν τρόπον καὶ ἡ τοῦ
<br class="lb"/>σκιῤῥουμένου σπληνὸς ἴασις γίνεται. καὶ τὸ παχυνόμενον
<br class="lb"/>δέρμα κατὰ τὸ πάθος, ὃ καλοῦμεν ἐλέφαντα, καὶ τῶν οὐλῶν
<br class="lb"/>δὲ καὶ τὰς σκληροτέρας τοῦ προσήκοντος μᾶλλον μαλάσσομεν,
<br class="lb"/>ὥσπερ τὰς πάνυ μαλακὰς σκληρύνομεν.
</p>
                    </section>
                    <section id="body-1-3-2-5" class="div textpart section level5">
                      <blockquote class="quote lemma">Ἐπεγεῖραι, ναρκῶσαι.</blockquote>
                      <p class="p autofirst">Τὸ μὲν ἐπεγεῖραι τὴν αἴσθησιν καὶ τὴν κίνησιν τῶν
<br class="lb"/>ἐκλελυμένας ἐχόντων αὐτὰς εὔδηλόν ἐστιν οὐ σμικρὰν
<br class="lb"/>χρείαν παρέχον τοῖς ἰατροῖς. τὸ δὲ ναρκῶσαι κατὰ μόνας


<a class="pb" href="#pb904" id="pb904">[p. 904]</a>


τὰς σφοδρὰς ὀδύνας γίνεταί ποτε χρήσιμον, ἡνίκα τὰ δι’
<br class="lb"/>ὀπίου καὶ μανδραγόρου καὶ ὑοσκυάμου φάρμακα προσφέρομεν.
<br class="lb"/>αὐτὸς γὰρ εἶπε, νάρκη δὲ μετρίη ὀδύνης λυτική.
<br class="lb"/>ἐὰν γοῦν τὶς σφοδροτέροις ἢ πλείοσι χρήσηται τοῖς ναρκωτικοῖς
<br class="lb"/>φαρμάκοις, καταψύχεταί τε καὶ νεκροῦται τὰ
<br class="lb"/>σώματα.
</p>
                    </section>
                    <section id="body-1-3-2-6" class="div textpart section level5">
                      <blockquote class="quote lemma"><span class="milestone">395</span>Καὶ τὰ ἄλλα ὁκόσα τοιαῦτα.</blockquote>
                      <p class="p autofirst">Τὰ κατὰ τὴν ὁμοίαν τοῖς προειρημένοις γινόμενα ἐναντίωσιν
<br class="lb"/>λέγει, θερμαινόντων ἢ ψυχόντων ἢ ὑγραινόντων ἢ
<br class="lb"/>ξηραινόντων ἢ ἐμβαλλόντων τὸ ἐκπεπωκὸς ἢ ἐκτεμνόντων
<br class="lb"/>τὸ παρὰ φύσιν ὅλῳ τῷ γένει τοῦ σώματος ἢ ἀποτεμνόντων
<br class="lb"/>τῷ μεγέθει παρὰ φύσιν ἢ τὸ διεστραμμένον ἐξευθυνόντων
<br class="lb"/>ἢ ἐκφραττόντων τὸ ἐμπεφραγμένον ἢ τἄλλα ὅσα κατὰ θεραπευτικὴν
<br class="lb"/>εἴρηται πραγματείαν, ἅπαντα κοινὸν ἔχοντα
<br class="lb"/>σκοπὸν τὴν τῶν ἐναντίων τοῖς πάθεσι προσαγωγήν.
</p>
                    </section>
                    <a class="pb" href="#pb905" id="pb905">[p. 905]</a>
                    <section id="body-1-3-2-7" class="div textpart section level5">
                      <blockquote class="quote lemma">Παροχετεύειν.</blockquote>
                      <p class="p autofirst">Τρόπους θεραπειῶν ἐπὶ χυμοῖς ἐνταῦθα διδάσκειν ἄρχεται,
<br class="lb"/>γεγραμμένους τελειότερον ἐν τῷ περὶ τῶν χυμῶν,
<br class="lb"/>εἰρήσονται δὲ καὶ νῦν ἀναμνήσεως ἕνεκα. παροχέτευσιν
<br class="lb"/>μὲν ὀνομάζειν εἴωθεν ὁ Ἱπποκράτης, ὅταν χυμός τις δεόμενος
<br class="lb"/>κενώσεως μὴ καθ’ ὃ δεῖ χωρίον ὁρμήσῃ φέρεσθαι.
<br class="lb"/>καὶ μέντοι μηδὲ πόῤῥω πάνυ τοῦ προσήκοντος, μηδ’ εἰς
<br class="lb"/>τὸν ἐναντιώτατον τόπον, ἀλλ’ οἷον εἰ δι’ οὔρων ὁρμήσει
<br class="lb"/>ἐκκενοῦσθαι, κεκακωμένης κύστεως ἢ νεφρῶν. παροχετεύειν
<br class="lb"/>γὰρ ἄμεινον ἐνταῦθα διὰ τῆς γαστρὸς, ὥσπερ εἰ καὶ διὰ
<br class="lb"/>γαστρὸς τὴν ὁρμὴν σχοίη φέρεσθαι, κεκακωμένων ἐντέρων.
<br class="lb"/>ἔμπαλιν γὰρ ἐπὶ τούτων εἰς οὖρα προτρέψομεν ἔρχεσθαι,
<br class="lb"/>τὸν χρήζοντα κενώσεως χυμόν. ἐπὶ δὲ γυναικῶν ἐνίοτε
<br class="lb"/>διὰ μήτρας ἢ κατὰ τοὐναντίον ἔστιν ὅτε τὸν διὰ μήτρας
<br class="lb"/>ῥοῦν γινόμενον ἐπ’ οὖρα καὶ γαστέρα παροχετεύσομεν. εἰ δὲ
<br class="lb"/>ἐπί τινος τῶν τοιούτων κενώσεων ἐμέτους κινήσαιμεν, ἀντίσπασιν


<a class="pb" href="#pb906" id="pb906">[p. 906]</a>


ὀνομάζει τοῦτο, καθάπερ εἰ καὶ τοὺς ἐμέτους ἀντισπάσομεν,
<br class="lb"/>ἐρεθίζοντες ἐπὶ μήτραν ἢ κύστιν ἢ ἕδραν.
</p>
                    </section>
                    <section id="body-1-3-2-8" class="div textpart section level5">
                      <blockquote class="quote lemma">Παροχετεύειν, ὑπείξαντα ἀντισπᾷν αὐτίκα, ἀντιπίπτοντα
<br class="lb"/>ὑπεῖξαι.</blockquote>
                      <p class="p autofirst"><span class="milestone">396</span>Τῷ παροχετεύειν ἀκόλουθον ἦν ἐπενηνέχθαι
<br class="lb"/>τὸ ἀντισπᾷν, ἔπειθ’ οὕτω διδάσκειν ὅπως ἄν τις ἄριστα
<br class="lb"/>ποιήσαιτο τὴν ἀντίσπασιν. ὁ δ’ Ἱπποκράτης ὑπερβὰς
<br class="lb"/>τὸ ἀντισπᾷν εἰπεῖν εὐθέως ἧκεν ἐπὶ τὸ χρησιμώτατον ἐγνῶσθαι
<br class="lb"/>τοῖς μέλλουσι καλῶς ἀντισπᾷν τοὺς κακῶς ἐπί τι μόριον
<br class="lb"/>ὁρμήσαντας χυμούς. οὐ γὰρ ἐπιμένειν χρή γε τοῖς ἀντισπῶσι
<br class="lb"/>βοηθήμασι διὰ παντὸς, ἀλλὰ παρεντιθέναι τινὰ
<br class="lb"/>καιρὸν, ἀργὸν τῶν ἀντισπώντων, ἵνα τὸν φθάσαντα χυμὸν
<br class="lb"/>ἐστηρίχθαι κατὰ τὸ πάσχον μόριον ἐάσωμεν ἐκκριθῆναι.
<br class="lb"/>διαμείνας γὰρ ἐν αὐτῷ διττῶς ἀνιάσῃ, τὸ μέν τι τῷ πλήθει
<br class="lb"/>διατείνων, τὸ δέ τι τῇ ποιότητι λυπῶν. ἐὰν δὲ ἐάσαις


<a class="pb" href="#pb907" id="pb907">[p. 907]</a>


ἐκκριθῆναι τοὺς φθάσαντας ἐπὶ τὸ μόριον ἐνηνέχθαι χυμοὺς,
<br class="lb"/>ἐλευθερώσεις αὐτὸν τοῦ πόνου. ῥᾷόν τ’ ἀνύσεις τι
<br class="lb"/>τοῖς ἀντισπαστικοῖς βοηθήμασιν, οὐκέτ’ ἐφ’ ἑαυτὸ διὰ τὸν
<br class="lb"/>πόνον ἐρεθίζοντος τοὺς χυμοὺς τοῦ μορίου πρὸς τὴν ῥοπὴν
<br class="lb"/>ἣν ἐξ ἀρχῆς οὐκ ὀρθῶς ἐπεποίηντο.
</p>
                    </section>
                    <section id="body-1-3-2-9" class="div textpart section level5">
                      <blockquote class="quote lemma">Ἄλλον χυμὸν μὴ τὸν ἰόντα ἄγειν, τὸν δὲ ἰόντα συνεκχυμοῦν,
<br class="lb"/>ἐργάσασθαι τὸ ὅμοιον, οἷον ὀδύνη ὀδύνην παύει. τὰ
<br class="lb"/>ἀνόμοια ἢν ῥέπῃ ἄνωθεν ἀρθέντα, κάτωθεν λύειν καὶ
<br class="lb"/>τὰ ἐναντία ταῦτα, οἷον κεφαλῆς κάθαρσις, φλεβοτομίη,
<br class="lb"/>ὅτε οὐκ εἰκῇ ἀφαιρέεται.</blockquote>
                      <p class="p autofirst">Τὸ μὲν ἄλλον χυμὸν, μὴ τὸν ἰόντα ἄγειν, εὔδηλόν ἐστιν
<br class="lb"/>ἐξ ὧν ἐμάθομεν ἐν ἀφορισμοῖς τε καὶ ἐν τοῖς περὶ χυμῶν. ἐὰν
<br class="lb"/>μὲν γὰρ ὁ λυπῶν ἐκκρίνηται συμμέτρου τῆς κενώσεως οὔσης,
<br class="lb"/>δέχεσθαι χρὴ μηδὲν αὐτὸν περιεργαζόμενον. ὥσπερ εἰ καὶ


<a class="pb" href="#pb908" id="pb908">[p. 908]</a>


μὴ συμμέτρως γένοιτο πράττειν αὐτόν τι, ποτὲ μὲν ἐπέχοντα
<br class="lb"/>τὸ πλῆθος, ποτὲ παροξύνοντα τὸ τῆς κενώσεως ἐλλιπὲς,
<br class="lb"/>ὅπερ ὠνόμασεν αὐτὸς τὸν ἰόντα συνεκχυμοῦν. ἐκχυμώσεις
<br class="lb"/>γὰρ εἴωθε τὰς ἐκ τῶν ἀγγείων ἐκχύσεις καὶ κενώσεις
<br class="lb"/>ὀνομάζειν, <span class="milestone">459</span>τὸ δὲ ἐργάσασθαι μεμάθηκας ἐπὶ
<br class="lb"/>τοῦ μεταλλάττειν ἢ μιγνύναι λεγόμενον. ἄδηλον οὖν εἴτε
<br class="lb"/>τῷ προειρημένῳ συντακτέον εἴτε τῷ ἐξῆς εἰρημένῳ αὐτὸ
<br class="lb"/>προσακτέον, ἑκατέρως γὰρ οὐκ οἰκείως φαίνεται λέγεσθαι.
<br class="lb"/>διὸ καὶ τινες μὲν ὡς ἑπόμενον αὐτὸ τοῖς προειρημένοις ἐκείνοις
<br class="lb"/>συνῆψαν, εἶτ’ ἀφ’ ἑτέρας ἀρχῆς, τὸ ὅμοιον οἷον ὀδύνην
<br class="lb"/>ἡ ὀδύνη παύει. τινὲς δὲ ἀρχὴν ἐποιήσαντο τῶν ἐφεξῆς τὸ
<br class="lb"/>
<span class="milestone">397</span>ἐργάσασθαι τὸ ὅμοιον. ἐπεὶ δὲ, ὡς ἔφην, ἑκατέρως
<br class="lb"/>λεγόμενον οὐδετέρως ἐστὶ πιθανὸν, ἐπὶ τοῦ μεταγράφειν
<br class="lb"/>αὐτὸ παρεγένοντο πολλοὶ, καθάπερ καὶ τὰ ἄλλα ὅσα καθ’
<br class="lb"/>ἓν ὄνομα τὴν ἀσάφειαν ἔχει. καὶ τινὲς μὲν τὴν δευτέραν
<br class="lb"/>συλλαβὴν διὰ τοῦ γ καὶ ι γράφουσιν, ὀργίσασθαι, τινὲς δὲ
<br class="lb"/>τὴν πρώτην διὰ τοῦ ε καὶ ρ, τὴν δὲ δευτέραν διὰ τοῦ γ


<a class="pb" href="#pb909" id="pb909">[p. 909]</a>


καὶ α, ἐργάσασθαι τὸ ὅμοιον. εἶτ’ ἐφεξῆς φασιν ἐν παραδείγματος
<br class="lb"/>μοίρᾳ λελέχθαι τὸ οἷον ὀδύνη ὀδύνην παύει. γέγραπται
<br class="lb"/>μὲν οὖν τοῦτο κατὰ πολλὰ τῶν ἀντιγράφων, ὀρθῶς
<br class="lb"/>δὲ ἐν τοῖς κατὰ Διοσκορίδην οὐ γέγραπται. φαίνεται
<br class="lb"/>μὲν γὰρ ὡς ἐξηγήσει προσγραφὲν ὑπό τινος, αὖθις δὲ εἰς
<br class="lb"/>τοὔδαφος ὑπὸ τοῦ βιβλιογράφου μετατεθεῖσθαι. τό γε μὴν
<br class="lb"/>διὰ τοῦ γ καὶ ι γραφόμενον ὀργίσασθαι πάνυ κακόζηλόν
<br class="lb"/>ἐστι καὶ πόῤῥω τῆς Ἱπποκράτους ἑρμηνείας, ἐάν τε ἐφ’
<br class="lb"/>ἡμῶν αὐτῶν ἐάν τε ἐπὶ τῶν θεραπευομένων λέγηται μορίων
<br class="lb"/>ἐάν τε ἐπὶ τῶν χυμῶν. τὸ γὰρ οἷον εἰς ὀργὴν αὐτὰ
<br class="lb"/>προτρέψαι καὶ ἐπεγεῖραι πρὸς τὴν ἔκκρισιν ἡγοῦνται δηλοῦσθαι
<br class="lb"/>διὰ τοῦ ὀργήσασθαι ῥήματος. ἀλλὰ ταῦτα μὲν
<br class="lb"/>εὐκαταφρόνητα καὶ σμικρὰ, καθάπερ καὶ πάνθ’ ὅσα περὶ
<br class="lb"/>τῆς λέξεως ἐξήγηται, τῆς τῶν πραγμάτων ἀληθείας φυλαττομένης.
<br class="lb"/>ἐὰν δὲ κᾀκεῖνα κινῆται, φευκτέον ἡμῖν ἐστὶ τὰς
<br class="lb"/>τοιαύτας γραφὰς, ὥσπερ κᾀνταῦθα, σχεδὸν ἁπάντων τῶν
<br class="lb"/>ἐξηγητῶν προσιεμένων, θεραπείας τινὰς ἐνίοτε διὰ τῶν
<br class="lb"/>ὁμοίων γίνεσθαι, καὶ μὴ διὰ παντὸς ὑπὸ τῶν ἐναντίων,


<a class="pb" href="#pb910" id="pb910">[p. 910]</a>


ὅπερ αὐτὸς ὁ Ἱπποκράτης ὑπονοήσας τινὰς οἰήσεσθαι δι’ ἑνὸς
<br class="lb"/>παραδείγματος ἐνεδείξατο τὴν ἀπάτην αὐτῶν, ἐν ἀφορισμοῖς
<br class="lb"/>γράψας· ἔστιν ὅκου ἐπὶ τετάνου ἄνευ ἕλκεος, νέῳ εὐσάρκῳ,
<br class="lb"/>θέρεος μέσου, ψυχροῦ πολλοῦ κατάχυσις ἐπανάκλησιν
<br class="lb"/>θέρμης ποιέεται, θέρμη δὲ ταῦτα ῥύεται. ψυχρὸν γὰρ πάθος
<br class="lb"/>ὄντα τὸν τέτανον ὁμοίῳ βοηθήματι δόξει τις λύεσθαι,
<br class="lb"/>ψυχρὸν ὕδωρ καταχέων αὐτῷ. τὸ δ’ οὐχ οὕτως ἔχει, θερμασίας
<br class="lb"/>γὰρ ἐπανάκλησιν ποιησάμενον ὠφελεῖ, ὡς εἴ γε μὴ
<br class="lb"/>ποιήσαιτο ταύτην, ἐσχάτως βλάψει. ὥσπερ δὲ τοῦτο δοκοῦν
<br class="lb"/>εἶναι βοήθημα ψυχρὸν τῷ θερμαίνειν ὠφελεῖ ποτὲ
<br class="lb"/>πάθος ψυχρὸν τὸν τέτανον, οὕτως ἕτερα θερμαίνοντα κατὰ
<br class="lb"/>συμβεβηκὸς ψύχει, διαφοροῦντα τὴν πυρώδη θερμασίαν.
<br class="lb"/>καί μοι περὶ τούτων ἐν ὅλῃ τῇ τῆς θεραπευτικῆς μεθόδου
<br class="lb"/>πραγματείᾳ γέγραπται, διὰ τῶν ἐναντίων βοηθημάτων τῷ
<br class="lb"/>πάθει τὴν θεραπείαν ἐπιδεικνύντι γίνεσθαι διὰ παντός. οἱ
<br class="lb"/>δὲ δι’ ὀδύνης μείζονος ἡγούμενοι θεραπεύεσθαι τὴν ἐλάσσονα
<br class="lb"/>μέγιστόν τι παρορῶσιν. οὐ γὰρ ἡ ὀδύνη τὴν θεραπείαν
<br class="lb"/>ἐργάζεται τῆς ὀδύνης, ἀλλὰ τὸ σὺν τῇ ὀδύνη βοήθημα


<a class="pb" href="#pb911" id="pb911">[p. 911]</a>


τοῦ ποιοῦντος αὐτὴν πάθους. ἔμαθες γὰρ ὡς οὐδενὸς
<br class="lb"/>συμπτώματος ἡ θεραπεία γίνεται πρώτως, ἀλλ’ ἀεὶ τῆς ἐργαζομένης
<br class="lb"/>αὐτὸ διαθέσεως. εἰ δέ τις οὐδέποτε μὲν πρώτως,
<br class="lb"/>ἐνίοτε δὲ κατὰ συμβεβηκὸς φαίη τὰ ὅμοια τῶν ὁμοίων
<br class="lb"/>εἶναι θεραπευτικὰ, διὰ μέσων τῶν πρώτως ἐναντίων, ἀληθῆ
<br class="lb"/>τέ φησι καὶ μεμάθηκας ἐπιστημονικῶς αὐτὸ διά τε τῆς θεραπευτικῆς
<br class="lb"/>πραγματείας καὶ προσέτι διὰ τῶν εἰς τοὺς
<br class="lb"/>ἀφορισμοὺς ὑπομνημάτων. ὃ δὲ λέγουσί τινες ὡς καύσας
<br class="lb"/>τις ἰσχίον, ὡς ἐπὶ τῶν ἰσχιαδικῶν, δι’ ὀδύνης ὀδύνην ἰάσατο,
<br class="lb"/>πρόδηλον ἔχει τὴν ἀτοπίαν. οὐ γὰρ διὰ τὴν ὀδύνην
<br class="lb"/>ἐθεραπεύθη τὸ πάθος, ἀλλὰ διὰ τὴν καῦσιν, ᾗ συμβέβηκε
<br class="lb"/>κατὰ τύχην ὀδύνη. θλάσας γέ τοί τις ἢ τεμὼν ἢ ὅπως
<br class="lb"/>
<span class="milestone">398</span>ἑτέρως εἰς ὀδύνην ἀγαγὼν τὸ μόριον οὐκ ἂν ἰάσαιτο.
<br class="lb"/>καίτοι γ’ εἴπερ ἦν ἡ ὀδύνη τῆς ὠφελείας αἰτία, διὰ
<br class="lb"/>παντὸς ἂν ἐθεράπευσε ἰσχιάδας. οὕτω δὲ καὶ τὸν ὀδυνώμενον
<br class="lb"/>ὀδόντα δι’ ὀδοντάγρας κομισάμενός τις, ἀνώδυνον εἰργάσατο
<br class="lb"/>τὸν ἄνθρωπον, οὐ διὰ τὴν γενομένην ὀδύνην διαιρουμένου


<a class="pb" href="#pb912" id="pb912">[p. 912]</a>


τοῦ ὀδόντος, ἀλλὰ διὰ τὴν διαίρεσιν ᾗ συνυπῆρχεν
<br class="lb"/>ἡ ὀδύνη, ὡς εἴ γε καὶ χωρὶς ὀδύνης ἦν ἐξελεῖν αὐτὸν,
<br class="lb"/>ὁμοίως ἂν ὁ κάμνων ἀνώδυνος ἐγένετο. καθάπερ γε καὶ
<br class="lb"/>χωρὶς ἐξαιρέσεως, ἐὰν θλίβων τις ἢ διακινῶν αὐτὸν ὀδυνήσῃ,
<br class="lb"/>τὸ μὲν ἄλγημα σφοδρότερον ἐποίησεν, οὐδὲν δὲ ὠφέλησεν.
<br class="lb"/>ἑκατέρωσε τοίνυν εὔδηλόν ἐστιν ἀνωφελῆ τοῖς ὀδυνωμένοις
<br class="lb"/>εἶναι τὴν ὀδύνην, ὅσον ἐφ’ αὑτῇ. διά τε γὰρ τῶν
<br class="lb"/>ἀνωδύνων βοηθημάτων πολλὰ θεραπεύεται τῶν ὀδυνωμένων
<br class="lb"/>μορίων, ἐφ’ ἑτέρων τε πολλάκις ὀδύναι μεγάλαι, διὰ τῶν
<br class="lb"/>προσφερομένων ἔξωθεν γινόμεναι, παῦλαν οὐδεμίαν τοῖς
<br class="lb"/>διά τι πάθος ὀδυνωμένοις ἐπιφέρουσιν. ἓν γὰρ μόνον ἐστὶ
<br class="lb"/>τὸ ἰώμενον, ὅπερ ἂν ἐκκόπτῃ τὴν διάθεσιν ὁπωσοῦν, ἐάν τε
<br class="lb"/>χωρὶς ὀδύνης, ἐάν τε σὺν ταύτῃ· κατὰ δὲ τὸν αὐτῆς λόγον
<br class="lb"/>ὀδύνη παύειν ὀδύνην οὐ πέφυκεν, ἀλλὰ τοὐναντίον ἅπαν
<br class="lb"/>παροξύνειν. τοῦτο μὲν οὖν τὸ παράδειγμα φανερῶς ἐστὶ
<br class="lb"/>κίβδηλον, ἐφ’ ἕτερον δέ τι μεταβάντες ὧν εἰρήκασι καὶ τὴν
<br class="lb"/>κατ’ ἐκεῖνον μοχθηρίαν θεασώμεθα. φασὶν οὖν ἔμετον ἐμέτῳ


<a class="pb" href="#pb913" id="pb913">[p. 913]</a>


θεραπεύεσθαι πολλάκις καὶ κλυστῆρι δριμεῖ διαχωρήματα
<br class="lb"/>δακνώδη. ἔστι δὲ κᾀνταῦθα μία μὲν ἴασις ἐκκόψαι τὴν
<br class="lb"/>διάθεσιν, ὑφ’ ἧς ἤτοι ναυτιώδεις εἰσὶν ἢ συνεχῶς ἐξίστανται
<br class="lb"/>δακνόμενοι. γίνεται δὲ τοῦτο διττῶς, ὡς ἔμαθες, καθ’
<br class="lb"/>ἕνα μὲν τρόπον ἐκκενωσάντων ἡμῶν τοὺς χυμοὺς, ὅσοι τήν
<br class="lb"/>τε ναυτίαν καὶ τὴν τῶν ἐντέρων δῆξιν εἰργάσαντο. καθ’
<br class="lb"/>ἕτερον δὲ, πεμψάντων τε καὶ μεταβαλλόντων εἰς ποιότητα
<br class="lb"/>χρηστὴν ἢ ἐπικερασάντων. ἐδείχθη δὲ κᾀπὶ τούτων ἡ ἴασις
<br class="lb"/>ὑπὸ τῶν ἐναντίων γινομένη. τό τε γὰρ ὅλως ἐκκενῶσαι
<br class="lb"/>τὴν ἀλλότριόν τε καὶ παρὰ φύσιν χυμὸν ἐναντίον ἐστὶ τῷ
<br class="lb"/>ἴσχειν, ἥ τε κατὰ ποιότητα μεταβολὴ διὰ τῆς ἐναντίας γίνεται
<br class="lb"/>ποιότητος. ἀλλ’ οὐ χρὴ ζητεῖν ἐνταῦθα, δεδειγμένου
<br class="lb"/>καθ’ ὅλην τὴν θεραπευτικὴν μέθοδον, ἀεὶ διὰ τῶν ἐναντίων
<br class="lb"/>γίνεσθαι τὴν θεραπείαν. ἐπεὶ δὲ πολλάκις ἀπό τε τῶν ἐμπειρικῶν
<br class="lb"/>καὶ τῶν μεθοδικῶν λόγων ἀναγόμενοι διαβάλλειν
<br class="lb"/>ἐπιχειροῦσιν αὐτὸ, παραπλησίους λέγοντες λόγους, οὓς ἄρτι


<a class="pb" href="#pb914" id="pb914">[p. 914]</a>


διῆλθον, ἴσως ἄμεινόν ἐστι μετὰ τὸ συμπληρῶσαι τὴν ἐξήγησιν
<br class="lb"/>τοῦ προκειμένου, ποιῆσαί τι βιβλίον, ἐν ᾧ δειχθήσεται
<br class="lb"/>τὰ ἐναντία τῶν ἐναντίων ἰάματα ὑπάρχοντα μόνα
<br class="lb"/>πρώτως τε καὶ καθ’ ἑαυτά. κατὰ συμβεβηκὸς γὰρ καὶ φαλακρὸς
<br class="lb"/>ἰατρὸς φαλακρὸν ἄῤῥωστον ὅμοιος ὅμοιον ἰᾶσθαι
<br class="lb"/>δύναται καὶ φοξὸς φοξὸν καὶ χωλὸς χωλόν. τὸ δὲ γενησόμενον
<br class="lb"/>βιβλίον ἐπιγραφήσεται περὶ τοῦ καλῶς ὑπὸ Ἱπποκράτους
<br class="lb"/>εἰρῆσθαι, τὰ ἐναντία τῶν ἐναντίων ὑπάρχειν ἰάματα.
<br class="lb"/>νυνὶ δ’ ἀφικόμεθα πάλιν ἐπὶ τὴν τῆς προκειμένης ῥήσεως
<br class="lb"/>ἐξήγησιν, ἐν ἧ διὰ τοῦ ε καὶ ρ τὴν πρώτην συλλαβὴν ἔφην
<br class="lb"/>ἐν τοῖς παλαιοῖς ἀντιγράφοις γεγράφθαι, μετὰ τοῦ καὶ τοὺς
<br class="lb"/>παλαιοτάτους ἐξηγητὰς ἐπίστασθαι ταύτην. ἐφυλάξαντο δὲ
<br class="lb"/>αὐτὴν καὶ οἱ περὶ τὸν Διοσκορίδην καίτοι πολλὰς τῶν ἀρχαίων
<br class="lb"/>γραφῶν ὑπαλλάττοντες. εἴη ἂν οὖν ὁ Ἱπποκράτης
<br class="lb"/>ὡς ἐν ὑπομνήματι γεγραφὼς ἑαυτῷ <span class="milestone">399</span>καθάπερ ἄλλας
<br class="lb"/>πολλὰς συμβολικῶς τε καὶ βραχέως, οὕτω καὶ τὸ ἐργάσασθαι
<br class="lb"/>τὸ ὅμοιον <span class="milestone">460</span>προειρηκὼς ὡς ἐνίοτε βέλτιόν ἐστι
<br class="lb"/>συμπράττειν τοῖς κρινομένοις, ἐπήνεγκεν ὁρμᾶσθαι τὸ ὅμοιον,


<a class="pb" href="#pb915" id="pb915">[p. 915]</a>


τουτέστιν ἀναμίξαι τῷ κενουμένῳ καλῶς χυμῷ τὸ ὅμοιον.
<br class="lb"/>ἐγχωρεῖ δὲ καὶ τὸ ἐπιφερόμενον αὐτῷ, τὰ ἀνόμοια, κατὰ
<br class="lb"/>τὴν αὐτὴν διάνοιαν ἐξηγήσασθαι. καὶ γὰρ καὶ τοὺς ἀνομοίους
<br class="lb"/>χυμοὺς συνεκχυμοῦν προσήκει τοῖς καλῶς κενουμένοις.
<br class="lb"/>εἰ δὲ κᾀπὶ τοῦ μεταβάλλειν καὶ ἀλλοιῶσαι καὶ πέψαι βούλοιτό
<br class="lb"/>τις ἀκούειν τὸ ἐργάσασθαι, καὶ οὕτω ἂν ἔχοι νοῦν
<br class="lb"/>ἰατρικὸν ἡ λέξις. ἐὰν γὰρ ἐκκρίνηταί τις καλῶς χυμὸς,
<br class="lb"/>συνεκχυμῶσαι τούτῳ, τουτέστιν ἐξομοιῶσαί τε καὶ συνεκκρῖναι
<br class="lb"/>προσήκει τοὺς δεομένους κενώσεως, ἐάν τε ὁμοιότητά
<br class="lb"/>τινα ἔχωσι πρὸς αὐτὸν, ἐάν τε ἀνομοιότητα, δυνατόν ἐστι
<br class="lb"/>καὶ διελόντα τὴν λέξιν ὡς τελευτὴν ποιήσασθαι τῆς προτέρας
<br class="lb"/>ἐργάσασθαι τὸ ὅμοιον, τῆς δὲ δευτέρας, ἐπ’ αὐτὴν
<br class="lb"/>πάλιν ἀρχὴν ποιήσασθαι τήνδε, τὰ ἀνόμοια, εἰ ῥέποι
<br class="lb"/>ἄνω ἀρθέντα, κάτω λύειν, ὡς εἶναι τὴν διάνοιαν τοιάνδε,
<br class="lb"/>τὰ ἀνόμοια ὑγρὰ τοῖς μορίοις εἰς ἅπαν, ἄνω μὲν ἀρθέντα,
<br class="lb"/>κάτω λύειν, εἰ δὲ κάτω ῥέψειεν, ἀντισπᾷν ἄνω, νοούντων
<br class="lb"/>ἡμῶν ἀνόμοια λελέχθαι, τὰ τοῖς τόποις οὐκ οἰκεῖα. τὴν δ’


<a class="pb" href="#pb916" id="pb916">[p. 916]</a>


αὐτὴν ἐξήγησιν ποιησόμεθα καὶ κατὰ τὴν ἑτέραν γραφὴν,
<br class="lb"/>ἐφ’ ἧς ἡ πρώτη συλλαβὴ διὰ τοῦ ο καὶ ῥ γέγραπται. τὸ
<br class="lb"/>γὰρ ὀργίσασθαι τὸ ὅμοιον ἐροῦμεν δηλοῦν ἕκαστον ἡμῶν
<br class="lb"/>ἐργάσασθαι χρῆναι ἐκχυμουμένους χυμοὺς, ὁμοίους τοῖς
<br class="lb"/>κενουμένοις, ὡσαύτως δὲ καὶ τοὺς ἀνομοίους ὁμοίους ποιητέον.
<br class="lb"/>δύναται δ’ ἴσως, ὥσπερ ᾠήθησαν ἔνιοι, ὀργίσασθαι
<br class="lb"/>ἐκ μεταφορᾶς ἀπὸ τῶν ὀργώντων εἰρῆσθαι ζώων. καὶ γὰρ
<br class="lb"/>φαίνεται χρώμενος αὐτὸς οὕτως ὅταν εἴπῃ, φαρμακεύειν
<br class="lb"/>ἐν τοῖσι λίην ὀξέσιν, ἢν ὀργᾷ αὐθημερόν. ἐπὶ γὰρ τῶν
<br class="lb"/>ἑτοιμοτάτων εἰς ἔκκρισιν ἐπειγομένων τε πρὸς κένωσιν ὑγρῶν,
<br class="lb"/>ἐνταῦθά τε καὶ κατ’ ἄλλους ἀφορισμοὺς φαίνεται χρώμενος
<br class="lb"/>τῇ ὀργᾷν φωνῇ. οὕτως οὖν καὶ νῦν εἰκός φασιν εἰρῆσθαι
<br class="lb"/>περὶ τῶν χυμῶν, ὀργίσασθαι, τὸ πρὸς ἔκκρισιν ἑτοίμους
<br class="lb"/>αὐτοὺς παρασκευάσαι, πάλιν οὖν ἀφ’ ἑτέρας ἀρχῆς εἴς τι
<br class="lb"/>χρήσιμον ἀγάγωμεν ὡς οἷόν τε τὸν λόγον. ἐπεὶ γὰρ ἔφη
<br class="lb"/>τὰ ἄνω ἀρθέντα, κάτω λύειν καὶ τὰ ἐναντία τὸ αὐτὸ, τὰ
<br class="lb"/>μὲν ἀρθέντα τὰ οἷον ὁρμήσαντα δηλοῦν ἡγητέον, ἵνα περὶ


<a class="pb" href="#pb917" id="pb917">[p. 917]</a>


τῆς πρώτης γενέσεως τοῦ πάθους ὁ λόγος αὐτῷ γένηται,
<br class="lb"/>κελεύοντι πρὸς τοὺς ἐναντίους τόπους ἀντισπᾷν αὐτίκα,
<br class="lb"/>κάτωθεν μὲν ἐπὶ τῶν ἄνωθεν ἐχόντων τὴν γένεσιν, ἄνωθεν
<br class="lb"/>δὲ ἐπὶ τῶν κάτωθεν, ὅπως τῷ μὲν αὐτῷ λογισμῷ χρώμενοι
<br class="lb"/>τὴν βοήθειαν ποιώμεθα, πρὸς διαφέροντας δὲ ἄγωμεν
<br class="lb"/>τόπους. ἐὰν γοῦν αἰσθώμεθα κατασκῆπτον εἰς πόδας
<br class="lb"/>καὶ σκέλη ῥεῦμα, διὰ τῶν κατ’ ἀγκῶνα φλεβῶν ἀφαιρήσομεν
<br class="lb"/>αἵματος ἢ καθαίρωμεν ἐμέτοις, οὐχ ὥσπερ ἔνιοι νομίζουσι
<br class="lb"/>μηδέποτε ἀντισπᾷν ἄνω, κᾂν εἰς τὰ κάτω χωρία
<br class="lb"/>τὴν ὁρμὴν τῶν χυμῶν ποιησαμένων μέγα τι μέλλῃ γενέσθαι
<br class="lb"/>πάθος ἐν αὐτοῖς. ἔστι δὲ καὶ τὸ ἄνωθεν ἀρθέντα νοεῖν
<br class="lb"/>εἰρῆσθαι κατὰ τῶν ὁρμησάντων χυμῶν ἄνω, ἵνα τὰ ἀρθέντα
<br class="lb"/>κυριώτερον ᾖ λελεγμένον. ἡ μέντοι διάνοια ἡ αὐτὴ
<br class="lb"/>καὶ νῦν μένει. τοὺς μὲν γὰρ αἰρομένους ἄνω χυμοὺς, τουτέστι
<br class="lb"/>μετεωριζομένους, ἀντισπᾷν χρὴ κάτω μὴ καλῶς ὁρμῶντας,
<br class="lb"/>τοὺς δ’ ἔμπαλιν ἐναντίως, οἷον ἐπὶ κεφαλῆς κάθαρσιν
<br class="lb"/>διὰ ὑπηλάτου φαρμάκου, παραλαμβάνοντας καὶ φλεβοτομίαν
<br class="lb"/>ἀπ’ ἀγκῶνος. ἀμφότερα γὰρ ἐκκενοῦσι καὶ ἀντισπῶσι κάτω.


<a class="pb" href="#pb918" id="pb918">[p. 918]</a>


πι<span class="milestone">400</span>θανὸν δέ ἐστι καὶ τἀναντία λελέχθαι πρὸς αὐτοῦ
<br class="lb"/>κατὰ τοιαύτην τινὰ διάνοιαν. τὰ ἄνωθεν ἀρθέντα καὶ
<br class="lb"/>γεννηθέντα πάθη κάτω μὲν ἀντισπᾷν εὐθέως ἐν ἀρχῇ προσήκει.
<br class="lb"/>καὶ τἀναντία δὲ τούτων πράττειν ἐφεξῆς, ὅπερ ἐστὶ
<br class="lb"/>τοπικῶς κενοῦν, οἷον ἐπὶ κεφαλῆς. τῷ γοῦν ὄπισθεν κεφαλῆς
<br class="lb"/>ὀδυνωμένῳ ἐν μετώπῳ ἡ ὀρθὴ φλὲψ τμηθεῖσα ὠφελέει, τοπικὸν
<br class="lb"/>οὖσα βοήθημα.
</p>
                    </section>
                    <section id="body-1-3-2-10" class="div textpart section level5">
                      <blockquote class="quote lemma">Αἱ ἀποστάσιες, οἷον βουβῶνες, σημεῖον μὲν τῶν τὰ βλαστήματα
<br class="lb"/>ἐχόντων, ἀτὰρ καὶ ἄλλων, μάλιστα δὲ περὶ τὰ
<br class="lb"/>σπλάγχνα. κακοήθεες δὲ οὗτοι.</blockquote>
                      <p class="p autofirst">Πνεῦμα δὲ πυκνὸν μὲν ἐὸν ὀδύνην σημαίνει ἢ φλεγμονὴν
<br class="lb"/>ἐν τοῖς ὑπὲρ τῶν φρενῶν χωρίοις. μέγα δὲ ἀναπνεόμενον
<br class="lb"/>καὶ διὰ πολλοῦ χρόνου παραφροσύνην σημαίνει, ψυχρὸς
<br class="lb"/>δὲ ἐκ τοῦ μυκτῆρός τε καὶ στόματος προερχόμενον
<br class="lb"/>ὀλέθριον κάρτα ἤδη γίνεται.
</p>
                    </section>
                    <a class="pb" href="#pb919" id="pb919">[p. 919]</a>
                    <section id="body-1-3-2-11" class="div textpart section level5">
                      <blockquote class="quote lemma">Πνεύματα σμικρὰ πυκνὰ, μεγάλα ἀραιὰ, σμικρὰ ἀραιὰ,
<br class="lb"/>πυκνὰ μεγάλα. εἴσω μεγάλα, ἔξω σμικρά. τὸ μὲν ἐκτεῖνον,
<br class="lb"/>τὸ δὲ κατεπεῖγον. διπλῆ ἔσω ἐπανάκλισις οἷον
<br class="lb"/>ἐπιπνέουσι, θερμὸν, ψυχρόν.
</blockquote>
                    </section>
                    <section id="body-1-3-2-12" class="div textpart section level5">
                      <blockquote class="quote lemma">Ἰητήριον χασμέων συνεχέων μακρόπνους.</blockquote>
                      <p class="p autofirst">Καὶ ταύτην τὴν ῥῆσιν ἐν τῷ δευτέρῳ τῶν ἐπιδημιῶν ἐξηγησάμεθα
</p>
                    </section>
                    <section id="body-1-3-2-13" class="div textpart section level5">
                      <blockquote class="quote lemma">Ἐν τοῖσιν ἀπότοισι καὶ μόγις βραχύπνους.</blockquote>
                      <p class="p autofirst"><span class="milestone">401</span>Ὥσπερ ἐν τῷ δευτέρῳ τῶν ἐπιδημιῶν τὰ
<br class="lb"/>πλεῖστα τῶν ἀντιγράφων ἔχει τὴν ῥῆσιν οὕτω γεγραμμένην,
<br class="lb"/>ἐν τοῖσιν ἀπότοισι καὶ μόγις μακρόπνους, οὕτως ἐνταῦθα,


<a class="pb" href="#pb920" id="pb920">[p. 920]</a>


βραχύπνους. εἴρηται δὲ αὐτάρκως ἡμῖν ὑπὲρ ἑκατέρας τῆς
<br class="lb"/>γραφῆς ἐν τοῖς εἰς τὸ δεύτερον τῶν ἐπιδημιῶν ὑπομνήμασι.
</p>
                    </section>
                    <section id="body-1-3-2-14" class="div textpart section level5">
                      <blockquote class="quote lemma">Κατ’ ἴξιν καὶ πλευρέων ὀδύνη καὶ συντάσιες ὑποχονδρίων
<br class="lb"/>καὶ σπληνὸς ἐπάρσιες καὶ ἐκ ῥινῶν ῥήξιες καὶ ὦτα κατ’
<br class="lb"/>ἴξιν· τούτων τὰ πλεῖστα ταῦτα καὶ εἰς ὀφθαλμούς.</blockquote>
                      <p class="p autofirst">Ἐν τοῖς πλείστοις τῶν ἀντιγράφων ἡ λέξις οὕτως ἔχει
<br class="lb"/>καθότι νῦν γέγραπται. σπανίως δ’ ἂν εὕροις καὶ τήνδε
<br class="lb"/>κατ’ ἴξιν καὶ πλευρέων ὀδύνη καὶ τῶν ὑποχονδρίων τάσιος
<br class="lb"/>καὶ σπληνὸς ἐπάρσιος καὶ ἐκ ῥινῶν ῥήξιος, ἥν τινα κᾀγὼ
<br class="lb"/>προσίεμαι γραφὴν οὖσαν ἰατρικήν τε καὶ σαφῆ. καὶ μέντοι
<br class="lb"/>δηλούμενον κᾀκ τῆς ἑτέρας λέξεως ταὐτόν ἐστι καὶ
<br class="lb"/>προεξηγησάμεθά τε κατὰ τὸ δεύτερον τῶν ἐπιδημιῶν ταύτην
<br class="lb"/>τὴν ῥῆσιν. νυνὶ μέντοι περιττότερον πρόσκειται τὸ
<br class="lb"/>τῶν ὤτων καὶ τῶν ὀφθαλμῶν, ὡς καὶ τούτων τῶν μορίων
<br class="lb"/>ὑποπεπτωκότων τῷ κατ’ ἴξιν, ὥσπερ καὶ τὰ ἄλλα διττῶς.


<a class="pb" href="#pb921" id="pb921">[p. 921]</a>


ἐνίοτε μὲν γὰρ ἐξ ἑαυτῶν εἰς ἕτερά τινα μόρια τὰς ἀποθέσεις
<br class="lb"/>ποιεῖται κατ’ εὐθυωρίαν, ἐνίοτε δὲ ἑτέρων πασχόντων
<br class="lb"/>εἰς ὀφθαλμοὺς ἢ εἰς οὖς ταῦτα ἀποσκήπτει.
</p>
                    </section>
                    <section id="body-1-3-2-15" class="div textpart section level5">
                      <blockquote class="quote lemma">Πότερον μὴν ἄρα πάντων ἢ τὰ μὲν κάτωθεν ἄνω, οἷα τὰ
<br class="lb"/>παρὰ γνάθους ἢ καὶ ὀφθαλμὸν ἢ καὶ οὖς, τὰ δὲ ἄνωθεν
<br class="lb"/>κάτω οὐ κατ’ ἴξιν. καίτοι καὶ τὰ συναγχικὰ ἐρυθήματα
<br class="lb"/>καὶ πλευρῶν ὀδυνήματα κατ’ ἴξιν.</blockquote>
                      <p class="p autofirst">Ἐν τῷ δευτέρῳ τῶν ἐπιδημιῶν οὐκέθ’ ἡ λέξις αὕτη
<br class="lb"/>πρόσκειται, καθ’ ἣν ἀπορεῖ πότερον ἐκ μὲν τῶν κάτω τῆς
<br class="lb"/>ἀποστάσεως ἄνω γινομένης χρησίμως ἀεὶ φυλάττεται τὰ
<br class="lb"/>κατ’ εὐθυωρίαν. ἐκ δὲ τῶν ἄνωθεν κάτω διαφθείρονταί
<br class="lb"/>τε καὶ γίνονταί τινες οὐ κατ’ ἴξιν ἀποστάσιες. ἄδηλον οὖν
<br class="lb"/>ἐστὶν ὁπότερα γέγραπται πρότερον, τὰ κατὰ τὸ δεύτερον


<a class="pb" href="#pb922" id="pb922">[p. 922]</a>


τῶν ἐπιδημιῶν ἢ ταῦτα. οὐ γὰρ δήπου ἐκ τοῦ, δεύτερον
<br class="lb"/>μὲν ἐκεῖνο, τοῦτο δ’ ἕκτον ἐπιγεγράφθαι, πρότερον τὰ κατ’
<br class="lb"/>ἐκεῖνο γεγράφθαι νομι<span class="milestone">461</span>στέον, ἐν μὲν τοῖς πρὸς
<br class="lb"/>ἔκδοσιν ὑπ’ αὐτοῦ γεγονόσιν, εὐλόγως τῆς τοιαύτης λέξεως
<br class="lb"/>ἐμφαινομένης, ἐν δὲ τοῖς ὑπομνήμασιν οὐκ ἔτι. <span class="milestone">402</span>τὰ
<br class="lb"/>γὰρ ἐν διαφόροις ἢ χάρταις ἢ δέλτοις ὑφ’ Ἱπποκράτους γεγραμμένα
<br class="lb"/>τὸν υἱὸν αὐτοῦ Θεσσαλὸν ἀθροίσαντά φασι ταὐτὶ
<br class="lb"/>τὰ δύο βιβλία συνθεῖναι, τό τε δεύτερον καὶ τὸ ἕκτον, ἔνιοι
<br class="lb"/>δὲ καὶ τὸ τέταρτόν φασι. πρὸς ἔκδοσιν δ’ ὁμολογεῖται γεγονέναι
<br class="lb"/>τὸ πρῶτόν τε καὶ τρίτον. διὸ καί τινας ἐπὶ προτέροις
<br class="lb"/>τοῖς κατὰ τὸ δεύτερον τῶν ἐπιδημιῶν ὕστερα γέγραπται
<br class="lb"/>τὰ κατὰ τοῦτο τὸ ἕκτον, εἰκός ἐστι θεασάμενον
<br class="lb"/>ὕστερον αὐτὸν ἀπόστασιν εἰς τὰ κάτω γενομένην ἐπ’ ἀγαθῷ,
<br class="lb"/>μὴ κατ’ ἴξιν, οὕτως γράψαι τὰ κατὰ τήνδε τὴν ῥῆσιν. εἰ
<br class="lb"/>δ’ ἀπορῶν μὲν ἐνταῦθα, κρίνας δὲ ὕστερον ὑπὲρ ὧν ἀπορεῖ
<br class="lb"/>βεβαίως ἀπεφῄνατο κατὰ τὸ δεύτερον τῶν ἐπιδημιῶν,
<br class="lb"/>ἐκείνοις μᾶλλόν ἐστι πιστευτέον. ἐν δ’ οὖν τούτοις οἷς νῦν
<br class="lb"/>γράφει, καίτοι τὰ κυναγχικὰ ἐρυθήματα καὶ πλευρέων


<a class="pb" href="#pb923" id="pb923">[p. 923]</a>


ὀδυνήματα, κατ’ ἴξιν ἀκοῦσαι χρὴ περὶ μεταστάσεως οὐ
<br class="lb"/>τῆς ἐκ τῆς πλευρᾶς εἰς τὰς κυναγχικὰς, ἀλλὰ τῆς ἐκ τῶν
<br class="lb"/>κυναγχικῶν εἰς τὰς πλευρὰς εἶναι τὸν λόγον. αὕτη γὰρ
<br class="lb"/>ἄνωθεν κάτω γίνεται, περὶ ἧς ἀπορῶν προειρήκει, τὰ δὲ
<br class="lb"/>ἄνωθεν κάτω οὐ κατ’ ἴξιν. ταῦτ’ οὖν ἀνθυπενέγκας ἑαυτῷ,
<br class="lb"/>μετὰ ταῦτα. ἐπιφέρει τὰ κατὰ τὴν ἑξῆς ῥῆσιν οὕτως ἔχοντα.
</p>
                    </section>
                    <section id="body-1-3-2-16" class="div textpart section level5">
                      <blockquote class="quote lemma">Ἦ καὶ τὰ κάτω τοῦ ἥπατος, ἄνωθεν διαδιδόντα, οἷον εἰς
<br class="lb"/>ὄρχιας καὶ κιρσούς.</blockquote>
                      <p class="p autofirst">Τοῖς κυναγχικοῖς τὰς τῶν πλευρῶν ὀδύνας κατ’ ἴξιν
<br class="lb"/>γίνεσθαι προειπὼν, ἑξῆς ζητεῖ πότερα καὶ περὶ τῶν εἰς τὰ
<br class="lb"/>κάτω τοῦ σώματος ἀποστάσεων ἀεὶ φυλάττεται τὸ κατ’ ἴξιν
<br class="lb"/>ἢ οὐ, καθάπερ ἐν τῇ πρὸ ταύτης ῥήσει διηπόρησεν. ἀλλ’
<br class="lb"/>ἐκεῖ μὲν ἔφη τὰς εἰς τὰ κάτω τοῦ ἥπατος, ὅρον ὡς ἔοικε
<br class="lb"/>τιθέμενος τὸ ἧπαρ τῶν ἄνω τε καὶ κάτω τοῦ σώματος


<a class="pb" href="#pb924" id="pb924">[p. 924]</a>


ἁπάντων μορίων. ἔζευκται γὰρ αὐτοῦ τὰ κυρτὰ τῷ διαφράγματι,
<br class="lb"/>καὶ διὰ τοῦθ’ ὅσα τοῦ ἥπατός ἐστιν ἄνω, ταῦτα
<br class="lb"/>καὶ τοῦ διαφράγματος ἄνω τετύχηκεν ὄντα, τὰ κατὰ τὴν
<br class="lb"/>καρδίαν δηλονότι καὶ πνεύμονα καὶ τὸν ταῦτα περιέχοντα
<br class="lb"/>θώρακα καὶ πολὺ μᾶλλον ἔτι τὰ κατὰ τὸν τράχηλόν τε καὶ
<br class="lb"/>κεφαλήν. τὰ δ’ ἄλλα πάντα κάτω τοῦ σώματός ἐστι, πρὸς
<br class="lb"/>ἄλληλα μέντοι παραβαλλόμενα καὶ αὐτῶν τῶν ἄνω τὰ μὲν
<br class="lb"/>μᾶλλόν ἐστιν ἄνω, τὰ δ’ ἧττον. ἔθος δ’ ἐστὶν ἡμῖν ἐν
<br class="lb"/>τοῖς οὕτω λεγομένοις πᾶσιν, ἐνίοτε τὸ μὲν ἧττον ἄνω κάτω
<br class="lb"/>λέγειν, ὡς πρὸς τὸ ὑπερκείμενον αὐτοῦ παραβάλλουσι. τὸ
<br class="lb"/>δ’ ἧττον κάτω καὶ τοῦτ’ ἄνω πρὸς τὰ κάτωθεν αὐτοῦ καὶ
<br class="lb"/>διὰ τὴν ἀμέλειαν τῆς τοιαύτης ἑρμηνείας εἰς ἔθος οὐκ ὀλίγον
<br class="lb"/>ἐκτεταμένης, ὁμωνυμία τέ τις γίνεται καὶ ταραχὴ κατὰ
<br class="lb"/>τοὺς λόγους, ἧς δὴ μεμνη<span class="milestone">403</span>μένοι, ὅταν ἀκούσωμεν
<br class="lb"/>λέγοντος αὐτοῦ τὰς εἰς τὰ κάτω, τῶν ἀποστάσεων ἀμείνους
<br class="lb"/>εἶναι, σκοπεῖσθαι χρὴ κατὰ τίνα τρόπον χρήσεως εἴρηκε
<br class="lb"/>κάτω, μετὰ τοῦ καὶ προσδιορίζεσθαι τὰ τῶν μορίων ἀξιώματα.


<a class="pb" href="#pb925" id="pb925">[p. 925]</a>


διὰ τοῦτο γὰρ, ὡς ἐπὶ τὸ πλεῖστον αἱ ἄνω τῶν
<br class="lb"/>ἀποστάσεων εἰσὶ χαλεπώτεραι, διότι κινδυνωδέστερα ταῦτά
<br class="lb"/>ἐστι τὰ πάσχοντα τὸ αὐτὸ πάθος τοῖς κάτωθεν. ἐάν τε
<br class="lb"/>γὰρ ἐγκέφαλος, ἐάν τε λάρυγξ ἢ στόμαχος ἢ πνεύμων ἢ
<br class="lb"/>θώραξ ἢ καρδία φλεγμῄνῃ, θανατῶδες γίνεται τὸ νόσημα.
<br class="lb"/>τῶν δὲ κάτω τοῦ ἥπατος φλεγμῃνάντων, ὀλίγοι πάνυ διαφθείρονται
<br class="lb"/>καὶ μάλιστα ἐὰν ὀρθῶς θεραπεύωνται· καὶ
<br class="lb"/>αὐτοῦ δὲ τοῦ ἥπατος τὰ κυρτὰ τῶν σιμῶν πολὺ κινδυνωδέστερα·
<br class="lb"/>καί τινες αὐτὰ τῶν ἄνω μερῶν τοῦ σώματος ὅλου
<br class="lb"/>τίθενται, καθάπερ καὶ τῆς γαστρὸς τὸ στόμα. ταῦτα μὲν
<br class="lb"/>οὖν ἡμῖν κατὰ τὸ πάρεργον εἰρήσθω, καίτοι γ’ οὐκ ὄντα
<br class="lb"/>πάρεργα, τὸ δ’ ὑπόλοιπον τῆς εἰς τὴν προκειμένην ῥῆσιν
<br class="lb"/>ἐξηγήσεως ἐφεξῆς ποιησόμεθα. ζητεῖν γὰρ ἔοικεν ὁ Ἱπποκράτης
<br class="lb"/>ἦ καὶ τὰ κάτω τοῦ ἥπατος ἐκ τῶν ἄνω διαδιδόντα,
<br class="lb"/>οἷον τὰ εἰς ὄρχεις καὶ κιρσοὺς ἄμεινόν ἐστι γενέσθαι κατ’
<br class="lb"/>ἴξιν ἢ κᾂν μὴ κατ’ ἴξιν γένηται, δύναται βοηθεῖν αὐτοῖς
<br class="lb"/>ὁμοίως. ἐπί τινων μὲν οὐδὲ δυνατὸν γνῶναι τὸ κατ’ ἴξιν.


<a class="pb" href="#pb926" id="pb926">[p. 926]</a>


οἷον ὅτι κιρσοὶ μανίαν ἰάσαντο, κατ’ ἴξιν γενομένης τῆς
<br class="lb"/>ἀποστάσεως. οὐ γάρ ἐστι διακρῖναι πότερον ἐν τοῖς δεξιοῖς
<br class="lb"/>μέρεσι τοῦ ἐγκεφάλου τῆς διαθέσεως γενομένης ἐμάνησαν
<br class="lb"/>ἢ ἐν τοῖς ἀριστεροῖς, ὥσπερ οὐδ’ ἂν βηττόντων χρονίως
<br class="lb"/>ἄνευ πλευρᾶς ἀλγήματος ἀπόστασις εἰς ὄρχιν γένηται. καίτοι
<br class="lb"/>τάχα κᾀπὶ τούτων διαφυλάττεται τὸ κατ’ ἴξιν, εἰ καὶ
<br class="lb"/>μὴ γινώσκομεν ἡμεῖς βεβαίως ὁπότερον μέρος τοῦ πνεύμονος
<br class="lb"/>ἢ τοῦ ἐγκεφάλου πέπονθεν. ἀλλὰ καὶ μελαγχολίαν αἱμοῤῥοῒς
<br class="lb"/>ἰάσαιτο πολλάκις οὐδ’ ἐνταῦθα γινωσκόντων ἡμῶν
<br class="lb"/>τὸ κατ’ ἴξιν. ὅτι δὲ καὶ διὰ μήτρας αἵματος κένωσις δαψιλὴς
<br class="lb"/>πολλὰ τῶν νοσημάτων ἰᾶται πρόδηλον. ἀλλ’ οὐδ’
<br class="lb"/>ἐνταῦθα δυνατὸν γνῶναι πότερον διὰ τῶν τῆς δεξιᾶς μήτρας
<br class="lb"/>φλεβῶν ἡ ἔκκρισις ἢ διὰ τῶν τῆς ἀριστερᾶς ἢ δι’
<br class="lb"/>ἀμφοτέρων ἐγένετο. ταύτῃ μὲν οὖν δυσδιάγνωστον ἢ ἄγνωστον
<br class="lb"/>ἔχει τὸ κατ’ ἴξιν. ἐφ’ ὧν δ’ ἐστὶ διαγνῶναι τὸ κατ’
<br class="lb"/>ἴξιν κᾀπὶ τούτων ὡς ἔοικεν ὁ Ἱπποκράτης σκεπτέον εἶναί


<a class="pb" href="#pb927" id="pb927">[p. 927]</a>


φησιν ᾗ διὰ παντὸς, ἐπὶ τῶν εἰς τὰ κάτω μόρια γινομένων
<br class="lb"/>ἀποστάσεων, ἀμείνους εἰσὶν αἱ κατ’ ἴξιν.
</p>
                    </section>
                    <section id="body-1-3-2-17" class="div textpart section level5">
                      <blockquote class="quote lemma">Σκεπτέα ταῦτα, ὅπῃ καὶ ὅθεν καὶ διὰ τί.</blockquote>
                      <p class="p autofirst">Ἄδηλον εἴτε μόνοις τοῖς ὑστάτοις εἴτε πᾶσι τοῖς
<br class="lb"/>προειρημένοις ὑπὲρ τῶν κατ’ ἴξιν τε καὶ οὐ κατ’ ἴξιν ἀποστάσεων
<br class="lb"/>ἐπενήνεκται τοῦτο. τὸ δ’ οὖν λεγόμενον αὐτὸ
<br class="lb"/>τοιόνδε ἐστίν. ἐπισκέπτεσθαί φησι χρῆναι τό τε χωρίον εἰς
<br class="lb"/>ὃ ἡ ἀπόστασις <span class="milestone">404</span>γίνεται. τοῦτο γὰρ ἐκ τοῦ ὅπῃ σημαίνεται,
<br class="lb"/>οὐ μόνον δὲ τοῦτο, ἀλλὰ καὶ ἐξ οὗ. καὶ τοῦτο
<br class="lb"/>γὰρ ἐκ τοῦ ὅθεν δηλοῦται καὶ πρὸς τούτοις ἔτι τὴν αἰτίαν
<br class="lb"/>δι’ ἣν ἀπόστασις γίνεται. τοῦτο γὰρ αὖ πάλιν ἐκ τοῦ διὰ
<br class="lb"/>τί σημαίνεται. χρὴ γὰρ εἰδέναι πότερον ὑπὸ τῆς φύσεως
<br class="lb"/>ἐπὶ πέψει τοῦ νοσήματος ἢ μεταῤῥυέντος ἀπέπτως τοῦ λυποῦντος,
<br class="lb"/>ἐξ ἑτέρου μέρους εἰς ἕτερον ἡ ἀπόστασις ἐγένετο.
<br class="lb"/>δύναται δέ τις καὶ χωρίζειν ἀπὸ τῶν προειρημένων τὴν


<a class="pb" href="#pb928" id="pb928">[p. 928]</a>


ῥῆσιν ταύτην, ἀρχὴν τῶν ἐφεξῆς εἰρημένων ποιεῖσθαι κατὰ
<br class="lb"/>τὸν προγεγραμμένον τρόπον.
</p>
                    </section>
                    <section id="body-1-3-2-18" class="div textpart section level5">
                      <blockquote class="quote lemma">Σκεπτέα ταῦτα ὅπῃ καὶ ὅθεν καὶ διὰ τί φλέβες κροτάφων,
<br class="lb"/>οὐχ ἱδρυμέναι, οὐδὲ χλώρασμα λαμπρόν.</blockquote>
                      <p class="p autofirst">Εἶπον ὅτι καὶ οὕτως δύναταί τις διαιρεῖν τὴν ὅλην
<br class="lb"/>ῥῆσιν, ὥσπερ γε καὶ κατ’ ἄλλον τινὰ τρόπον τόνδε. φλέβες
<br class="lb"/>κροτάφων οὐχ ἱδρυμέναι, οὐδὲ χλώρασμα λαμπρὸν, ἢν πνεῦμα
<br class="lb"/>ἐγκαταλείπηται καὶ τὰ ἐφεξῆς. καὶ γὰρ εἰ μὴ τὸ χλώρασμα
<br class="lb"/>λαμπρὸν ἐνέκειτο τῷ λόγῳ, δυνατὸν ἦν πολυειδῶς
<br class="lb"/>διαιρεῖν ὡς ἂν ὑπομνήματος ὄντος, οὐ συγγράμματος, ἤκουσεν
<br class="lb"/>γὰρ ἤδη περὶ τούτου. παρεγκειμένου δὲ καὶ τοῦ, χλώρασμα
<br class="lb"/>λαμπρὸν, ἔτι καὶ μᾶλλον ἀσαφὴς γίνεται ὁ λόγος.
<br class="lb"/>εἴπομεν γὰρ ἤδη ὅτι καὶ τὰς ἄλλας ῥήσεις ἐν αἷς τὸ χλωρὸν
<br class="lb"/>ὄνομα γέγραπται, μὴ δύνασθαι γνωσθῆναι σαφῶς,


<a class="pb" href="#pb929" id="pb929">[p. 929]</a>


ὁποῖόν τι χρῶμα δηλοῦται δι’ αὐτοῦ. καθάπερ οὐδ’ εἰ
<br class="lb"/>χλόασμα εἴη γεγραμμένον, ὥσπερ ἔνιοι γράφουσιν. ὁρῶμεν
<br class="lb"/>γὰρ καὶ νῦν ἔτι καθάπερ κατὰ τὴν Κὼ αὐτὴν τὴν Ἱπποκράτους
<br class="lb"/>πατρίδα καὶ πᾶσαν τὴν ἡμετέραν Ἀσίαν, χλωρὰ
<br class="lb"/>μὲν ὀνομαζόμενα καὶ λάχανα καὶ. δένδρα καὶ φυτὰ τὰ οἷον
<br class="lb"/>χλοερά. χλωράζειν τε τὰ κτήνη λέγομεν τὰ τὴν ἐαρινὴν
<br class="lb"/>βοτάνην ἐσθίοντα. <span class="milestone">462</span>λέγουσί γε μὴν καὶ τῶν ἀνθρώπων
<br class="lb"/>ἐνίους χλωροὺς, οὐκ ἔχοντας ὁμοίαν τῇ χλόῃ τὴν χρόαν,
<br class="lb"/>ἀλλὰ μᾶλλον ὠχράν. ἄδηλον οὖν ἐστὶ πότερον τὴν ὕπωχρον
<br class="lb"/>χρόαν ὁ Ἱπποκράτης ὀνομάζει χλωράν τε καὶ χλοερὰν,
<br class="lb"/>ὅπερ ὁρᾶται πάνυ πολλοῖς συμβαῖνον ἢ τὴν χλόῃ παραπλησίαν,
<br class="lb"/>ὃ πάνυ σπανίως φαίνεται γινόμενον. οὔσης οὖν ἀσαφοῦς
<br class="lb"/>καὶ αὐτῆς ταύτης λέξεως, ἔτι μᾶλλον ἀσάφεια γίνεται
<br class="lb"/>προσκειμένου τοῦ λαμπρόν. ἄπορον γὰρ εὑρεῖν ὅ τί ποτε
<br class="lb"/>βούλεται δηλοῦν ἐκ τοῦ γράψαι χλώρασμα λαμπρόν. καὶ
<br class="lb"/>διὰ τοῦτ’ ἄρα πᾶσαν τὴν τοιαύτην ἀσάφειαν θελήσαντές
<br class="lb"/>τινες φυγεῖν τῶν ἐξηγητῶν, ἔγραψαν, οὐ χρῶμα λαμπρὸν,


<a class="pb" href="#pb930" id="pb930">[p. 930]</a>


ἀκούειν τέ φασι δεῖν ἐπὶ τοῦ κατὰ φύσιν τοῦ κάμνοντος
<br class="lb"/>χρώματος τὸ λαμπρόν. οὕτω δὲ καὶ οἱ περὶ τὸν Σαβῖνον
<br class="lb"/>διηνέχθησαν.
</p>
                    </section>
                    <section id="body-1-3-2-19" class="div textpart section level5">
                      <blockquote class="quote lemma"><span class="milestone">405</span>Φλέβες κροτάφων οὐχ ἱδρυμέναι, οὐδὲ χλώρασμα
<br class="lb"/>λαμπρὸν, ἢν πνεῦμα ἐγκαταλείπηται ἢ βὴξ ξηρὴ, μὴ θηριώδης,
<br class="lb"/>εἰς ἄρθρα στηρίζειν προσδέχεσθαι δεῖ κατ’ ἴξιν
<br class="lb"/>τῶν ἐντασίων τῶν κατὰ τὴν κοιλίην, ὡς ἐπὶ τὸ πουλύ.</blockquote>
                      <p class="p autofirst">Εἶπον ὅτι καὶ χωρὶς τοῦ πρώτου μέρους τῆς ῥήσεως
<br class="lb"/>ἀναγινώσκειν ἐστὶ δυνατὸν αὐτὸ καθ’ ἑαυτὸ, ἢν πνεῦμα
<br class="lb"/>ἐγκαταλείπηται καὶ τὰ ἐφεξῆς αὐτῷ γεγραμμένα. πνεῦμα δὲ
<br class="lb"/>δηλονότι νῦν ἀκούσομεν τὸ πλέον τοῦ κατὰ φύσιν, ἵν’ ὁ
<br class="lb"/>λόγος ᾖ τοιοῦτος. ἐὰν ἐν νόσῳ ῥᾳστωνήσαντές τινες ἔχωσι
<br class="lb"/>τάς τε τῶν κροτάφων φλέβας οὐχ ἱδρυμένας, ὅπερ ἐστὶν
<br class="lb"/>ἐπὶ πλέον διαστελλομένας, καὶ τὸ χρῶμα μὴ κατὰ φύσιν ἥ


<a class="pb" href="#pb931" id="pb931">[p. 931]</a>


τ’ ἀναπνοὴ πλείων ᾖ καὶ τὰ ἄλλα τὰ ἐφεξῆς εἰρημένα, τούτοις
<br class="lb"/>εἰς ἄρθρα τὴν ἀπόστασιν ἔσεσθαι προσδοκᾷν χρή. τὰ
<br class="lb"/>δὲ ἐφεξῆς εἰρημένα τάδε ἐστί. πρῶτον μὲν τὸ ξηρὴ βὴξ,
<br class="lb"/>δεύτερον δὲ τὸ μὴ θηριῶδες. ἡ μὲν οὖν ξηρὰ βὴξ λέγεται
<br class="lb"/>συνήθως ἐφ’ ἧς οὐδὲν ἀναπτύεται. τοῦτο δ’ οὕτως ῥηθὲν
<br class="lb"/>ἐν μὲν συγγράμματι προφανῶς ἐνδείκνυται τὸν γράψαντα
<br class="lb"/>χαίρειν αἰνιγματώδει λέξει· τὸν δ’ αὐτῷ τινὰ ὑπογραφὴν
<br class="lb"/>ἐν ὑπομνήματι πεποιημένον οὐκ ἄν τις μέμψαιτο. πολλὰ
<br class="lb"/>γὰρ οὕτως εἰώθαμεν ἡμῖν αὐτοῖς ὑποτυποῦσθαι συμβολικῶς.
<br class="lb"/>ἴσως οὖν καὶ νῦν ἑαυτῷ ταῦτ’ ἔγραψεν ὁ Ἱπποκράτης, ἐπὶ
<br class="lb"/>πλειόνων παθῶν ποιούμενος τὸν λόγον, ἐνταυθοῖ μὲν ἐπὶ
<br class="lb"/>τῆς ξηρᾶς βηχὸς ἐν περιπνευμονίας καὶ πλευρίτισι· καὶ γὰρ
<br class="lb"/>καὶ τὸ πνεῦμα τούτοις ὁμολογεῖ· τὰ δ’ ἔμπροσθεν ἡνίκα
<br class="lb"/>περὶ τῶν κατὰ τὸ πρόσωπον ἔγραψεν ἐπὶ πυρετῶν θερμῶν
<br class="lb"/>καὶ διακαῶν. ἐγχωρεῖ δὲ καὶ περὶ τῶν κατὰ τὸν θώρακα
<br class="lb"/>καὶ πνεύμονα λελέχθαι κᾀκεῖνα. γενήσεται τοιγαροῦν σύμπας
<br class="lb"/>λόγος τοιόσδε. ἐὰν ἐπὶ πλέον ἅμα τοῖς εἰρημένοις αἱ βῆχες


<a class="pb" href="#pb932" id="pb932">[p. 932]</a>


ὦσι ξηραὶ, προσδέχεσθαι τὴν ἀπόστασιν εἰς ἄρθρα. διορισμὸν
<br class="lb"/>δὲ τινα ταῖς βηξὶ προσγράψας ἀσαφῆ ζήτησιν ἑτέραν
<br class="lb"/>εἰργάσατο, τίνες εἰσὶν αἱ θηριώδεις βῆχες. ἔνιοι μὲν
<br class="lb"/>οὖν ἐπὶ ταῖς ἕλμινσιν, ὅταν ἐπὶ τὸ στόμα τῆς κοιλίας ἀνενεχθεῖσαι
<br class="lb"/>δάκνωσι, τὰς βῆχάς φασι γίνεσθαι ξηρὰς, ὅπερ
<br class="lb"/>εἰ ὄντως ἐφαίνετο συμβαῖνον, οὐκ ἂν ἦν ζήτημα. νυνὶ δὲ
<br class="lb"/>μυριάκις εἴδομεν ἄνευ βηχῶν ἕλμινθας ἐνοχλούσας τὰ κατὰ
<br class="lb"/>τὸ στόμα τῆς γαστρὸς καὶ διὰ τοῦθ’ οἱ πλείους τῶν ἐξηγητῶν
<br class="lb"/>ἐπ’ ἄλλας ἐξηγήσεις ἐτράποντο. τινὲς μὲν τὸ θηριῶδες
<br class="lb"/>ἐπὶ τῶν φυσικῶν εἰρῆσθαι λέγοντες ἐπειδὴ γρυποῦνται
<br class="lb"/>τοὺς ὄνυχας ὥσπερ τὰ θηρία, τινὲς δὲ ἐπὶ κακοήθους. ἐν
<br class="lb"/>γὰρ ταῖς κρισίμοις ἀποστάσεσιν ὥσπερ ἄπεπτον εἶναι χρὴ
<br class="lb"/>τὴν νόσον, οὕτω καὶ περιεστηκυῖαν. ἥ τε γὰρ πεττομένη
<br class="lb"/>χωρὶς ἀποστάσεως ἐπαγγέλλεται τὴν λύσιν, ἥ τε ὀλέθριος,
<br class="lb"/>οὐδὲ γενήσεσθαί τινα κρίσιμον ἀπόστασιν. ἐὰν δὲ ἐπὶ πλέον
<br class="lb"/>ἄπεπτόν τε διαμένῃ τὸ νόσημα καὶ μὴ κακόηθες ᾖ, προσδέχεσθαι
<br class="lb"/>χρὴ γενήσεσθαί τινα ἀπόστασιν, ὅτε δὲ ἄπεπτόν
<br class="lb"/>τε ἅμα καὶ περιεστηκὸς τὸ νόσημα, χρὴ διαμένειν


<a class="pb" href="#pb933" id="pb933">[p. 933]</a>


<span class="milestone">406</span>ἄχρι πλείονος, ἵν’ ἐλπίσωμεν ἀπόστασιν ἔσεσθαι, σαφῶς
<br class="lb"/>αὐτὸς ἐδήλωσεν ἐν προγνωστικῷ γράψας οὕτως. ὅσοι δ’
<br class="lb"/>ἂν οὖρα λεπτὰ καὶ ὠμὰ οὐρέωσι πολὺν χρόνον, ἤν τἄλλα
<br class="lb"/>ὡς περιεσομένοισι σημεῖα ᾖ, τούτοισιν ἀπόστασιν δεῖ προσδέχεσθαι
<br class="lb"/>εἰς τὰ κάτω τῶν φρενῶν χωρία. γενήσεται τοιγαροῦν
<br class="lb"/>ὁ σύμπας λόγος τοιοῦτος. ἐὰν ἄπεπτον διαμένῃ τῶν
<br class="lb"/>κατὰ θώρακα καὶ πνεύμονα νοσημάτων τι καὶ μηδὲν ἔχῃ
<br class="lb"/>κακόηθες, ἀπόστασιν χρὴ προσδέχεσθαι. τοῦ δ’ ἄπεπτον
<br class="lb"/>εἶναι σημεῖον ἡ ξηρὰ βήξ. ἐὰν γὰρ ἀναπτύωσί τι πέψεώς
<br class="lb"/>ἐστι γνώρισμα. τοῦτο δ’ αὖ τὸ ἀναπτυόμενον, εἰ μὲν ὑγρὸν
<br class="lb"/>καὶ λεπτὸν εἴη, μετρίας, εἰ δὲ ταχὺ, τελείας. εἴρηται δὲ
<br class="lb"/>ἐπὶ πλέον περὶ τῶν τοιούτων ἔν τε τοῖς εἰς τὸ περὶ διαίτης
<br class="lb"/>ὀξέων ὑπομνήμασι κᾀν τοῖς περὶ κρίσεων, οὐδὲν ἧττον κᾀπὶ
<br class="lb"/>τῶν ἐν ταῖς νόσοις καιρῶν. ὃ δὲ ἐπὶ τῷ τέλει τῆς ῥήσεως
<br class="lb"/>ἔγραψεν, ἔνθα φησὶ τῶν ἐντασίων τῶν κατὰ τὴν κοιλίαν,
<br class="lb"/>οἱ πλεῖστοι μὲν τοῖς προειρημένοις, ἔνιοι δὲ καὶ καθ’
<br class="lb"/>ἑαυτὸ μόνον ἰδίαν ἔχειν φασὶ τὴν διάνοιαν. ἐὰν μὲν οὖν


<a class="pb" href="#pb934" id="pb934">[p. 934]</a>


συνάψαντες αὐτὸ τοῖς προειρημένοις ἀναγνῶμεν, ὁ λόγος
<br class="lb"/>ἔσται τοιοῦτος. ὅταν ἐπὶ τοῖς προειρημένοις, ἐλπίσῃς ἀπόστασιν
<br class="lb"/>ἔσεσθαι, τὰς κατὰ κοιλίαν ἐντάσεις προσεπίβλεπε.
<br class="lb"/>δυνήσῃ γὰρ ἐκ τούτων εὑρεῖν ἢ εἰς τὸ δεξιὸν μέρος τοῦ
<br class="lb"/>σώματος ἢ εἰς τὸ λαιὸν ἡ ἀπόστασις ἔσται τοῦ νοσήματος·
<br class="lb"/>αἱ γὰρ ἐντάσεις αὗται κατ’ ἴξιν ἑαυτῶν ἀγγέλλουσιν ἔσεσθαι
<br class="lb"/>τὰς ἀποστάσεις. ἐὰν δὲ πάλιν αὐτό τις ἀναγινώσκει
<br class="lb"/>τὸ κατ’ ἴξιν τῶν κατὰ τὴν κοιλίαν ἐντάσεων, ὁ λόγος ἔσται
<br class="lb"/>τοιοῦτος. ὥσπερ ὅταν ἐπὶ τοῖς ἀναπνευστικοῖς ὀργάνοις
<br class="lb"/>πάσχουσιν, ἀπέπτως τε καὶ περιεστηκῶς ἀποστάσεις ὁρῶμεν
<br class="lb"/>γινομένας, οὕτως κᾀπὶ τῶν κατὰ τὴν κοιλίαν εὑρήσεις
<br class="lb"/>συμβαῖνον. ἔσονται δὲ αὗται κατ’ ἴξιν τῶν πεπονθότων
<br class="lb"/>μορίων.
</p>
                    </section>
                    <section id="body-1-3-2-20" class="div textpart section level5">
                      <blockquote class="quote lemma">Ἔχουσι δὲ οὗτοι οἱ πλεῖστοι καὶ ἐξέρυθρα καὶ τῇ φύσει
<br class="lb"/>τοῦ λευκοχρωτέρου τρόπου καὶ οὐχ αἱμοῤῥαγέουσι ῥῖνες ἢ
<br class="lb"/>σμικρὰ αἱμοῤῥαγέουσι.</blockquote>
                      <a class="pb" href="#pb935" id="pb935">[p. 935]</a>
                      <p class="p autofirst">Τὰ πρόσωπα δηλονότι προσυπακουστέον ἔχειν αὐτοὺς
<br class="lb"/>ἐξέρυθρα κατὰ τὰς νόσους, εἶναί τε φύσει τοῦ λευκοχρωτέρου
<br class="lb"/>τρόπου. ἐν γὰρ τοῖς πολλοῖς τῶν μελλόντων ἀπόστασίν
<br class="lb"/>τινα ἕξειν, ἐν νοσήμασι περιεστηκῶς χρονίζουσι, διαμένει
<br class="lb"/>τὸ πρόσωπον ἐρυθριῶν καὶ μάλισθ’ ὅταν ἡ ἀπόσκηψις
<br class="lb"/>ἔσεσθαι μέλλοι πρὸς τὰ ὦτα. τίσι δὲ φαίνεται τῶν οὕτως
<br class="lb"/>ἐχόντων τὸ πρόσωπον ἐξέρυθρον, ἐδήλωσεν εἰπὼν εἶναι τοὺς
<br class="lb"/>τοιούτους ἀνθρώπους τοῦ λευκοτέρου τρόπου. τοῖς γὰρ μελαντέροις
<br class="lb"/>φύσει, κᾂν πλεονάσῃ ποτὲ αἷμα κατὰ τὸ πρόσωπον
<br class="lb"/>οὐ διασημαίνει σαφῶς. ἐν δὲ τοῖς λευκοῖς σώμασι
<br class="lb"/>κᾀπὶ τῶν ἐκτὸς ὅταν βραχύ τι παρεμπέσοι χρόας ἑτερογενοῦς,
<br class="lb"/>εὐθέως εὔδηλον γίνεται. τοῦτο μὲν οὖν αὐτῷ παρέγκειται,
<br class="lb"/>τὸ δὲ λόγου συνεχὲς ἔστι τοιόνδε, τούτοις ἐξέρυθρον
<br class="lb"/>ἔχουσι τὸ <span class="milestone">407</span>πρόσωπον, ὅταν περιεστηκὸς χρονίζῃ
<br class="lb"/>τὸ νόσημα, δι’ ἀποστάσεων ἐλπιζέτω κρίσιν γενέσθαι, πλὴν
<br class="lb"/>εἰ φθάσειεν αἱμοῤῥαγία διὰ ῥινῶν γενομένη, κενῶσαι τὸ
<br class="lb"/>μέλλον κατασκῆψαι <span class="milestone">463</span>εἴς τι τῶν ἄρθρων περιττὸν
<br class="lb"/>αἷμα. ὅσοι δ’ οὕτως ἔχοντες ὡς εἶπον ἢ οὐδὲν ὅλως αἱμοῤῥαγοῦσιν


<a class="pb" href="#pb936" id="pb936">[p. 936]</a>


ἢ σμικρὰ καὶ οὐκ ἄξια τῆς ὑπερβολῆς τοῦ νοσήματος
<br class="lb"/>οὕτως τὰς ἀποστάσεις ἴσχουσι.
</p>
                    </section>
                    <section id="body-1-3-2-21" class="div textpart section level5">
                      <blockquote class="quote lemma">Καὶ ἢν μὲν ῥυέντων ἐγκαταλείπηται, ἕτοιμον.</blockquote>
                      <p class="p autofirst">Ἢν χωρὶς τοῦ μὲν ἐγέγραπτο συνδέσμου, σαφὴς ἡ λέξις
<br class="lb"/>ἦν. εἰρηκὼς γὰρ ὅτι τοῖς ἐξέρυθρον ἔχουσι τὸ πρόσωπον
<br class="lb"/>αἱ ὑποστάσεις γίνονται, μὴ ῥυέντος αἵματος ἐκ ῥινὸς
<br class="lb"/>ἢ σμικροῦ ῥυέντος, εἰκότως ἂν ἐπήνεγκεν, ἐὰν λείπηταί τι
<br class="lb"/>ῥυέντος, ἕτοιμόν ἐστι τὸ νόσημα πρὸς ἀπόστασιν. ἐπεὶ δὲ
<br class="lb"/>ὁ μὲν σύνδεσμος πρόσκειται, προσυπακοῦσαι προσῆκεν, ἢν
<br class="lb"/>μὴ ἐγκαταλείπηται, οὐκ ἔσται ἡ ἀπόστασις, οὐ μόνον δὲ ἐν
<br class="lb"/>τοῖς ὑπομνήμασιν, ἅπερ ἀναγράφουσιν ἑαυτοῖς οἱ ἄνθρωποι,
<br class="lb"/>τοιαύτας ἐστὶ λέξεις εὑρεῖν, ἀλλὰ καὶ ἐν συγγράμμασιν, ὡς τοῦ
<br class="lb"/>μὲν συνδέσμου προειρημένου, μηκέτ’ ἀνταποδοθῆναι μηδὲν


<a class="pb" href="#pb937" id="pb937">[p. 937]</a>


αὐτῷ, καὶ τοῦτ’ ἔγνων μάλιστα τοὺς περὶ τὸν Διοσκορίδην
<br class="lb"/>εἰδότας, ἐπειδὴ καὶ γραμματικώτεροι τῶν ἄλλων εἶναι
<br class="lb"/>προσποιοῦνται, φυλάξαι τὴν παλαιὰν γραφὴν, ἣν οἵ τ’ ἐξηγηταὶ
<br class="lb"/>πάντες ἴσασι καὶ τὰ ἀντίγραφα πάντ’ ἔχουσι, ἢ εἴπερ
<br class="lb"/>ἐδόκει περιττὸς ὁ μὲν σύνδεσμος εἶναι, περιελεῖν αὐτὸν
<br class="lb"/>τολμῆσαν μᾶλλον, οὐ μεταγράφειν εἰς τὸ μή. τὸ γὰρ
<br class="lb"/>καὶ ἢν μὴ ῥυέντων ἐγκαταλείπηται, ἕτοιμον ἑαυτῷ μάχεται,
<br class="lb"/>τοῦ μὲν ἐγκαταλείπηται, τὰ μὴ τελέως, ἀλλ’ ἐκ μέρους κενούμενα
<br class="lb"/>δηλοῦντος, τοῦ δὲ καὶ ἢν μὴ ῥυέντων, τοὐναντίον
<br class="lb"/>ἐμφαίνεται, ὥσπερ καὶ τοῦ δαψιλῶς ῥυῆναι. καθάπερ οὖν
<br class="lb"/>ἐπὶ τούτου, τὸ ἐγκαταλείπηται λέγειν οὐ προσῆκον, οὕτως
<br class="lb"/>οὐδ’ ἐφ’ οὗ μηδ’ ὅλως ἐῤῥύη. καὶ γὰρ εἰ μὴ ἐπὶ τοῦ λυποῦντος
<br class="lb"/>χυμοῦ δεξόμεθα, τὸ ἐγκαταλείπεσθαι λελέχθαι,
<br class="lb"/>καθάπερ ἔνιοι βούλονται, πρὸς τὸ νόσημα μεταδόντες τὸν
<br class="lb"/>λόγον ὡς ἐν ταῖς ἐλλιπέσιν αἱμοῤῥαγίαις, ἐγκαταλείπεται
<br class="lb"/>νοῦν ἕξει. ῥυέντος γὰρ αἵματος, οὐ μὴν αὐτάρκως, ἐλλιπεῖς


<a class="pb" href="#pb938" id="pb938">[p. 938]</a>


αἱ κρίσεις γίνονται τῶν νόσων, ἐφ’ ὧν προσήκει λέγεσθαι
<br class="lb"/>τὸ ἐγκαταλείπεσθαι.
</p>
                    </section>
                    <section id="body-1-3-2-22" class="div textpart section level5">
                      <blockquote class="quote lemma"><span class="milestone">408</span>Δίψα ἐγκαταλειφθεῖσα καὶ στόματος ἐπιξηρασίη
<br class="lb"/>καὶ ἀηδίη καὶ ἀποσιτίη τοῦτον τὸν λόγον.</blockquote>
                      <p class="p autofirst">Ὅταν τοῦ πυρετοῦ παυσαμένου μείνῃ τινὰ τῶν συμπτωμάτων,
<br class="lb"/>ἐγκαταλείπεσθαί τι λέγεται τῆς νόσου λείψανον.
<br class="lb"/>ἐμνημόνευσεν· οὖν ὁ Ἱπποκράτης ὡς ἐν παραδείγματι τῶν
<br class="lb"/>κυριώτατα ὑπολειπομένων, δίψαν καὶ στόματος ξηρότητα καὶ
<br class="lb"/>ἀηδίαν καὶ ἀποσιτίαν, τουτέστιν ἀνορεξίαν, ὥστε ἐξήγησις
<br class="lb"/>αὕτη ἡ ῥῆσίς ἐστι τοῦ προειρημένου κατὰ τὴν ἔμπροσθεν
<br class="lb"/>ῥῆσιν, ἔνθα φησὶ, καὶ ἢν μὲν ῥυέντων ἐγκαταλείπηται. διττῶς
<br class="lb"/>γὰρ ἀκούομεν τοῦ ἐγκαταλείπεσθαι, καθ’ ἕνα μὲν τρόπον
<br class="lb"/>ἐπὶ τοῦ νοσοποιοῦντος χυμοῦ, καθ’ ἕτερον δὲ ἐπὶ τῆς


<a class="pb" href="#pb939" id="pb939">[p. 939]</a>


νοσώδους διαθέσεως. ἐξηγεῖται οὖν τὰ γνωρίσματα τῆς
<br class="lb"/>ἐγκαταλειπομένης διαθέσεως νοσώδους.
</p>
                    </section>
                    <section id="body-1-3-2-23" class="div textpart section level5">
                      <blockquote class="quote lemma">Πυρετοὶ δὲ οὐκ ὀξεῖς οἱ τοιοῦτοι, ὑποστροφώδεες δέ.</blockquote>
                      <p class="p autofirst">Καὶ τοῦθ’ ἕν ἐστι τῶν συντελούντων εἰς τὴν τῶν ἐσομένων
<br class="lb"/>ἀποσκημμάτων πρόγνωσιν. οἱ γὰρ ὀξεῖς πυρετοὶ καὶ
<br class="lb"/>ταχέως κρίνονται καὶ δι’ ἐκκρίσεων ἔχουσι τελέαν τὴν λύσιν.
<br class="lb"/>οἱ δ’ οὐκ ὀξεῖς καλούμενοι ὑποστροφώδεες καὶ χρονίζουσι
<br class="lb"/>καὶ λύσεις ἐλλιπεῖν ποιησάμενοι, μετὰ ταῦτα πάλιν
<br class="lb"/>ὑποστρέφουσι καὶ δευτέραν ἔκκρισιν ἐξ ἀποσκήμματος ἔχουσι
<br class="lb"/>τελέαν τὴν λύσιν.
</p>
                    </section>
                    <section id="body-1-3-2-24" class="div textpart section level5">
                      <blockquote class="quote lemma">Τὰ ἐγκαταλειπόμενα μετὰ κρίσιν ὑποστροφώδεα.</blockquote>
                      <a class="pb" href="#pb940" id="pb940">[p. 940]</a>
                      <p class="p autofirst">Ἡ αὐτὴ ῥῆσις ἥδε κᾀν τῷ δευτέρῳ τῶν ἐπιδημιῶν γέγραπται
<br class="lb"/>καὶ μετὰ ταύτην ἄλλαι μέχρι τῆς, ὅσοι τριταιοφυεῖς,
<br class="lb"/>ἃς ὑπερβησόμεθα διὰ τὸ προεξηγήσασθαι.
</p>
                    </section>
                    <section id="body-1-3-2-25" class="div textpart section level5">
                      <blockquote class="quote lemma"><span class="milestone">409</span>Τὸ γοῦν πρῶτον σπληνῶν ἐπάρσιες ἢν μὴ ἐς ἄρθρα
<br class="lb"/>τελευτήσῃ ἢ αἱμοῤῥαγίη γένηται ἢ δεξιοῦ ὑποχονδρίου
<br class="lb"/>ἔντασις, ἢν μὴ ἐξοδεύῃ οὖρα. αὐτὴ γὰρ ἡ ἐγκατάληψις
<br class="lb"/>ἀμφοτέρων αἱ ὑποστροφαὶ τουτέων εἰκότως. ἀπόστασιν
<br class="lb"/>οὖν ποιέεσθαι αὐτῶν μὴ γινομένας. τὰς δὲ ἐκκλίνειν
<br class="lb"/>γινομένας, τὰς δὲ ἀποδέχεσθαι ἢν ἴωσιν, οἷαι
<br class="lb"/>δεῖ καὶ ᾗ δεῖ. ὁκόσαι δὲ μὴ σφόδρα ξυνδρᾷν, τὰς δὲ
<br class="lb"/>ἀποτρέπειν, ἢν πάντῃ ἀξύμφοροι ὦσι. μάλιστα δὲ ταύτας
<br class="lb"/>μελλούσας· εἰ δὲ μὴ, ἀρχομένας ἄρτι.
</blockquote>
                    </section>
                    <a class="pb" href="#pb941" id="pb941">[p. 941]</a>
                    <section id="body-1-3-2-26" class="div textpart section level5">
                      <blockquote class="quote lemma">Ὅσοι τριταιοφυεῖς, τούτοισιν ἡ νὺξ δύσφορος ἡ πρὸ τοῦ
<br class="lb"/>παροξυσμοῦ.</blockquote>
                      <p class="p autofirst">Τίνας ποτὲ λέγει τριταιοφυεῖς, ἐξήγηται, διότι καὶ
<br class="lb"/>περὶ τῶν ἡμιτριταίων τε καὶ τῶν παρεκτεταμένων τριταίων.
<br class="lb"/>ἓν γὰρ μόνον ὡμολόγηται τοῖς νεωτέροις ἰατροῖς ἐν τῇ τῶν
<br class="lb"/>εἰρημένων ὀνομάτων ἐξηγήσει, τὸ κατὰ τῶν ἀκριβῶν τριταίων
<br class="lb"/>ὡς ἐντὸς τῶν δώδεκα ὡρῶν αὐτὸν περιγράφεσθαι,
<br class="lb"/>τὰς δὲ ὑπολοίπους ὥρας ἀπυρέτους εἶναι. τῆς γὰρ τῶν
<br class="lb"/>μεθοδικῶν ἀλλοκότου χρήσεως τοῦ τῶν ἡμιτριταίων ὀνόματος
<br class="lb"/>οὐδὲ μεμνῆσθαι καλόν. εἴπερ δὲ ὁ ἀκριβὴς τριταῖος
<br class="lb"/>ἐλάττονα τῶν δώδεκα ὡρῶν ἔχει τὸν παροξυσμὸν, ὁ πέντε
<br class="lb"/>καὶ δέκα ὥρας παροξυνόμενος ἅπαντα τὸν ὑπόλοιπον ἔχων
<br class="lb"/>χρόνον ἀπύρετον, ὀνομασθήσεται τριταῖος ἁπλῶς ἄνευ προσθήκης.
<br class="lb"/>εἰ δὲ βούλοιτό τις ἀκριβολογεῖσθαι, τριταῖος οὐκ
<br class="lb"/>ἀκριβής. καὶ εἴπερ αὐτὸς ὁ Ἱπποκράτης εἶπεν, πυρετοὶ
<br class="lb"/>ὁκόσοι μὴ διαλείποντες διὰ τρίτης ἰσχυρότεροι γίνονται,


<a class="pb" href="#pb942" id="pb942">[p. 942]</a>


πάντες κακοί. ὅτῳ δ’ ἂν τρόπῳ διαλείπωσι, σημαίνει ὅτι
<br class="lb"/>ἀκίνδυνον. ἅπαντες οἱ διὰ τρίτης μὲν παροξυνόμενοι, παυόμενοι
<br class="lb"/>δὲ εἰς ἀπυρεξίαν, ἀκίνδυνοι γενήσονται. ἀλλ’ εἴπερ
<br class="lb"/>ἀκινδύνους τούτους εἶναι φήσομεν ἑπόμενοι τῇ γνώμῃ τοῦ
<br class="lb"/>Ἱπποκράτους, οὐκ ἀκίνδυνον δὲ τὸ ἡμιτριταῖον αὐτὸς οἶδεν,
<br class="lb"/>οὐκ ἔσται τῶν διαλειπόντων ὁ πυρετὸς οὗτος. ἀλλ’ οἱ
<br class="lb"/>μὲν οὐκ ἔλαττον τῶν εἰκοσιτεσσάρων ὡρῶν ἔχοντες τὸ τοῦ
<br class="lb"/>διαλείμματος, ἅπαντες ἁπλῶς τριταῖοι λεχθήσονται. οἷς δὲ
<br class="lb"/>τὸ μὲν διάλειμμα τοῦ χρόνου τούτου βραχύτερον, οἱ δὲ
<br class="lb"/>παροξυσμοὶ μακρότεροι, οὗτοι παρεκτεταμένοι τριταῖοι.
<br class="lb"/>προσήκουσι δὲ τοὐπίπαν εἰς τὰ τρία διαστήματα, τεττάρων
<br class="lb"/>τῶν πάντων <span class="milestone">410</span>ὄντων κατὰ τὴν διὰ τρίτης ἡμέρας περίοδον.
<br class="lb"/>δύο μὲν γὰρ ἡμέραι, δύο δὲ νύκτες ἐν τῷ μεταξὺ
<br class="lb"/>τῶν δύο παροξυσμῶν γίνονται πᾶσι τοῖς διὰ τρίτης παροξυνομένοις.
<br class="lb"/>σπανίως δ’ εὕροις τὸν ὑπὲρ τὰ τρία διαστήματα
<br class="lb"/>παροξυνόμενον εἰς ἀπυρεξίαν ἀφικνούμενον, ὃν οἱ περὶ
<br class="lb"/>τὸν Ἀγαθῖνον εἰώθασι μέγαν ἡμιτριταῖον ὀνομάζειν. ὥσπερ


<a class="pb" href="#pb943" id="pb943">[p. 943]</a>


γε μέσον μὲν, ᾧ χρόνος ἶσος γίνεται παροξυσμοῦ τε καὶ
<br class="lb"/>διαλείμματος, ᾧ μείων ὁ τοῦ παροξυσμοῦ χρόνος. ᾧ δ’
<br class="lb"/>ἐντὸς τῶν εἰκοσιτεσσάρων ὡρῶν ὁ χρόνος περιγράφεται τοῦ
<br class="lb"/>παροξυσμοῦ, μικρὸν ἡμιτριταῖον ὀνομάζουσι τοῦτον, ὥστε
<br class="lb"/>οὔτε τριταῖον οὔτε παρεκτεταμένον ὀνομάζει ποτὲ τριταῖον.
<br class="lb"/>εἰ γὰρ ὁ μὲν ἀκριβὴς τριταῖος οὐχ ὑπερβάλλει τὰς δώδεκα
<br class="lb"/>ὥρας. ὁ δ’ ὑπὲρ ταύτας εὐθύς ἐστι μικρὸς τριταῖος, οὐδεὶς
<br class="lb"/>ἔσται τριταῖος ἁπλῶς, ἔτι δὲ μᾶλλον οὐδ’ ἐκτεταμένος
<br class="lb"/>τριταῖος· οὐχ ὑπαρχόντων δὲ τούτων, οὐδ’ ἀκριβῆ τριταῖον
<br class="lb"/>ὀνομάζειν ἀναγκαῖον ἔσται. μηδενὸς γὰρ ἀκριβοῦς
<br class="lb"/>ὄντος, ἡ προσθήκη ματαία. πῶς οὖν ὁ Ἱπποκράτης ἀκριβῆ
<br class="lb"/>τριταῖον εἴωθε καλεῖν, ἐνὸν ἁπλῶς ὀνομάζειν τριταῖον,
<br class="lb"/>εἴπερ οὗτος μόνος ἐστὶ τριταῖος ὁ τῶν δώδεκα ὡρῶν ὀλιγοχρονιώτερον
<br class="lb"/>ἔχων τὸν παροξυσμόν. εὔδηλον οὖν ὅτι τοῦτον
<br class="lb"/>μὲν ἀκριβῆ καλεῖ καὶ μᾶλλόν ἐστι τὸν καὶ τὰ ἄλλα ἔχοντα
<br class="lb"/>γνωρίσματα τὰ γεγραμμένα πρὸς ἡμῶν ἐν τοῖς περὶ κρίσεων
<br class="lb"/>
<span class="milestone">464</span>ὑπομνήμασιν. ἁπλῶς δὲ τριταῖον τὸν ὑπὲρ τὰς


<a class="pb" href="#pb944" id="pb944">[p. 944]</a>


δώδεκα ὥρας ἐκτεταμένον ἔχοντα τὸν παροξυσμόν. ἐὰν δὲ
<br class="lb"/>τὰς εἴκοσι τέσσαρας ὑπερβάλλῃ, τριταῖον μακρὸν ἢ ἐκτεταμένον
<br class="lb"/>ὀνομάσομεν τοῦτον. ὅστις δ’ ἂν ὑπὲρ τὰ τρία διαστήματα
<br class="lb"/>τὸν παροξυσμὸν ἐκτείνῃ, τοῦτον ὀλιγάκις ἂν εὕροις
<br class="lb"/>εἰς τὴν καλουμένην εἰλικρίνειαν ἀφικνούμενον. οὐ μὴν οὐδ’
<br class="lb"/>ἡμιτριταῖον ἤδη καλέσομεν αὐτὸν, ἐὰν μήτε τὰς ἐπαναλήψεις
<br class="lb"/>ποιῆται φρικώδεις, μήτε ἐν τῇ ἑτέρᾳ τῶν ἡμερῶν
<br class="lb"/>ἕτερον ἔχῃ παροξυσμὸν ἐπαναλήψεως χωρίς. τοῦτον μὲν
<br class="lb"/>οὖν ἡμιτριταῖον ὀνομάσομεν. ἐὰν δέ τις διὰ τρίτης παροξύνηται
<br class="lb"/>πυρετὸς, οὐδὲ βραχὺ διάλειμμα ποιούμενος ὡς δοκεῖν
<br class="lb"/>ἐν αὐτῷ πλησίον εἶναι τὸν κάμνοντα τῆς εἰλικρινοῦς
<br class="lb"/>ἀπυρεξίας, τοῦτον ὀξὺν ὀνομάσομεν πυρετὸν, αὐτὸ τοῦθ’
<br class="lb"/>ὅπερ ὑπάρχει περὶ αὐτοῦ λέγοντες, ὡς διὰ τρίτης παροξύνει.
<br class="lb"/>μόνος οὖν ἔτι τῶν διὰ τρίτης παροξυνομένων ὀνομασθήσεται
<br class="lb"/>τριταιοφυὴς, ὁ πλησίον ἀπυρεξίας ἀφικνούμενος.
<br class="lb"/>εἰ δέ τις καὶ τοὺς ἄλλους ἅπαντας ὀξεῖς πυρετοὺς, ὅσοι
<br class="lb"/>διὰ τρίτης παροξύνουσι, τριταιοφυεῖς ὀνομάζειν θέλει, δόξει


<a class="pb" href="#pb945" id="pb945">[p. 945]</a>


τάχα καὶ αὐτὸς οὐκ ἀλόγως ἐπὶ ταύτην ἀφῖχθαι τὴν δόξαν.
<br class="lb"/>οὐ μὴν τῶν γε εἰς ἀπυρεξίαν ληγόντων τινὰ πυρετῶν ὑφ’
<br class="lb"/>Ἱπποκράτους ἡμιτριταῖον ὀνομάζεσθαι συγχωρήσομεν. ἀκίνδυνοι
<br class="lb"/>μὲν γὰρ οὗτοι, κινδυνώδης δὲ ἡμιτριταῖος. ἐν τῷ
<br class="lb"/>μεταξὺ δ’ αὐτῶν εἰσὶν αὐτοὶ παραφυεῖς, οὕς φησι δύσφορον
<br class="lb"/>ἔχειν τὴν πρὸ τοῦ παροξυσμοῦ νύκτα. πάντως μὲν γὰρ
<br class="lb"/>ἐκείνοις ὑπάρχει τοῦτο, τοῖς δ’ ἐκτεταμένοις τριταίοις οὐ
<br class="lb"/>πᾶσιν. ὅπως δὲ μὴ πράγματ’ ἔχοιμι, πολλάκις ὑπὲρ τοῦ
<br class="lb"/>κατὰ τὸν ἡμιτριταῖον σημαινομένου καὶ γράφων καὶ τοῖς
<br class="lb"/>πυνθανομένοις ἀποκρινόμενος, ἓν ἰδίᾳ περὶ τούτου ἔγραψα
<br class="lb"/>βιβλίον· ἐν μέντοι τοῖς ἀφορισμοῖς χωρὶς τῶν τριταιοφυῶν
<br class="lb"/>μνημονεῦσαί φησιν ἁπλῶς ὁ Ἱπποκράτης. ὅσοις δὲ κρίσις
<br class="lb"/>γίνεται, τουτέοισιν <span class="milestone">411</span>ἡ νὺξ δύσφορος ἡ πρὸ τοῦ
<br class="lb"/>παροξυσμοῦ. ἡ δὲ ἐπιοῦσα εὐφορωτέρη ὡς ἐπὶ τὸ πολύ.
<br class="lb"/>κρίσιν δ’ οἱ μὲν ἤκουσαν, ὑφ’ ἧς ὀξύῤῥοπος γίνεται μεταβολή
<br class="lb"/>τις ἀξιόλογος, οἱ δ’ ἁπλῶς τὸν παροξυσμόν. εἰώθει
<br class="lb"/>δὲ ὄντως ἡ νὺξ δύσφορος ἡ πρὸ τοῦ παροξυσμοῦ γίνεσθαι
<br class="lb"/>σχεδὸν ἅπασι τοῖς διὰ τρίτης παροξυνομένης πυρετοῖς,


<a class="pb" href="#pb946" id="pb946">[p. 946]</a>


ἄνευ τῶν ἀκριβῶν τριταίων. εἰ δέ ποτε κᾀπὶ τούτων γένηται,
<br class="lb"/>κρίσιν ἕπεσθαι σημαίνει κατὰ τὴν ἐπιοῦσαν ἡμέραν
<br class="lb"/>καὶ μάλιστ’ εἰ καὶ τὰ ἄλλα σημεῖα τοῦ γενήσεσθαι τὴν κρίσιν
<br class="lb"/>ὁμολογεῖ.
</p>
                    </section>
                    <section id="body-1-3-2-27" class="div textpart section level5">
                      <blockquote class="quote lemma">Βῆχες ξηραὶ, βραχέα ἐρεθίζουσαι, ἐν πυρετοῖσι καυσώδεσι,
<br class="lb"/>κἂν οὐ κατὰ λόγον διψώδεες, οὐδὲ γλῶσσαι καταπεφρυγμέναι,
<br class="lb"/>οὐ τῷ θηριώδει, ἀλλὰ τῷ πνεύματι. δῆλον δέ ὅταν
<br class="lb"/>γὰρ διαλέγωνται ἢ χάσκωσι, τότε βήσσουσιν. ὅταν δὲ
<br class="lb"/>μὴ, οὔ. τοῦτο δ’ ἐν τοῖσι κοπιώδεσι πυρετοῖσι μάλιστα
<br class="lb"/>γίνεται.</blockquote>
                      <p class="p autofirst">Καὶ κατὰ τοὺς ἀφορισμοὺς ἔγραψεν περὶ τῶν αὐτῶν
<br class="lb"/>ὧδέ πως. ὁκόσοισιν ἐπὶ πολὺ βῆχες ξηραὶ, βραχὺ ἐρεθίζουσιν
<br class="lb"/>ἐν πυρετοῖσι καυσώδεσιν, οὐ πάνυ τι διψώδεές εἰσι.
<br class="lb"/>τὸ τοίνυν οὐ πάνυ τι διψώδεες ἶσον δύναται τῷ οὐ κατὰ


<a class="pb" href="#pb947" id="pb947">[p. 947]</a>


λόγον διψώδεες. ἐν γὰρ τοῖς καυσώδεσι πυρετοῖς ἄνευ ξηρᾶς
<br class="lb"/>βηχὸς ἰσχυρῶς γίνονται διψώδεις. ἐὰν δὲ προσγένηται
<br class="lb"/>ξηρὰ βὴξ, ἄδιψοι μὲν οὐ δύνανται γενέσθαι. θραύεται
<br class="lb"/>δ’ αὐτῶν τὸ σφοδρὸν τοῦ δίψους, ὡς διψῇν μὲν ἔτι, μὴ
<br class="lb"/>μέντοι κατὰ τὴν ἀναλογίαν τοῦ πυρετοῦ. τὸ δ’ ἐρεθιζούσας
<br class="lb"/>βραχέα γίνεσθαι τὰς βῆχας οὐκ ἀργῶς πρόσκειται.
<br class="lb"/>σφοδραὶ γὰρ γινόμεναι διαθερμαίνουσι τὰ κατὰ θώρακα
<br class="lb"/>καὶ πνεύμονα μόρια. κᾀκ τούτου τόν τε πυρετὸν ἐπαύξουσι
<br class="lb"/>καὶ τὴν βῆχα. μικραὶ δ’ εἴπερ εἶεν αἱ βῆχες ἐκ διαλειμμάτων
<br class="lb"/>τε μακροτέρων γινόμεναι, μέχρι τοσούτου κινοῦσι
<br class="lb"/>τὰ μόρια, μέχρι τοῦ παραγενέσθαι τινὰ εἰς αὐτὰ ὑγρότητα.
<br class="lb"/>καὶ οὕτω συμβήσεται μήτε σπαράττειν αὐτὰς ἰσχυρῶς
<br class="lb"/>μήτε ἐξάπτειν τὸν πυρετὸν, ὑγρότητά τε παρέχειν τοῖς μορίοις
<br class="lb"/>πρὸς τὰ κινούμενα, κατὰ τὰς βῆχας ἀφικνουμένην
<br class="lb"/>μετρίας, δι’ ἣν οἱ κάμνοντες ἀδιψότεροι γενήσονται. γινομένων
<br class="lb"/>δὲ βηχῶν καὶ διά τινα κακοήθειαν τοῦ νοσήματος,
<br class="lb"/>ἣν ἐφεξῆς ὁποία τίς ἐστιν ἐρῶ, ταύτης ἀφορίζων τὰς ἐν
<br class="lb"/>τῷ νῦν λόγῳ βῆχας, οὐ τῷ θηριώδει φησὶν αὐτὰς, ἀλλὰ


<a class="pb" href="#pb948" id="pb948">[p. 948]</a>


τῷ πνίγεσθαι. τινὲς δ’ οὐχ ἁπλῶς τὸ κακόηθες ἅπαν
<br class="lb"/>ἡγοῦνται λέγειν αὐτὸν θηριῶδες, ἀλλ’ ἔνιοι μὲν τὴν φθίσιν,
<br class="lb"/>ἐπειδὴ γρυπουμένων τῶν ὀνύχων, θηρίοις κατά γε τοῦτο
<br class="lb"/>ἐοικότες φαίνονται. τινὲς δὲ θηρίωμα καλεῖσθαί φασιν
<br class="lb"/>ἰδίως τὸ ἐν τῷ πνεύμονι ἕλκος. ἔνιοι δ’ ὅταν ἐπὶ τὸ στόμα
<br class="lb"/>τῆς γαστρὸς ἀνέλθωσιν ἕλμινθες, ἐρεθίζειν αὐτάς φασι
<br class="lb"/>βῆχας, μήτε λόγῳ τοῦτο ἀποδεῖξαι δυνάμενοι, μήτε τῇ
<br class="lb"/>πείρᾳ. τὸ κακόηθες οὖν ἄμεινον ἀκούειν θηριῶδες, ἐάν τε
<br class="lb"/>ἀπὸ κεφαλῆς καταφερομένου ῥεύματος βήττωσιν, ἐάν τε ἐφ’
<br class="lb"/>ἕλκει τῶν κατά τι τῶν ἀναπνευστικῶν, ἢ τοῖς κατὰ ταῦτα
<br class="lb"/>γινομένοις ἀποστήμασιν, ἐάν τε ἐπὶ τοῖς καλουμένοις ἐμπυήμασιν.
<br class="lb"/>ἕτεραι δὲ τούτων εἰσὶν αἱ κακόηθες οὐκ ἔχου<span class="milestone">412</span>σαι 
<br class="lb"/>διὰ δυσκρασίαν τῶν ἀναπνευστικῶν ὀργάνων
<br class="lb"/>ἢ τραχύτητα τῆς φάρυγγος ἣ τῆς τραχείας ἀρτηρίας ἀποτελούμενα,
<br class="lb"/>ποτὲ μὲν ἐξ ἐδεσμάτων ἢ πομάτων τραχυνόντων,
<br class="lb"/>ἐνίοτε δὲ κᾀκ τοῦ περιέχοντος ἀέρος. ἐν γοῦν ἀφορισμοῖς
<br class="lb"/>αὐτὸς ἔγραψεν· Ἢν δὲ βόρειον ᾖ, βῆχες, φάρυγγες,
<br class="lb"/>κοιλίαι σκληραὶ, δυσουρίαι φρικώδεες, ὀδύναι πλευρέων,


<a class="pb" href="#pb949" id="pb949">[p. 949]</a>


στηθέων. ὁ γὰρ εἰσπνεόμενος ἀὴρ, ὅταν ἱκανῶς ᾖ ψυχρὸς,
<br class="lb"/>ἐνίοτε μὲν τὰ κατὰ τὴν φάρυγγά τε καὶ τὴν τραχεῖαν ἀρτηρίαν
<br class="lb"/>μόρια τραχύνει τε καὶ καταψύχει, ποτὲ δὲ καὶ τῷ
<br class="lb"/>πνεύμονι παντὶ καὶ τῷ θώρακι δυσκρασίαν ἐργάζεται· πολλάκις
<br class="lb"/>δ’ ἀμφότερα τὰ εἰρημένα συμπίπτει καὶ βήσσουσι
<br class="lb"/>μετρίως ἐπ’ αὐτοῖς βῆχας ξηράς. σημεῖον δὲ τῶν οὕτως
<br class="lb"/>ἐχόντων ἐστὶ τὸ ἐρεθίζεσθαι κατὰ τὰς εἰσπνοὰς, ὅταν
<br class="lb"/>ἀθρόως ἐμπίπτῃ διαλεγομένοις τε καὶ χάσκουσι καὶ διὰ
<br class="lb"/>τοῦ στόματος εἰσπνέουσιν. ὅταν δὲ διά τε τῆς ῥινὸς εἰσπνέωσι
<br class="lb"/>καὶ θερμὸν τὸν ἔξωθεν ἀέρα κατὰ τὸν οἶκον αὐτῶν
<br class="lb"/>ἐργάσηταί τις ἢ παντάπασιν ἐλάχιστα βήσσουσιν ἢ
<br class="lb"/>οὐδ’ ὅλως, διὸ καὶ πρὸ τῶν ῥινῶν ὀθόνιον ἔνιοι προστιθέντες
<br class="lb"/>οὕτως εἰσπνέουσι, πεπειραμένοι παροξύνεσθαι τὰς
<br class="lb"/>βῆχας, ὅταν ἀθρόως ᾖ ψυχρὸς ὁ ἔξωθεν ἀὴρ ὁμιλῶν τοῖς
<br class="lb"/>προκατεψυγμένοις τε καὶ τετραχυσμένοις μορίοις. μάλιστα
<br class="lb"/>δέ φησιν ἐν τοῖς κοπιώδεσι πυρετοῖς τοῦτο γίνεσθαι. τίνας
<br class="lb"/>δὲ κοπιώδεις ὀνομάζει πυρετοὺς, ἄδηλον. ἆρά γε τοὺς διὰ
<br class="lb"/>τὰς σφοδρὰς κινήσεις γινομένους, ἢ κᾂν αὐτόματοι συστῶσι


<a class="pb" href="#pb950" id="pb950">[p. 950]</a>


τὴν κοπιώδη φέροντας αἴσθησιν. τὰ μὲν δὴ τοιαῦτα σχεδὸν
<br class="lb"/>οὐδὲ παραφυλάττει τὶς ἰατρὸς, οὔτε τῶν νῦν ὄντων
<br class="lb"/>οὔτε τῶν ἔμπροσθεν γεγονότων, καίτοι παράδειγμα τὴν Ἱπποκράτους
<br class="lb"/>ἔχοντες ἀκρίβειαν, ἣν ἐχρῆν μιμεῖσθαι, τοὺς ἀληθείας
<br class="lb"/>ἀντιποιουμένους αὐτῆς δι’ ἑαυτὴν, οὐ διὰ δόξαν ἢ
<br class="lb"/>χρηματισμόν. ἐγὼ δ’ οὖν ἐνόησα ἄμεινον εἶναι τῇ πείρᾳ
<br class="lb"/>βασανίσαι τὸ λεγόμενον. τοῖς μὲν <span class="milestone">465</span>ἀπὸ τῶν ἔξωθεν
<br class="lb"/>πόνων κοπιώδεσι πυρετοῖς εἶδον ἐπιγινόμενα τοιαῦτα βηχία,
<br class="lb"/>τοῖς δ’ ἄλλοις οὐ πάντως τι, καὶ αὐτοῖς δὲ τοῖς διὰ
<br class="lb"/>τοὺς ἔξωθεν πόνους οὐχ ἁπλῶς, ἀλλὰ τοῖς γε ἐν κρύει κάμνουσι
<br class="lb"/>καὶ τοῖς ἐν θάλπει σφοδρῷ καὶ μάλιστα δι’ ὁδοῦ
<br class="lb"/>κόνιν ἐχούσης, ὥστε καὶ κατὰ συμβεβηκός τι μᾶλλον, οὐ
<br class="lb"/>διὰ τὴν κοπιώδη διάθεσιν ἐφαίνοντό μοι βήττειν. τῷ γὰρ
<br class="lb"/>τραχυνθῆναι τὰ περὶ τὴν φάρυγγα χωρία, διὰ κρύος ὡς
<br class="lb"/>ἔφην, ἢ κόνιν ἢ τὴν ἐκ τοῦ περιέχοντος αὐτοῖς ἐγγενομένην
<br class="lb"/>ἄμετρον ξηρότητα καὶ πρὸς τούτοις ἔτι διὰ τὴν δυσκρασίαν
<br class="lb"/>τῶν αὐτῶν ὀργάνων οὗτοι βήττουσιν. ἐμάθετε γὰρ ὅτι καὶ
<br class="lb"/>διὰ δυσκρασίαν γίνονται βῆχες.
</p>
                    </section>
                    <a class="pb" href="#pb951" id="pb951">[p. 951]</a>
                    <section id="body-1-3-2-28" class="div textpart section level5">
                      <blockquote class="quote lemma">Μηδὲν ὑπερορᾷν, μηδὲν εἰκῇ.</blockquote>
                      <p class="p autofirst">Τοῦτο μὲν καὶ αὐτὸ καθ’ ἑαυτὸ λεγόμενόν τε καὶ γραφόμενον
<br class="lb"/>οὐδὲν δεῖται πρὸς πίστιν ἢ νόησιν ἑτέρων, ἤτοι
<br class="lb"/>προειρημένων ἢ ἐπιφερομένων. ἐνταυθοῖ μέντοι καὶ πάντως
<br class="lb"/>προσηκόντως ἐπὶ τῷ προκειμένῳ τέτακται. τὰ γὰρ
<br class="lb"/>τοιαῦτα θεωρήματα σμικρὰ καὶ λεπτὰ καὶ οὐδενὸς ἄξια
<br class="lb"/>φαίνεται τοῖς πολλοῖς καὶ διὰ τοῦτο ὑπερορῶσιν αὐτῶν,
<br class="lb"/>ὥστε μὴ τῷ λόγῳ σκέπεσθαι, μήτε τῇ πείρᾳ περὶ φύσεως
<br class="lb"/>τοιούτων πραγμάτων. ὥσπερ δὲ τοῦ μηδὲν <span class="milestone">413</span>δεῖν
<br class="lb"/>ὑπερορᾷν παράδειγμά ἐστιν ὁ προειρημένος λόγος, οὕτω
<br class="lb"/>καὶ τοῦ μηδὲν προπετῶς, μηδὲ ἀπερισκέπτως συγκατατίθεσθαι,
<br class="lb"/>καθάπερ αὐτὸς ἐγὼ κατ’ αὐτὴν τὴν πρὸ ταύτης ῥῆσιν
<br class="lb"/>ἔπραξα κἀν ταῖς ἄλλαις ἁπάσαις. οὐ γὰρ Ἱπποκράτους
<br class="lb"/>μόνον, ἀλλὰ κᾀν τοῖς ἄλλοις παλαιοῖς, οὐχ ἁπλῶς οἷς
<br class="lb"/>ἂν εἴποι τίς αὐτῶν πιστεύω. βασανίζω δὲ καὶ αὐτὸς τῇ
<br class="lb"/>τε πείρᾳ καὶ τῷ λόγῳ, πότερον ἀληθές ἐστιν ἢ ψεῦδος ὃ


<a class="pb" href="#pb952" id="pb952">[p. 952]</a>


γεγράφασιν. ὅσοι δ’ ἂν πρὸς ἑνὸς ἑαυτοὺς ἤτοι δούλους
<br class="lb"/>ἢ ἐξελευθέρους ἀπεφῄναντο, εὐθέως ἅμα τὸ γεγραμμένον
<br class="lb"/>εὑρεῖν τε παρ’ αὐτῷ, πιστεύουσιν ἀπερισκέπτως τε καὶ
<br class="lb"/>εἰκῇ. καθάπερ καὶ ἐπὶ τοῦ μάλιστα καὶ τοῖς κοπιώδεσι
<br class="lb"/>ξηρὰς γίνεσθαι βῆχας οὔτε ὁποίοις κοπιώδεσιν εἶπεν ἐζήτησαν.
<br class="lb"/>ἆρά γε τοῖς ἀπὸ καμάτων τε καὶ τῆς ἔξωθεν ταλαιπωρίας
<br class="lb"/>ἢ καὶ τοῖς χωρὶς τούτων ἴσχουσι τὴν αὐτὴν
<br class="lb"/>διάθεσιν, οὔτε πότερον ἁπλῶς ἢ καὶ κατὰ συμβεβηκὸς ὁ
<br class="lb"/>κόπος αὐτοῖς ἐγένετο. ὅπερ δὲ ἐπὶ τούτων, τοῦτο κᾀπὶ
<br class="lb"/>μυρίων ἄλλων ἴστε συμβαῖνον, αὐτοῖς τε τοῖς τὰ συγγράμματα
<br class="lb"/>γράψασι καὶ τοῖς ἐξηγησαμένοις αὐτὰ καὶ πολὺ μᾶλλον
<br class="lb"/>ἔτι τούτου τοῖς ὁσημέραι περιτρέχουσιν ἐν ταῖς πόλεσιν
<br class="lb"/>ἰατροῖς, ἀλόγῳ τριβῇ μόνῃ χρωμένοις. καὶ γὰρ ὑπερορῶσι
<br class="lb"/>πολλῶν ὡς μικρῶν, οὐκ εἰδότες ὅτι πολλῶν ἐνίοτε
<br class="lb"/>σμικρῶν συνερχομένων ἓν ἐξ αὐτῶν κεφάλαιον ἀξιόλογον
<br class="lb"/>ἀθροίζεται, προπετῶς τε συγκατατίθενται τοῖς γεγραμμένοις
<br class="lb"/>ὑπό τινος ἀνδρὸς, οὗπερ ἂν αὐτὸς ἑαυτὸν ἕκαστος
<br class="lb"/>ἀποφῄνῃ δοῦλον. εἰ δὲ μὴ τοῦτό τις ποιήσειεν, ἀλλὰ κατ’


<a class="pb" href="#pb953" id="pb953">[p. 953]</a>


ἕτερόν γε τρόπον ἐνίοτε τῷ φανέντι πιθανῷ κατὰ τὴν πρώτην
<br class="lb"/>ἐπιβολὴν τῆς φαντασίας συγκατατιθέμενος, ἄνευ τοῦ
<br class="lb"/>χρόνῳ πολλῷ σκέψασθαι, καθ’ ἑαυτόν τε καὶ μετ’ ἄλλων
<br class="lb"/>ἀπεφῄνατο προπετῶς ὑπὲρ τοῦ σπανίως ὀφθέντος, ὡς πολλάκις
<br class="lb"/>ἢ διηνεκῶς φαινομένου· καὶ τάς γε ἐν ταῖς αἱρέσεσι
<br class="lb"/>διαφωνίας ἐντεῦθεν εἰκὸς μάλιστα γεγονέναι, δοξοσόφων τε
<br class="lb"/>καὶ φιλαύτων ἀνθρώπων τὰ πιθανὰ, χωρὶς τοῦ μετὰ πολλῶν
<br class="lb"/>πολλάκις ἀνασκέψασθαι, πιστευσάντων ὑπάρχειν ἀληθῆ.
<br class="lb"/>καθάπερ δὲ νῦν ἐπὶ σημειωτικοῦ θεωρήματος ὡς ἐπὶ παραδείγματος
<br class="lb"/>ἐποιήσαμεν τὸν λόγον, οὕτω κᾀπὶ τῶν θεραπευτικῶν,
<br class="lb"/>οὐχ ὑπερορᾷν τινὸς χρὴ τῶν δοκούντων εἶναι
<br class="lb"/>μικρῶν, οὔτ’ εἰκῇ καὶ ἀβασανίστως πιστεύειν ταῖς εἰρημέναις
<br class="lb"/>αὐτῶν δυνάμεσιν, ὡς ἐν τῇ θεραπευτικῇ πραγματείᾳ
<br class="lb"/>μεμαθήκαμεν.
</p>
                    </section>
                    <section id="body-1-3-2-29" class="div textpart section level5">
                      <blockquote class="quote lemma">Ἐκ προσαγωγῆς τἀναντία προσάγειν καὶ διαναπαύειν.</blockquote>
                      <a class="pb" href="#pb954" id="pb954">[p. 954]</a>
                      <p class="p autofirst">Θεραπευτικὴν συμβουλὴν καλεῖν ἔξεστί σοι καὶ ὑγιεινὴν
<br class="lb"/>αὐτὴν ἐπιδεικνύναι, τό τε μηδὲν ὑπερορᾷν καὶ τὸ μηδὲν
<br class="lb"/>εἰκῇ, καθάπερ ἐπὶ παραδείγματός τινος τούτου τοῦ λόγου.
<br class="lb"/>τῶν γοῦν ἐθῶν, ὡς μικροῦ παραδείγματος ὑπερορῶσιν ἔνιοι
<br class="lb"/>τῶν ἰατρῶν, μηδεμίαν ἀπ’ αὐτῶν ἔνδειξιν εἰς διαφορὰν θεραπείας
<br class="lb"/>ἡγούμενοι γίνεσθαι, τινὲς δ’ οὐχ ὑπερορῶσι μὲν,
<br class="lb"/>ἀπὸ δὲ μοχθηρῶν ἐθῶν ἐνίους ἐπὶ τὰ ἐναντία μετάγειν ἐπιχειροῦντες
<br class="lb"/>ἀθρόως, οὐ σμικρὰ σφάλλονται. χρὴ δὲ οὔτε
<br class="lb"/>ὑπερορᾷν αὐτῶν οὔτ’ ἀθρόως μετάγειν, ἀλλὰ καὶ κατὰ βραχὺ
<br class="lb"/>καὶ μετὰ τοῦ διαναπαύειν <span class="milestone">414</span>αὐτούς. διττῶς δὲ ἐστι
<br class="lb"/>τοῦ διαναπαύειν ῥήματος ἀκοῦσαι. καθ’ ἕνα μὲν τρόπον,
<br class="lb"/>ἵνα μὴ μόνον τοὐναντίον ἔθος κατὰ βραχὺ μετάγωμέν τινας,
<br class="lb"/>ἀλλὰ καὶ μεταξὺ διαναπαύωμεν ὅλην τὴν μεταβολὴν,
<br class="lb"/>οἷον ὅταν ἐξ ἀργίας ἄγωμεν εἰς τά γυμνάσια, πρῶτον μὲν
<br class="lb"/>ἀπὸ τῶν βραχυτάτων ἀρξόμεθα καὶ κατὰ βραχὺ ταῦτα
<br class="lb"/>παραυξήσομεν, εἶτα παραβαλοῦμέν ποτε μίαν ἢ καὶ δύο
<br class="lb"/>ἡμέρας ἀργάς. καθ’ ἕτερον δὲ τρόπον ἐστὶν ἀκοῦσαι τοῦ


<a class="pb" href="#pb955" id="pb955">[p. 955]</a>


διαναπαύειν, ὡς ἀντιδιῃρημένου τῷ προσάγειν. ἵν’ ἐφ’ ὧν
<br class="lb"/>μὲν οὐκ ὃν ἔμπροσθεν ἔθος ἐμποιῆσαι βουλόμεθα, προσάγωμεν
<br class="lb"/>αὐτὸ κατ’ ὀλίγον, ἐφ’ ὧν δὲ τὸ πρότερον ὑπάρχον
<br class="lb"/>καταλῦσαι, κατὰ βραχὺ πάλιν ἐπὶ τούτων ἀναπαύωμεν.
</p>
                    </section>
                    <section id="body-1-3-2-30" class="div textpart section level5">
                      <blockquote class="quote lemma">Τῷ ὄπισθεν κεφαλῆς ὀδυνωμένῳ ἡ ἐν μετώπῳ ὀρθὴ φλὲψ
<br class="lb"/>τμηθεῖσα ὠφέλησεν.</blockquote>
                      <p class="p autofirst">Οἱ παλαιότεροι τῶν ἐξηγητῶν ὠφέλησεν ἐπὶ παρεληλυθότος
<br class="lb"/>χρόνου γεγραμμένον ἐπίστανται. καί φασί γε τὸ
<br class="lb"/>μὲν ὠφελεῖ κατὰ τοὺς ἀφορισμοὺς γεγράφθαι, καθολικὴν
<br class="lb"/>ἀπόφασιν ἐν τούτοις ποιησαμένου τοῦ παλαιοῦ. τὸ δ’
<br class="lb"/>ὠφέλησεν ἐνταῦθα πρὸς ὑπόμνησιν αὐτῷ γεγραφότος ἐπί
<br class="lb"/>τινος ἑνὸς, ἵνα ὅταν ἐπὶ πολλῶν πειραθῇ τοῦ βοηθήματος,
<br class="lb"/>ἀποφῄνασθαι τολμῄσῃ καθόλου περὶ αὐτοῦ. δῆλον δ’ ὅτι


<a class="pb" href="#pb956" id="pb956">[p. 956]</a>


καὶ τοπικόν ἐστι τὸ βοήθημα τοῦτο καὶ ἀντισπαστικὸν ἐπὶ
<br class="lb"/>τἀναντία. τὴν δὲ ὀρθὴν ἐν μετώπῳ φλέβα καὶ πρὸ τῆς
<br class="lb"/>ἀνατομῆς ἐναργῶς ἐστὶν ἰδεῖν, ἡ δὲ ἀνατομὴ συῤῥεῖν ταῖς
<br class="lb"/>ἑκατέρωθεν αὐτὴν ἐπιδείκνυσιν. οὐκ ὀρθῶς οὖν ἔνιοι περὶ
<br class="lb"/>τῆς τομῆς ᾠήθησαν λελέχθαι τὸ ὀρθίη. οὐ γὰρ διὰ τὸ
<br class="lb"/>σχῆμα τῆς τομῆς ἡ ὠφέλεια γίνεται τοῖς ὀδυνωμένοις, ἀλλὰ
<br class="lb"/>διὰ τὴν κένωσιν τοῦ αἵματος.
</p>
                    </section>
                    <section id="body-1-3-2-31" class="div textpart section level5">
                      <blockquote class="quote lemma">Αἱ διαδέξιες τῶν ὑποχονδρίων, ἐξ οἵων εἰς οἷα καὶ ἄλλαι
<br class="lb"/>καὶ τῶν σπλάγχνων τῶν φλεγμονῶν οἷα δύναται, εἴτ’ ἐξ
<br class="lb"/>ἥπατος σπλὴν καὶ τἀναντία καὶ ὅσα τοιαῦτα.</blockquote>
                      <p class="p autofirst">Οὐ μόνον ἐξ οἵων καὶ ἄλλαι γεγραμμένον εὑρίσκομεν,
<br class="lb"/>ἀλλὰ καὶ ἐξ οἵων οἷα ἀλλοιοῦσι καὶ ἐξ οἵων οἷα ποιοῦσι·
<br class="lb"/>καὶ τὴν μὲν πρώτην γραφὴν οἵ τε παλαιοὶ τῶν ἐξηγητῶν
<br class="lb"/>ἴσασι καὶ Ῥοῦφος. τὴν δ’ ἐξ οἵων οἷα ἀλλοιοῦσιν, οἱ περὶ
<br class="lb"/>Σαβῖνον καὶ Διοσκορίδην. τὸ δ’ ἐξ οἵων οἷα ποιοῦσιν οἱ


<a class="pb" href="#pb957" id="pb957">[p. 957]</a>


περὶ τὸν Λύκον. ἔστι δὲ τῆς παλαιᾶς γραφῆς ἡ διάνοια
<br class="lb"/>καθολικόν τι διδάσκουσα, τῶν δ’ ἄλλων, ἐν μέρει. περὶ
<br class="lb"/>γὰρ τῶν καθ’ ὑποχόνδριον διαδοχῶν ἀποφαίνονται μόνον,
<br class="lb"/>οὐ περὶ πασῶν. ἄμει<span class="milestone">466</span>νον δὲ ἐν οἷς ἐγχωρεῖ καὶ
<br class="lb"/>ἀληθές ἐστι, τὸ καθόλου μᾶλλον ἡγεῖσθαι διδάσκειν αὐτὸν
<br class="lb"/>οὐ τὸ κατὰ μέρος. ὁ μὲν οὖν καθόλου λόγος ἐστὶ τοιοῦτος.
<br class="lb"/>
<span class="milestone">415</span>τὰς δὲ διαδοχὰς ἐπισκέπτεσθαι προσήκει, τάς τε
<br class="lb"/>καθ’ ὑποχόνδριον καὶ τὰς ἄλλας ἁπάσας, ἐξ οἵων γίνονται
<br class="lb"/>παθῶν ἢ μερῶν εἰς οἷα μέρη τε καὶ πάθη, καθάπερ ἐφ’
<br class="lb"/>ἥπατός τε καὶ σπληνός. αὐτὸς γὰρ ἐμνημόνευσε τούτων
<br class="lb"/>ἕνεκα παραδείγματος, εἰδότων ἡμῶν ἐπικινδύνους μὲν εἶναι
<br class="lb"/>τὰς εἰς ἧπαρ ἐκ σπληνὸς, ἀκινδύνους δὲ καὶ πρὸς ἀγαθοῦ
<br class="lb"/>μᾶλλον, ὅσαι διαδοχαὶ νοσημάτων ἀφ’ ἥπατος εἰς σπλῆνα
<br class="lb"/>γίνονται. πάντα δὲ τὰ περὶ τῶν ἀποστάσεων ἅς τε ἡ φύσις
<br class="lb"/>εἴωθε μόνη ποιεῖσθαι καθ’ ἑαυτὴν, ἅς θ’ ἡμεῖς ἢ μετ’
<br class="lb"/>ἐκείνης ἢ μόνοι, κατά τε τὸ περὶ χυμῶν καὶ τὸ δεύτερον
<br class="lb"/>τῶν ἐπιδημιῶν προεξήγημαι. καὶ ἄλλαι δέ τινές εἰσι γραφαὶ
<br class="lb"/>παρ’ ἃς ἔγραψα, κατά τε τήνδε καὶ πολλὰς ἄλλας ῥήσεις.


<a class="pb" href="#pb958" id="pb958">[p. 958]</a>


ἀλλ’ ἐγὼ κατ’ ἀρχὰς εὐθέως ὀλίγων ἔφην μνημονεύειν
<br class="lb"/>ἐξηγήσεών τε καὶ γραφῶν, ὅπως μὴ πολλὰ γίνωνται τὰ τοῦ
<br class="lb"/>προκειμένου γράμματος ὑπομνήματα.
</p>
                    </section>
                    <section id="body-1-3-2-32" class="div textpart section level5">
                      <blockquote class="quote lemma">Ἀντισπᾷν, ἢν μὴ ᾗ δεῖ ῥέπῃ, ἢν δὲ ὅπῃ δεῖ, τουτέοισι δεῖ
<br class="lb"/>στομοῦν, οἵως ἕκαστα ῥέπῃ.</blockquote>
                      <p class="p autofirst">Ἔμαθες ἤδη καὶ περὶ τούτων, ὡς ἀκτέα μέν ἐστιν ᾗ
<br class="lb"/>ῥέπει τῶν συμφερόντων χωρίων, ἀποτρεπτέα δὲ καὶ ἀντισπαστέα
<br class="lb"/>τὰ μὴ καλῶς ῥέποντα. τὸ δὲ στομοῦν εἴρηκε νῦν
<br class="lb"/>οὐχ ὡς ἐπὶ τῶν ἀποσκημμάτων εἰώθαμεν λέγειν, ἀντὶ τοῦ
<br class="lb"/>διελθεῖν σμίλῃ, γενικώτερον δὲ τούτου, καθὸ καὶ τὸ ἀναστομοῦν
<br class="lb"/>περιέχεται καὶ φλέβας ἡμῶν ἀναστομούντων ἐν
<br class="lb"/>αἱμοῤῥοΐσι καὶ τὰς διὰ ῥινῶν ἢ μήτρας κενώσεις. καί τινας
<br class="lb"/>σύριγγας ἐκ χρόνου μὲν ἱκανοῦ συνήθεις, ἐστεγνωμένας δὲ
<br class="lb"/>κατά τινα καιρόν. καὶ δι’ ὤτων δέ τινος ἐκκαθαιρομένου


<a class="pb" href="#pb959" id="pb959">[p. 959]</a>


συνήθως τὰ κατὰ τὸν ἐγκέφαλον, ἐπισχεθείσης ἀθρόως τῆς
<br class="lb"/>κενώσεως ἰλίγγου καὶ σκοτώσεων ἐπιγενομένων, ἐρεθίσαντες
<br class="lb"/>ἐπ’ ὦτα διὰ τῶν ἀναστομωτικῶν φαρμάκων, εἴδομεν εὐθέως
<br class="lb"/>ὠφεληθέντα τὸν ἄνθρωπον.
</p>
                    </section>
                    <section id="body-1-3-2-33" class="div textpart section level5">
                      <blockquote class="quote lemma">Τὰ πλατέα ἐξανθήματα οὐ πάνυ τι κνησμώδεα, οἷα Σίμων
<br class="lb"/>εἶχε χειμῶνος, ὃς ὅτε πρὸς πῦρ ἀλείψαιτο ἢ θερμῷ λούσαιτο,
<br class="lb"/>ὠνίνατο, ἔμετοι οὐκ ὠφέλεον, οἴομαι, εἴ τις ἐξεπυρία,
<br class="lb"/>ὀνίνασθαι ἄν.</blockquote>
                      <p class="p autofirst">Ὡς ἐπὶ φυμάτων εἴπομεν ὅσα ὑπὸ θερμοῦ γίνονται
<br class="lb"/>χυμοῦ, ταχὺ κρίσιμά τε εἶναι καὶ ἥκιστα πλατέα, τὰ δὲ
<br class="lb"/>ὑπὸ ψυχροῦ πλατέα καὶ χρόνια. κατὰ τὸν αὐτὸν λόγον
<br class="lb"/>ἐπίστασθαι χρὴ καὶ περὶ τῶν ἐξανθημάτων. οὐ γὰρ ὅλῳ
<br class="lb"/>τῷ γένει διαφέρει τῶν φυμάτων, ἀλλὰ τῇ ποιότητι τοῦ γεννῶντος
<br class="lb"/>αὐτὰ χυμοῦ. γεννῶνται δὲ καθαιρούσης τὸ βάθος


<a class="pb" href="#pb960" id="pb960">[p. 960]</a>


τοῦ σώματος τῆς φύσεως, ὥσπερ ἐνίοτε δι’ ἐκκρίσεως, οὕτω
<br class="lb"/>καὶ δι’ ἀποθέσεως ἐπὶ τὸ δέρμα. τοὺς μὲν γὰρ λεπτο<span class="milestone">416</span>τέρους 
<br class="lb"/>τε καὶ ὑδατωδεστέρους χυμοὺς διαφορεῖ λεπτύνουσα.
<br class="lb"/>τῶν δὲ παχυτέρων ἐμπλαττομένων τῷ δέρματι
<br class="lb"/>καὶ μᾶλλον κατὰ τὴν ἐπιδερμίδα πυκνὴν οὖσαν, ἐξανθήματα
<br class="lb"/>γίνονται. καὶ τοῦτο συμβαίνει μᾶλλον ἐκείνοις, ὅσοις πυκνότερόν
<br class="lb"/>τε καὶ σκληρότερόν ἐστι τὸ δέρμα. δυσχερὴς γὰρ
<br class="lb"/>ἡ δι’ αὐτοῦ γίνεται τῶν παχυτέρων τε καὶ γλισχροτέρων
<br class="lb"/>χυμῶν διέξοδος. οὕτως οὖν καὶ τῷ Σίμωνι τοῦ χειμῶνος
<br class="lb"/>ἐξανθήματα πλατέα γίνεσθαι, καθ’ ὃν ἂν χρόνον ἀξιολόγως
<br class="lb"/>θερμανθῇ τὸ σῶμα, λουτροῖς χρησαμένῳ ἢ ἀλειψαμένῳ
<br class="lb"/>παρὰ πυρί. τῷ δ’ ἄλλῳ χρόνῳ κατὰ τὸ βάθος ἔμειναν οἱ
<br class="lb"/>τῶν τοιούτων ἐξανθημάτων αἴτιοι χυμοί. εἶτα φησὶ μηδὲν
<br class="lb"/>αὐτὸν ὑπὸ τῶν ἐμέτων ὀνίνασθαι. πότερον δ’ αὐτὸς ὁ Ἱπποκράτης
<br class="lb"/>ἦν ὁ συμβουλεύσας χρῆσθαι τοῖς ἐμέτοις ἢ ἄλλος
<br class="lb"/>τις, οὐκ ἐδήλωσεν, οὐ μὴν οὐδ’ ἀναγκαῖον ἡμῖν ἐπίστασθαι.
<br class="lb"/>μόνον γὰρ ἀρκεῖ τὸ γνῶναι τοὺς πρὸς τὸ δέρμα ῥέψαντας
<br class="lb"/>χυμοὺς δι’ ἐκείνου χρῆναι κενοῦν. ἐπειδὴ πόῤῥω πάλιν


<a class="pb" href="#pb961" id="pb961">[p. 961]</a>


αὐτοῖς ἐστιν ἡ εἰς τὸ βάθος ἀντίσπασις, ὡς διὰ γαστρὸς ἢ
<br class="lb"/>ἐμέτων ἐκκενοῦσθαι. ἴσως οὖν οἰήσῃ με λέγειν μηδέποτε
<br class="lb"/>καθάρσει χρῆσθαι τῇ διὰ γαστρὸς ἐπὶ τῶν τοιούτων· ἐγὼ
<br class="lb"/>δ’ οὔ φημι τοῦτο, μεμάθηκας γὰρ ἐν τοῖς θεραπευτικοῖς
<br class="lb"/>ὠφελίμους εἶναι τὰς καθάρσεις ἐφ’ ὧν ἡ περιουσία τῶν
<br class="lb"/>χυμῶν ἐστὶ παμπόλλη. πρὶν γὰρ οὕτω κενῶσαι, τὸ πλεονάζον
<br class="lb"/>αὐτῆς ἢ διὰ φλεβοτομίας ἢ διὰ καθάρσεως, ἐάν τις
<br class="lb"/>ἐκπυριῶν μόνον, ὅπερ ἐστὶ τοῖς θερμαίνουσι χρώμενος, ἐπιχειρῇ
<br class="lb"/>διαφορεῖν, ἐπισπάσεται μᾶλλον ἢ κενώσει διὰ τοῦ
<br class="lb"/>δέρματος· ἀλλ’ ἥ γε τῶν ἐμπεπλασμένων τῷ δέρματι πάντως
<br class="lb"/>θεραπεία ἐστὶ διὰ τῶν ἐκπυριώντων τε καὶ θερμαινόντων
<br class="lb"/>φαρμάκων, καὶ μάλισθ’ ὅταν ᾖ πλατέα. δηλοῦται γὰρ
<br class="lb"/>ὁ γεννῶν αὐτὰ χυμὸς οὐ θερμὸς οὐδὲ λεπτὸς ὑπάρχων,
<br class="lb"/>ἀλλ’ ἱκανὸς παχὺς ἢ ψυχρός. ἐμάθετε δ’ ἤδη καὶ περὶ
<br class="lb"/>τῶν φυμάτων ἔμπροσθεν ὡς τὰ μὲν ἀποκορυφοῦντα εἰς
<br class="lb"/>ὀξὺ καὶ οἷον ὀργῶντα θερμῶν χυμῶν ἐστιν ἔγγονα, τὰ δὲ
<br class="lb"/>ἐναντία ψυχροτέρων. τὸ δ’ ὀργᾷν αὐτὰ διά τε τῶν κνησμωδῶν
<br class="lb"/>καὶ τῆς ὀδύνης ἔνεστι διαγινώσκειν. τὰ μὲν γὰρ


<a class="pb" href="#pb962" id="pb962">[p. 962]</a>


μετρίως θερμὰ κνησμοὺς μόνον ἐργάζεται, τὰ δ’ ἐπὶ πλέον
<br class="lb"/>ἥκοντα τοῦ θερμαίνειν εὐθέως δάκνει καὶ ἀνιᾷ.
</p>
                    </section>
                    <section id="body-1-3-2-34" class="div textpart section level5">
                      <blockquote class="quote lemma">Ὁκόσα πεπαίνεσθαι δεῖ, ἐγκατακεκλεῖσθαι δεῖ, τἀναντία δὲ
<br class="lb"/>ξηραίνειν καὶ ἀνεῷχθαι.</blockquote>
                      <p class="p autofirst">Καὶ περὶ τούτου πολλάκις ἀκηκόατε καὶ μάλιστα ἐν
<br class="lb"/>τοῖς περὶ τῶν ἐκπυϊσκόντων φαρμάκων, ὡς οὐ χρὴ διαφορητικὴν
<br class="lb"/>αὐτῶν εἶναι τὴν δύναμιν, ἀλλὰ τὴν ὀνομαζομένην
<br class="lb"/>ἐμπλαστικήν. ταῦτα γὰρ ἀποστέγει καὶ συνέχει καὶ ἀποκλείει
<br class="lb"/>τὸ ἔμφυτον θερμὸν, οὐκ ἐῶντα διαπνεῖσθαι. πέττεται
<br class="lb"/>δὲ ὑπὸ τούτου τὰ περιττώματα. πάλιν δὲ κᾀνταῦθα μὴ
<br class="lb"/>παρακούσητε μηδ’ οἰηθῆτε πάντα με λέγειν τὰ δύσπεπτα
<br class="lb"/>καὶ ἴσχοντα πῦον μηδ’ ὅλως οὕτω θεραπεύεσθαι. σήπεται
<br class="lb"/>γὰρ ἐνία τῶν τοιούτων ὑπὸ ἐμπλαστικῶν φαρμάκων ἢ διὰ
<br class="lb"/>μοχθηρίαν τῶν ἐργασαμένων αὐτὰ χυμῶν ἢ δι’ ἀσθένειαν


<a class="pb" href="#pb963" id="pb963">[p. 963]</a>


τοῦ πάσχοντος μορίου, τὴν ἔμφυτον θερμασίαν οὕτως ἔχοντος
<br class="lb"/>ὀλίγην τε καὶ ἄῤῥωστον, ὡς μηδ’ ἐπιχειρεῖν τῇ πέψει
<br class="lb"/>τῶν κατασκηψάντων ἐπ’ αὐτὸ χυμῶν. <span class="milestone">417</span>ἐπὶ τούτων
<br class="lb"/>οὖν ἀμυχαῖς τε βαθυτάταις ἀνοίγομεν τὸ δέρμα καὶ πολλάκις
<br class="lb"/>γε καὶ διατέμνομεν ἄχρι βάθους, κατὰ πολλὰ μέρη τοῦ
<br class="lb"/>πεπονθότος μορίου, φαρμάκοις τε χρώμεθα ξηραντικωτάτοις.
<br class="lb"/>ἐφεδρεύει γὰρ ταῖς τοιαύταις φλεγμοναῖς ἡ καλουμένη γάγγραινα,
<br class="lb"/>νενικημένης κατ’ αὐτὰς ἤδη καὶ πλησίον ἡκούσης
<br class="lb"/>τοῦ τελέως ἀποσβεσθῆναι τῆς ἐμφύτου θερμασίας. ἐφ’ ὧν
<br class="lb"/>οὖν φλεγμονῶν ἢ ὅλως ὄγκων ὡντινῶν οὐκ ἐν κινδύνῳ
<br class="lb"/>σβέσεώς ἐστι καὶ τελείας ἀπωλείας ἡ ἔμφυτος θερμασία,
<br class="lb"/>καὶ διὰ τοῦτο δύναται βοηθείας τυχοῦσα κρατῆσαι τῶν χυμῶν,
<br class="lb"/>ἐπὶ τούτων χρώμεθα τοῖς ἐμπλαστικοῖς φαρμάκοις,
<br class="lb"/>ἅπερ ἐν αὐτῷ τούτῳ σαφῶς ἐδήλωσεν εἰπών· ὅσα πεπαίνεσθαι
<br class="lb"/>δεῖ, τὰ δ’ ἐγγὺς ὄντα τοῦ γαγγραινοῦσθαι καὶ τὰ
<br class="lb"/>ἤδη σηπόμενα, τὴν ἀρχὴν οὐδὲ δεῖ<span class="milestone">467</span>ται πεπαίνεσθαι.
<br class="lb"/>διὸ τὰ μὲν, ὡς ἔφην, κενώσεσί τε διὰ μυχῶν καὶ


<a class="pb" href="#pb964" id="pb964">[p. 964]</a>


τομῶν καὶ φαρμάκοις ἰσχυροτάτοις θεραπεύομεν. τὰ δ’
<br class="lb"/>ἤδη σηπόμενα τέμνομέν τε καὶ καίομεν. καλῶς οὖν προσέθηκε,
<br class="lb"/>τὰ ἐναντία δὲ ξηραίνειν καὶ ἀνεῷχθαι, τουτέστι τὰ
<br class="lb"/>μὴ δεόμενα διαπυΐσκεσθαι. χρεία γάρ ἐστιν ἐπὶ τῶν διαπυησάντων,
<br class="lb"/>ἀνεῷχθαί τε τὰς ἐκροὰς ἁπάσας καὶ ξηραίνεσθαι
<br class="lb"/>τὰ πεπονθότα μόρια. δῆλον οὖν ἐκ τούτων οὐκ ὀρθῶς
<br class="lb"/>ὑπ’ ἐνίων γεγράφθαι, ὅσα ξηραίνεσθαι, κατακεῖσθαι
<br class="lb"/>δεῖ, τουτέστιν ἡσύχαζεν κατακείμενα. πρὸς γὰρ τῷ σμικρὸν
<br class="lb"/>εἶναι τοῦτο καὶ πρόδηλον ὡς μὴ δεῖσθαι πεφροντισμένως
<br class="lb"/>ὑπὲρ αὐτοῦ τὸν Ἱπποκράτην γράψαι καὶ ἡ ἀντίθεσις ἐδήλωσε
<br class="lb"/>μὴ πρὸς τὴν κατάκλεισιν, ἀλλὰ πρὸς τὸ κατακεκλεῖσθαι
<br class="lb"/>γεγονυῖαν. τοῖς γὰρ κατακεκλεισμένοις καὶ ἀποστεγομένοις
<br class="lb"/>ἐναντία τὰ διαφορούμενά τ’ ἐστὶ καὶ τὰ ξηραινόμενα.
<br class="lb"/>ταύτῃ τῇ ῥήσει τινὲς συνάπτουσι τὴν ἐφεξῆς, καὶ
<br class="lb"/>μάλισθ’ ὅσοι βούλονται γεγράφθαι μετὰ ταύτην, τὸ οἷον
<br class="lb"/>ὥσθ’ ὅλον τὸν λόγον εἶναι τοιοῦτον· ὅσα πεπαίνεσθαι δεῖ,
<br class="lb"/>ἐγκατακεκλεῖσθαι δεῖ. τἀναντία καὶ ξηραίνειν καὶ ἀνεῷχθαι.
</p>
                    </section>
                    <a class="pb" href="#pb965" id="pb965">[p. 965]</a>
                    <section id="body-1-3-2-35" class="div textpart section level5">
                      <blockquote class="quote lemma">Οἷον ὀμμάτων ῥοωδέων, ἢν ἄλλως φαίνηται συμφέρειν, ἀντισπᾷν
<br class="lb"/>εἰς φάρυγγα.</blockquote>
                      <p class="p autofirst">Καίτοι γε οὐχ ὅμοιόν ἐστι τὸ κατὰ τήνδε τὴν λέξιν
<br class="lb"/>διδασκόμενον τῷ προειρημένῳ. τὸ γὰρ ξηραίνειν καὶ ἀνεῷχθαι
<br class="lb"/>διαφέρει τοῦ ἀντισπᾷν. πῶς οὖν προειρηκὼς τἀναντία
<br class="lb"/>δεῖ ξηραίνειν καὶ ἀνεῷχθαι, δύναιτ’ ἂν ὡς παράδειγμα
<br class="lb"/>λέγειν ἐπὶ τῶν ῥοωδῶν ὀμμάτων ἀντισπᾷν εἰς φάρυγγα.
</p>
                    </section>
                    <section id="body-1-3-2-36" class="div textpart section level5">
                      <blockquote class="quote lemma">Καὶ ὅπῃ ἔρευξις λυσιτελέει καὶ ὅσα ἄλλα τοιαῦτα.</blockquote>
                      <p class="p autofirst"><span class="milestone">418</span>Ἔν τι τῶν κατ’ εἶδος ἀντισπαστικῶν βοηθημάτων,
<br class="lb"/>τοῦτ’ ἔστι συμβουλεύοντος ἡμῖν αὐτοῦ τὰ χρόνια τῶν
<br class="lb"/>ὀφθαλμῶν ῥεύματα μετάγειν, ἀντισπῶντας ἐπὶ φάρυγγα, διὰ
<br class="lb"/>φαρμάκων δηλονότι δριμέων, οἷς διαχρίειν τε δεήσει τὸν
<br class="lb"/>οὐρανίσκον, ἀνακογχυλίζεσθαί τε κελεύειν, ἐάν γε μηδὲν ἐκ


<a class="pb" href="#pb966" id="pb966">[p. 966]</a>


τούτου μέλλωμεν ἐργάσασθαι χεῖρον. ἐφ’ ὧν γὰρ εὐλαβούμεθα
<br class="lb"/>μή πως εἰς τὴν τραχεῖαν ἀρτηρίαν καὶ τὸν πνεύμονα
<br class="lb"/>τραπῇ τὸ ῥεῦμα, φυλαξόμεθα τὴν τοιαύτην ἀντίσπασιν.
<br class="lb"/>ὥσπερ οὖν ἐπὶ τούτου συνεβούλευσεν, οὕτω κᾀπὶ τῶν ἄλλων
<br class="lb"/>ἀξιοῖ σε προορᾶσθαι, μή τι τῶν μορίων, εἰς ἃ τὴν ἀντίσπασιν
<br class="lb"/>ἐργάζῃ, κινδυνεύσῃ μεγάλως βλαβῆναι. τινὲς δ’ 
<br class="lb"/>ἐπὶ τῶν καλουμένην ῥοιάδα κατ’ ὀφθαλμὸν ἐχόντων τὸν
<br class="lb"/>λόγον τοῦτον αὐτῷ γεγονέναι φασὶν, ὥσπερ καὶ ὁ Λύκος,
<br class="lb"/>ὃς ἀποτείνας μακρὸν λόγον, ἐκ τῶν ὀφθαλμῶν εἰς ὑπερώαν
<br class="lb"/>φησὶ διήκειν πόρον, ἐκκενοῦντα ταύτῃ τὸ κατ’ αὐτοὺς
<br class="lb"/>γεννώμενον περίττωμα. κεῖσθαι δὲ τὸν πόρον τοῦτον παρὰ
<br class="lb"/>τὸν μέσον κανθὸν καὶ γίνεσθαι ῥοιάδα κατὰ τρόπους τρεῖς,
<br class="lb"/>ἤτοι τοῦ πόρου μύρου μύσαντός πως ἢ φραχθέντος ἢ τοῦ
<br class="lb"/>περιττώματος πολλοῦ συλλεγομένου κατὰ τὸν ὀφθαλμὸν, ὡς
<br class="lb"/>ὑπερχεῖσθαί τι, μὴ δεχομένου πᾶν αὐτὸ τοῦ πόρου διὰ φυσικὴν
<br class="lb"/>στενότητα. καὶ κατὰ τρόπον ἄλλον, ὅταν οὐλὴ κατὰ
<br class="lb"/>τὸν κανθὸν γενομένη τυφλώσῃ τὸν πόρον, ἢ καὶ μετὰ τὰς
<br class="lb"/>ἐκτομὰς τῶν ἀκανθίδων γίνεσθαί φησι καὶ ἄλλως, ἑλκωθέντος


<a class="pb" href="#pb967" id="pb967">[p. 967]</a>


τοῦ τόπου. ταύτην μὲν οὖν ἀνίατον εἶναι, τὰς δ’ ἄλλας
<br class="lb"/>ἰασίμας, ἀντισπώντων ἡμῶν εἰς φάρυγγα. τὸ δὲ καὶ
<br class="lb"/>ὅπῃ ἔρευξις λυσιτελέει, προσκείμενον συμβολικῶς ἑαυτῷ
<br class="lb"/>γράψαντος τοῦ Ἱπποκράτους. ὅτι μὲν γὰρ ἔνθα λυσιτελής
<br class="lb"/>ἐστιν ἔρευξις, ἐνταῦθα χρὴ κινεῖν ἐρυγὰς εὔδηλον. ἐπὶ
<br class="lb"/>τίνων δ’ ἐστὶ λυσιτελὴς οὐκ εἶπε, ἀλλ’ οὐδὲ κατὰ τοὺς
<br class="lb"/>ῥοιώδεις ὀφθαλμοὺς ὅμοιόν ἐστι τούτῳ, διὸ καὶ παρεγκείμενον
<br class="lb"/>ἀτάκτως ἀσάφειαν εἰργάσατο. περὶ μὲν γὰρ τῶν
<br class="lb"/>ῥοιωδῶν ὀφθαλμῶν ἀντισπαστικὸν ἔγραψε βοήθημα. τὸ δ’
<br class="lb"/>ὅπῃ ἔρευξις λυσιτελέει, δυοῖν θάτερον, ἤτοι γ’ ἐπὶ τῶν ῥοιωδῶν
<br class="lb"/>εἰρῆσθαι χρὴ καὶ φαίνεται μηδὲν ἐρυγὴ συντελοῦσα
<br class="lb"/>πρὸς τὴν ἴασιν αὐτῶν ἤ τινος ἀρχὴν ἑτέρου λόγου. διὸ
<br class="lb"/>καί τινες ἠναγκάσθησαν χωρίσαντες τῶν προειρημένων αὐτὸ
<br class="lb"/>ἑτέραν ῥῆσιν ποιήσασθαι τοιάνδε. καὶ ὅκου ἔρευξις λυσιτελεῖ
<br class="lb"/>καὶ ὅσα ἄλλα τοιαῦτα τὰς ἐφόδους ἀνεστομῶσθαι. ἀλλ’ 
<br class="lb"/>οὐδὲ τοῦτο πάλιν οἰκείως ἐπιφέρεσθαι δόξει, οἷον ῥῖνες καὶ
<br class="lb"/>τὰ ἄλλα ὧν δεῖ καὶ τὰ ἐφεξῆς. ὅσοι τοίνυν αὐτὸ καθ’ ἑαυτὸ


<a class="pb" href="#pb968" id="pb968">[p. 968]</a>


μόνον ὑποτετυπῶσθαί φασιν ἑαυτῷ τὸν Ἱπποκράτην. τὸ
<br class="lb"/>ὅκου ἔρευξις λυσιτελεῖ, νομίζουσιν αὐτὸν ἀξιοῦν ἐρυγὰς ἐνίοτε
<br class="lb"/>συμβουλεύειν κινεῖν. καὶ ἁρμόττειν γε αὐτάς φασιν ἐπὶ τῶν
<br class="lb"/>ἐμπνευματουμένων τὴν γαστέρα καὶ μάλιστα ἐφ’ ὧν οὐ διέρχεται
<br class="lb"/>κάτω τὸ φυσῶδες πνεῦμα. καὶ μέντοι καὶ τὸν στόμαχον
<br class="lb"/>ἀτονοῦντά φασι ῥώννυσθαι διὰ τῶν ἐρυγμῶν, ὡς δι’ 
<br class="lb"/>οἰκείου γυμνασίου, καὶ κινεῖν γε τὰς ἐρυγὰς συμβουλεύουσιν
<br class="lb"/>οὐ μόνον διὰ φαρμάκων, ἀλλὰ καὶ αὐτὸν ἐπιτηδεύοντα συνεχῶς
<br class="lb"/>ἐρυγγάνειν, κᾂν ὀλίγου τινὸς αἰσθάνηται πνεύματος
<br class="lb"/>ἐν τῷ στομάχῳ. Σαβῖνος δὲ ἐκ βομβυλίου στενοστόμου πίνοντα
<br class="lb"/>κελεύει κινεῖν ἐρυγάς. ἔνιοι δὲ καὶ τὰς κενώσεις
<br class="lb"/>τοῦ φυσώδους πνεύματος, ὁπό<span class="milestone">419</span>θεν ἂν γίνωνται καὶ
<br class="lb"/>ὁπωσοῦν, ἔρευξιν αὐτὸν ὠνομακέναι φασί. καθ’ οὓς καὶ
<br class="lb"/>βὴξ καὶ πταρμὸς καὶ λὺγξ καὶ φῦσα δι’ ἕδρας ἐκκρινομένη
<br class="lb"/>καὶ αἱ καθ’ ὅλον τοῦ σώματος διαπνοαὶ τοῦ πνεύματος,
<br class="lb"/>ἐρεύξεις κληθήσονται. τινὲς δὲ καὶ πᾶσαν ἔκκρισιν ὠνομάσθαι
<br class="lb"/>φασὶν ἔρευξιν, οὐ μόνον ἐὰν πνεύματος, ἀλλὰ κᾂν τινῶν


<a class="pb" href="#pb969" id="pb969">[p. 969]</a>


ὑγρῶν ᾖ, τὴν τοῦ ποιητοῦ λέξιν ἐπαγόμενοι μαρτύριον,
<br class="lb"/>ἔνθα φησίν·</p>
                      <div class="l">Ἐρευγομένης ἁλὸς ἔξω,</div>
                      <p class="p autofirst">μοχθηρὰν ὁδὸν ἐξηγήσεως ταύτην τεμνόμενοι. τὰ γὰρ ὑπὸ
<br class="lb"/>τῶν ποιητῶν σπανίως εἰρημένα κατά τινα τρόπον ποιητικὸν,
<br class="lb"/>ἐὰν ὡς κυρίως λελεγμένα τὶς ἐξηγῆται, διαστρέφειν
<br class="lb"/>δυνήσεται καὶ τὰ σαφῶς εἰρημένα πάντα.
</p>
                    </section>
                    <section id="body-1-3-2-37" class="div textpart section level5">
                      <blockquote class="quote lemma">Τὰς ἐφόδους ἀνεστομῶσθαι, οἷον ῥῖνας καὶ ἄλλα, ὧν δεῖ
<br class="lb"/>καὶ ὡς δεῖ καὶ οἷα καὶ ὅπῃ καὶ ὅτε καὶ ὅσα δεῖ, οἷον
<br class="lb"/>ἱδρῶτας καὶ τἄλλα δὴ πάντα.</blockquote>
                      <p class="p autofirst">Τοῦτο καθ’ ἑαυτὸ μὲν ἄξιόν ἐστι μνημονεύεσθαι. συμφέρει
<br class="lb"/>γὰρ ἀνεστομῶσθαι τοὺς ἐκκριτικοὺς πάντας πόρους
<br class="lb"/>τῶν περιττωμάτων καὶ τῷ προειρημένῳ δὲ συνάπτεσθαι
<br class="lb"/>δύναται, διττὴν χρείαν παρεχόμενον· ἰδίαν μὲν ἐπὶ τῶν


<a class="pb" href="#pb970" id="pb970">[p. 970]</a>


ῥοιωδῶν ὀμμάτων, κοινὴν δὲ πάντων ἐφ’ ὧν ἀντισπᾷν ἢ
<br class="lb"/>παροχετεύειν προσῆκεν. ἐὰν γὰρ ἀντισπάσεως μὲν ᾖ χρεία,
<br class="lb"/>φοβούμεθα δ’ αὐτὴν ποιήσασθαι, παροχετεύειν τὸ αἷμα
<br class="lb"/>προσήκει καὶ κενὸν ὅλον ἐργάζεσθαι τὸ σῶμα. τὰ δὲ ἐφεξῆς
<br class="lb"/>γεγραμμένα πολλάκις ἤδη παρ’ ἑαυτοῦ μεμαθήκαμεν ἐπὶ
<br class="lb"/>πάσης κενώσεως ὄντα χρήσιμα. δεῖ γὰρ οὐχ ἁπλῶς ὅταν
<br class="lb"/>χρεία κενώσεως, ἐπ’ αὐτὴν παραγίνεσθαι, ἀλλὰ προδιορισάμενον
<br class="lb"/>ὅπως ταύτην ποιήσασθαι χρὴ, καὶ ὁποῖα προσῆκεν
<br class="lb"/>εἶναι τὰ κενωθησόμενα καὶ καθ’ ὅτι χωρίον, ἐν τίνι
<br class="lb"/>τε καιρῷ καὶ μέχρι πόσου. λεκτέον δὲ καὶ νῦν ἀναμνήσεως
<br class="lb"/>ἕνεκα περὶ ἑκάστου διὰ βραχέων. τὸ μὲν ὡς δεῖ, τοιόνδε
<br class="lb"/>τι σημαίνει, τὰς ἀφόδους ἀναστομωτέον, οὐ <span class="milestone">468</span>μὴν
<br class="lb"/>ἁπλῶς καὶ ὡς ἔτυχεν, ἀλλ’ ὡς δεῖ. τοῦτο δὲ σημαίνει τὸν
<br class="lb"/>τρόπον δι’ οὗ ποιησόμεθα τὰς κενώσεις, οἷον ἐπὶ τῶν κατὰ
<br class="lb"/>γαστέρα διὰ κλυστῆρος, διὰ βαλάνου, δι’ ὑπηλάτου φαρμάκου
<br class="lb"/>καὶ καθ’ ἕκαστον αὐτῶν δι’ ὡντινῶν. καὶ γὰρ καὶ
<br class="lb"/>κλυστῆρες πολυειδῶς συντίθενται καὶ βάλανοι καὶ τὰ κατωτερικά
<br class="lb"/>τε καὶ ὑπήλατα καλούμεθα φάρμακα. τὸ μὲν οὖν


<a class="pb" href="#pb971" id="pb971">[p. 971]</a>


ὡς δεῖ τοιοῦτόν τι σημαίνει. τὸ δὲ οἷα τὸ ποιὸν τῶν
<br class="lb"/>κενουμένων δηλοῖ, τουτέστιν ἆρά γε ὑδατώδη καὶ λεπτὰ
<br class="lb"/>κενοῦν ἐστὶ βέλτιον ἢ φλεγματώδη χυμὸν ἢ πικρόχολον ἢ
<br class="lb"/>μελαγχολικὸν, ἤ τινα τούτων ἢ καὶ πάντας. τὸ δὲ ὅπῃ
<br class="lb"/>τὸ μέρος τοῦ σώματος ἐνδείκνυται δι’ οὗ χρὴ κενοῦν. κᾂν
<br class="lb"/>γὰρ ὅτι διὰ τῶν κάτω κενῶσαι προσήκει γνῶμεν, ἀλλὰ δι’
<br class="lb"/>οὗ γε τῶν κάτω χωρίων, προδιορίσασθαι δεῖ, διὸ καί τινες
<br class="lb"/>ἀντὶ τοῦ ὅπῃ τὸ οὗ δεῖ γεγράφασιν, ἐνδεικνύμενοι τὸ δι’
<br class="lb"/>οὗ, πότερα διὰ κύστεως ἢ διὰ γαστρὸς ἢ δι’ ὑστέρας. καὶ
<br class="lb"/>πάλιν ἄνω, πότερα διὰ ῥινῶν ἢ διὰ στόματος. ἔστι δέ τις
<br class="lb"/>καὶ δι’ ὅλου τοῦ σώματος κένωσις, ἥ τε διὰ τῶν ἱδρώτων
<br class="lb"/>καὶ ἡ διὰ τῆς <span class="milestone">420</span>ἀδήλου καλουμένης διαπνοῆς. τό γε
<br class="lb"/>μὴν ὅτε σαφῶς τοῦ καιροῦ δηλωτικόν ἐστιν ἐν ᾧ χρὴ κενοῦν,
<br class="lb"/>ἆρά γε κατ’ ἀρχὰς πρὶν πεφθῆναι τὴν νόσον, ὅταν,
<br class="lb"/>ὡς αὐτὸς ἔλεγεν, ὀργᾷ καὶ πρὸς τὴν ἔκκρισιν ἐπείγεται τῶν
<br class="lb"/>ὑγρῶν ἡ διήκουσα τὰ ζῶα φύσις ἢ μετὰ τὸ πεφθῆναι τοὺς
<br class="lb"/>λυποῦντας χυμούς. καὶ γὰρ καὶ τοῦτο αὐτὸς ἐδίδαξεν, ὥσπερ


<a class="pb" href="#pb972" id="pb972">[p. 972]</a>


καὶ τὸ πρότερον ἐν ἀφορισμοῖς. τὸ δὲ ὅσα δεῖ, κατὰ τὴν
<br class="lb"/>τελευτὴν τῆς ῥήσεως εἰρημένον, ἐνδείκνυται τὴν ποσότητα
<br class="lb"/>τῶν κενουμένων ἧς αὐτῆς ἐστοχάσθαι δεῖ τὸν ἰατρόν. εἶτ’
<br class="lb"/>ἐν παραδείγματος μοῖρα πρόκειται τὸ οἷον ἱδρῶτες. καίτοι
<br class="lb"/>γὰρ ὠφέλιμος εἶναι δοκῶν τοῖς νοσοῦσιν ὁ ἱδρὼς, ὅμως καὶ
<br class="lb"/>αὐτὸς συμμετρίας χρῄζει. τὸ γοῦν ἄμετρον αὐτοῦ διαλύει
<br class="lb"/>τὴν δύναμιν. ὅπου δ’ ἐπὶ τῶν ἱδρώτων, ἡ ὑπερβολὴ τοῦ
<br class="lb"/>πλήθους ἐστὶ βλαβερά. πολλοῦ δή τοι μᾶλλον ἐπὶ τῶν ἐμουμένων
<br class="lb"/>ἢ διαχωρουμένων ἢ δι’ αἱμοῤῥοΐδων ἢ διὰ μήτρας
<br class="lb"/>κενουμένων.
</p>
                    </section>
                    <section id="body-1-3-2-38" class="div textpart section level5">
                      <blockquote class="quote lemma">Ἐπὶ τοῖσι μεγάλοισι κακοῖσι πρόσωπον ἢν ᾖ χρηστὸν, σημεῖον
<br class="lb"/>χρηστόν· ἐπὶ δὲ τοῖσι σμικροῖσι, τἀναντία σημαῖνον
<br class="lb"/>τῇ εὐσημείῃ, κακόν.</blockquote>
                      <a class="pb" href="#pb973" id="pb973">[p. 973]</a>
                      <p class="p autofirst">Καὶ ταύτης τῆς ῥήσεως τὸ δεύτερον μέρος ἄλλος ἄλλως
<br class="lb"/>γράφει τῶν ἐξηγησαμένων τὸ βιβλίον. εἰ δὲ προσθείη τὶς
<br class="lb"/>αὐτῇ τὸ τῇ ἄρθρον, οὐδὲν ἕξει ζήτημα τοιάδε γενομένη.
<br class="lb"/>ἐπὶ δὲ τοῖς μικροῖς τἀναντία σημαῖνον τῇ εὐσημείῃ, κακὸν,
<br class="lb"/>ἵνα καὶ ὁ σύμπας λόγος ᾖ τοιοῦτος· ἐπὶ τοῖς μεγάλοις κακοῖς,
<br class="lb"/>εἴτ’ οὖν πάθεσιν ἢ συμπτώμασιν, ἐὰν ᾖ τὸ πρόσωπον
<br class="lb"/>χρηστὸν, τουτέστιν ὅμοιον τῷ κατὰ φύσιν, ἀγαθόν ἐστι
<br class="lb"/>σημεῖον. ἐπὶ δὲ τοῖς μικροῖς πάλιν οὖν κᾀνταῦθα πάθεσιν
<br class="lb"/>ἢ συμπτώμασιν, ἐὰν τἀναντία σημαῖνον γένηται τὸ πρόσωπον
<br class="lb"/>τῇ προειρημένῃ εὐσημείῃ, κακόν τι δηλώσει. τινὲς
<br class="lb"/>μὲν οὖν ἄντικρυς ὡς ἐξ ἀρχῆς γενομένης τῆς λέξεως μετὰ
<br class="lb"/>τοῦ ἄρθρου, τὴν ἐξήγησιν ἐποιήσαντο, μὴ δηλώσαντες ὅτι
<br class="lb"/>τὰ παλαιὰ τῶν ἀντιγράφων οὐκ ἔχει τὸ τῇ γεγραμμένον
<br class="lb"/>τῷ εὐσημείῃ, τάχα τοῦ πρῶτον γράψαντος τὸ βιβλίον ἁμαρτάνοντος.
<br class="lb"/>ἔνιοι οὐ μόνον ἑτέρως ἔγραψαν, ἀλλὰ καὶ τὴν
<br class="lb"/>ἐξήγησιν οὐ προσήκουσαν ἐποιήσαντο. φυλαττόμενος δ’ ἐγὼ
<br class="lb"/>καθάπερ ἐν ἀρχῇ προεῖπον, εἰς μῆκος ἐκτείνειν τὰ ὑπομνήματα,
<br class="lb"/>παραλιπεῖν ἔγνωκα τὰ πολλὰ τῶν οὐκ ὀρθῶς εἰρημένων.


<a class="pb" href="#pb974" id="pb974">[p. 974]</a>


ἱκανὸς γὰρ εἶναί μοι δοκεῖ σκοπὸς ἐξηγήσεως, ἐὰν
<br class="lb"/>ἀληθῆ τε διδάσκῃ τὶς ἐν αὐτῇ καὶ κατὰ τὴν γνώμην τοῦ
<br class="lb"/>παλαιοῦ. καθάπερ καὶ νῦν ἔνεστι ποιησάμενον ἀπηλλάχθαι
<br class="lb"/>πολυλογίας, ἐὰν γὰρ μεγάλων ὄντων τῶν παθῶν, τὸ πρόσωπον,
<br class="lb"/>ἐὰν ᾖ συμπεπτωκὸς ἀξίως τοῦ νοσήματος, χρηστὸν
<br class="lb"/>εἶναι σημεῖον. ἐπὶ δὲ τοῖς μικροῖς ἐξ ὑπεναντίου κακόν
<br class="lb"/>τι σημαίνειν, ἔξεστιν οὖν καὶ τούτοις, εἴ τις ἀρέσκοιτο, χρῆσθαι.
<br class="lb"/>ἐγὼ δ’ ἐπὶ τὴν παλαιὰν γραφὴν καὶ τοῖς ἄλλοις
<br class="lb"/>ἅπασιν ἐξηγηταῖς ὁμολογουμένην μεταβήσομαι.
</p>
                    </section>
                    <section id="body-1-3-2-39" class="div textpart section level5">
                      <blockquote class="quote lemma"><span class="milestone">421</span>Παρὰ τὸ μέγα, οὗ ἡ γυνὴ ὄπισθεν τοῦ ἡρώου,
<br class="lb"/>ἰκτεριώδεος ἐπιγενομένου.</blockquote>
                      <p class="p autofirst">Εἴτε τῆς προγεγραμμένης ῥήσεως ἐστὶ τέλος τὸ παρὰ
<br class="lb"/>τὸ μέγα οὗ, τοῦτο λεξίδιον, εἴτε τόπου τινὸς δηλωτικὸν,
<br class="lb"/>ἐάσω ζητεῖν τοῖς τὰ μὲν ἰατρικὰ παρατρέχουσιν, ὡς γραμματικοῖς
<br class="lb"/>δὲ μᾶλλον ἢ ὡς ἰατροῖς ἐξηγεῖσθαι προαιρουμένοις.


<a class="pb" href="#pb975" id="pb975">[p. 975]</a>


ἀρκεῖ γὰρ ἐπὶ μὲν τοῦ, παρὰ τὸ μέγα, τοσοῦτον εἰπεῖν,
<br class="lb"/>ὅσον οἱ παλαιοὶ τῶν ἐξηγητῶν εἶπον, ὡς ἤτοι θέατρον ἢ
<br class="lb"/>ᾠδεῖον ἢ γυμνάσιον ἡρώων ἢ οἴκημά τι δηλοῦται διὰ τῆς
<br class="lb"/>μέγα λέξεως ἢ ὁτιοῦν ἄλλο τι τοιοῦτον. μεταβάντα δ’ 
<br class="lb"/>ἐφεξῆς, εἴ τι πρὸς τὰ τῆς τέχνης ἔργα χρήσιμόν ἐστιν,
<br class="lb"/>ἐκεῖνο σκοπεῖν, ὅτι τοῦ ἡρῴου ὄπισθεν ἢ ὅτι τοῦ Μενελάου,
<br class="lb"/>τινὲς οὕτω γράφουσιν, ὁ ἄῤῥωστος ἐκεῖνος κατέκειτο,
<br class="lb"/>χρήσιμον ἔχει τι, καθάπερ οὐδὲ τὸ τούτων ἐφεξῆς εἰρημένον,
<br class="lb"/>ἰκτεριώδεος ἐπιγενομένου. εἰ καὶ ὅτι μάλιστα χρήσιμον
<br class="lb"/>ἦν αὐτῷ τῷ Ἱπποκράτει, πρὸς ἀνάμνησιν, ἴσως μὲν
<br class="lb"/>τῶν προειρημένων, ἴσως δὲ καὶ αὐτὸ καθ’ ἑαυτό. πάθους
<br class="lb"/>γὰρ ἢ χρώματος ἰκτεριώδους ἐπιγενομένου τῇ γυναικὶ ἐπιμέμνηται
<br class="lb"/>κᾀνταῦθα παρά τε τοῖς παλαιοῖς ἐξηγηταῖς καὶ
<br class="lb"/>τοῖς ἀντιγράφοις ἡ ῥῆσις παραγέγραπται. κατ’ ἄλλους δέ
<br class="lb"/>τινας ἐξηγητὰς πρόσκειται τῷ ἰκτεριώδεος ἐπιγενομένου τὸ
<br class="lb"/>παρέμενεν, ὥσπερ αὖ καθ’ ἑτέρους μετὰ τῆς ἀποφάσεως τὸ
<br class="lb"/>οὐ παρέμενεν. ἔνιοι δὲ τὸ αὐτῇ προστιθέασιν. ἀλλὰ τοῦτο


<a class="pb" href="#pb976" id="pb976">[p. 976]</a>


μὲν τῇ λέξει τὴν διαφορὰν, οὐκ ἐν τῇ διανοίᾳ λαμβάνει.
<br class="lb"/>τὰ δὲ πρότερα τὴν διάνοιαν ἐπὶ τοὐναντίον ὑπαλλάττει, τὸ
<br class="lb"/>γὰρ ἰκτεριῶδες πάθος ἢ χρῶμα τῆς ἑτέρας γραφῆς παραμεῖναι
<br class="lb"/>δηλούσης, ἡ ἑτέρα φησὶ μὴ παραμεῖναι. καθ’ ἑαυτὴν
<br class="lb"/>οὖν γεγραμμένης τῆς προκειμένης ῥήσεως, οὔτ’ εἰ παρέμενεν
<br class="lb"/>οὔτ’ εἰ μὴ παρέμενεν, ἔχει τι χρήσιμον ἡμῖν τοῖς
<br class="lb"/>οὐκ εἰδόσιν ὅπως ἐνόσησεν ἢ τίνα διάθεσιν ἔσχεν. εἰ δὲ
<br class="lb"/>τοῖς ἐπιγεγραμμένοις συνάπτοιτο, περιττὸν ὅλως ἐστίν. ἀρκεῖ
<br class="lb"/>γὰρ εἰρῆσθαι μόνον τὸ, ἰκτερώδεος ἐπιγενομένου,
<br class="lb"/>παραδείγματος τούτου τοῦ περὶ τὸ πρόσωπον φανέντος, ὡς
<br class="lb"/>τῶν ἄλλων δοκούντων μικρῶν εἶναι μόνων, ἐδήλωσε τοὐναντίον,
<br class="lb"/>ἐπειδὴ μεγάλως ἐξετράπη τοῦ κατὰ φύσιν. καὶ γὰρ
<br class="lb"/>τὸ ἐπιφερόμενον τοῦτό με διδάξει διαμαρτυρεῖν, ἐφ’ ὃ μεταβαίνειν
<br class="lb"/>ἤδη καιρὸς ἐάσαντα τὰς ἄλλας ἐξηγήσεις τῆς προκειμένης
<br class="lb"/>ῥήσεως. ἴσως γὰρ καὶ τὰ νῦν εἰρημένα παρὰ
<br class="lb"/>τὴν ἐμαυτοῦ προαίρεσιν μηκύνει, παραλιπεῖν ἐγνωκότος
<br class="lb"/>ὅσα τοὺς ἀναγινώσκοντας αὐτὰ νέους οὐδὲν εἰς τὴν τέχνην


<a class="pb" href="#pb977" id="pb977">[p. 977]</a>


ὀνίνησιν. οὐ γὰρ σοφιστικὴν παρασκευὴν πρόκειταί μοι
<br class="lb"/>παρασκευάζειν αὐτοὺς, ἣν ἐμίσησα διὰ παντὸς, ἀλλ’ ἐπὶ τὰ
<br class="lb"/>τῆς τέχνης ἔργα κατά τε πρόγνωσιν καὶ θεραπείαν, ἃ κᾀμοὶ
<br class="lb"/>διὰ παντὸς ἠσκήθη.
</p>
                    </section>
                    <section id="body-1-3-2-40" class="div textpart section level5">
                      <blockquote class="quote lemma"><span class="milestone">469</span><span class="milestone">422</span>Ὁ παρὰ Τιμενέῳ ἀδελφιδῇ, οὗτος
<br class="lb"/>μελάγχρους.</blockquote>
                      <p class="p autofirst">Εἰ πρὸς τὰ τοῦ προσώπου λελεγμένα καὶ τοῦτ’ ἀναφέροι
<br class="lb"/>τις, ἕξει τι χρήσιμον ὡς ἐν παραδείγματος μοίρᾳ λελεγμένον.
<br class="lb"/>εἰκὸς γὰρ καὶ τοῦτον ἐπὶ μικροῖς τοῖς ἄλλοις ἐκτροπὴν
<br class="lb"/>τοῦ σώματος εἰς τὸ παρὰ φύσιν ἐσχηκότα μεγάλην
<br class="lb"/>ἀποθανεῖν ἢ κινδυνεῦσαι διὰ τοῦτο μόνον. εἰ δὲ καὶ μελάγχλωρος
<br class="lb"/>εἴη γεγραμμένον ἀντὶ τοῦ μελάγχρους, ὡς ἐν
<br class="lb"/>ἐνίοις τῶν ἀντιγράφων εὕρομεν, ἔτι καὶ μᾶλλον δόξει κάκωσίν
<br class="lb"/>τινα μεγάλην ἐνδείκνυσθαι τοῦτο μόνον τὸ χρῶμα, καίτοι
<br class="lb"/>τῶν ἄλλων μικρῶν γενομένων τῷ κάμνοντι.
</p>
                    </section>
                    <a class="pb" href="#pb978" id="pb978">[p. 978]</a>
                    <section id="body-1-3-2-41" class="div textpart section level5">
                      <blockquote class="quote lemma">Ἐν Περίνθῳ τὸ γονοειδὲς, τὸ τοιοῦτον ὅτι κρίσιμον καὶ
<br class="lb"/>τῶν ἤτρων τὰ τοιαῦτα. ὅτι αἱ οὐρήσεις ῥύονται, ὅτι
<br class="lb"/>οὔτε φύσης πολλῆς οὔτε κόπρου πολλῆς γλίσχρης διελθούσης
<br class="lb"/>ἐλαπάσσετο. οὐ γὰρ δὴ μέγα ἦν τὸ ὑποχόνδριον.
<br class="lb"/>κράμβην ἑβδομαῖος ἔφαγεν, ἔτι δύσπνους ὢν, τὰ περὶ τὸ
<br class="lb"/>ἦτρον ἐλαπάσσετο, εὐθύπνους ἐγένετο, ἡ κοιλίη αὐτῷ
<br class="lb"/>ἐξετίναξεν.</blockquote>
                      <p class="p autofirst">Οὐκ ἀρχὴν τῆς προκειμένης ῥήσεως, ἀλλὰ τελευτὴν τῆς
<br class="lb"/>προτέρας οἱ περὶ Σαβῖνον ἡγοῦνται τὸ ἐν Περίνθῳ. καθόλου
<br class="lb"/>μὲν γάρ φησι τὸν νῦν λόγον εἶναι, ἐν μέρει δ’ ἐκεῖνον,
<br class="lb"/>εἰωθότα δὲ τοῖς ἐν μέρει λόγοις τὸν Ἱπποκράτην προσγράφειν
<br class="lb"/>ἤτοι τὰ τῶν χωρίων ἢ τὰ τῶν παθόντων ὀνόματα.
<br class="lb"/>καίτοι οὗτος ὁ νῦν λεγόμενος λόγος ὅτι τῶν ἐπὶ μέρους
<br class="lb"/>ἐστὶ δῆλον ἐξ ὧν ἐπιφέρων αὐτὸς εἶπεν ὁ Ἱπποκράτης,
<br class="lb"/>ὅτι οὔτε πολλῆς φύσης οὔτε κόπρου πολλῆς γλίσχρης διελθούσης
<br class="lb"/>ἐλαπάσσετο· πολλὰ δ’ ἐν τοῖς τῶν ἐπιδημιῶν γέγραπται


<a class="pb" href="#pb979" id="pb979">[p. 979]</a>


μὲν ἐπί τινων ἑωραμένα κατὰ μέρος, ὑποπέπτωκε
<br class="lb"/>δὲ καθολικοῖς θεωρήμασιν, ἤτοι διηνεκέσιν ἢ ὡς τὸ πολὺ
<br class="lb"/>γενομένοις. οὕτως οὖν καὶ νῦν γονοειδὲς εἴτε οὖρον εἴτε
<br class="lb"/>διαχώρημα γενόμενον ἐν Περίνθῳ κρίσιμον ἐφάνη, πότερον
<br class="lb"/>ἢ ὀλίγοις ἢ πολλοῖς ἢ ἑνὶ τὸ τοιοῦτον συμβαίνει κατὰ τὴν
<br class="lb"/>λέξιν αὐτοῦ τοῦ Ἱπποκράτους οὐ διώρισται. πιθανώτερον
<br class="lb"/>δ’ ἐστὶν ἐπὶ πολλῶν αὐτὸ πεφυκέναι κατ’ ἐκεῖνον τὸν καιρὸν
<br class="lb"/>ἐπιδημῆσαν, ἡνίκα ἔγραφεν ὁ Ἱπποκράτης ταῦτα. ὅταν
<br class="lb"/>μὲν γὰρ ἐφ’ ἑνός τινος γενόμενόν τι γράφῃ, προστίθησιν
<br class="lb"/>ἤτοι τὸν τόπον τῆς πόλεως ᾧ τὸν ἄνθρωπον εἶδε κατακείμενον
<br class="lb"/>ἢ τὴν ἡλικίαν ἢ τοὔνομα. τῶν πόλεων δ’ εἴωθε
<br class="lb"/>μνημονεύειν ὀνομαστὶ κατ’ ἐκείνας τὰς διηγήσεις ἐν αἷς
<br class="lb"/>πολλοὺς ἐθεάσαντο παθόντας ταῦτα. τοῦτο μὲν οὖν οὐ μεγάλην
<br class="lb"/>ἔχει διαφορὰν ὡς πρὸς τὰ τῆς τέχνης ἔργα καὶ συναπτέτω
<br class="lb"/>τις οἷον βούλεται τὸ ἐν Περίνθῳ. τὸ γονοειδὲς δὲ
<br class="lb"/>οὖρον ἢ καὶ διαχώρημα γένοιτ’ ἄν ποτε κρίσιμον, ὅταν ὁ
<br class="lb"/>καλούμενος ὑπὸ Πραξαγόρου χυμὸς ὑαλώδης ἐκκενοῦται. τὸ
<br class="lb"/>δὲ καὶ τῶν ἤτρων τὰ τοιαῦτα, δεῖται μὲν οὖν τὸ προειρη<span class="milestone">423</span>μένον 


<a class="pb" href="#pb980" id="pb980">[p. 980]</a>


ἀναφέρεσθαι, τὰ γὰρ τοιαῦτα πρὸς ἕτερον
<br class="lb"/>ἀναφέρεσθαι λέγεται. προείρηται δὲ οὐδὲν περὶ τῶν ἤτρων.
<br class="lb"/>ἴσως οὖν ἢ ἐν τῷ γράφεσθαι τὸ πρῶτον ἀντίγραφον ἐκ τῶν
<br class="lb"/>ὑπομνημάτων τοῦ Ἱπποκράτους παρελείφθη τι τοιοῦτον γεγραμμένον,
<br class="lb"/>ἢ αὐτὸς ἑαυτῷ τοῦθ’ ὑπεμνημονεύσατο πρὸς τὸν
<br class="lb"/>πρῶτον ἄῤῥωστον ἀναφερόμενον, ὑπὲρ οὗ προεῖπε τοῦτο μόνον,
<br class="lb"/>ὁ παρὰ Τιμενέῳ ἀδελφιδῇ, οὗτος μελάγχρους. ἔνιοι
<br class="lb"/>δὲ διὰ ταύτην τὴν ἀπορίαν ᾧδέ πως διπλῆν διῆλθον τὴν
<br class="lb"/>ῥῆσιν, ὅτι κρίσιμον καὶ τῶν ἤτρων, ὡσεὶ καὶ οὕτως ἐγέγραπτο.
<br class="lb"/>τὸ γονοειδὲς οὖρον ὅτι κρίσιμόν ἐστι καὶ τῶν κατὰ
<br class="lb"/>τὸ ἦτρον παθῶν ἐπισπᾶσθαι χρὴ, καὶ πάλιν ἀπ’ ἄλλης ἀρχῆς.
<br class="lb"/>τὰ τοιαῦτα ὅτι αἱ οὐρήσιες ῥύονται, ἵν’ ἀκούσωμεν
<br class="lb"/>τὰ τοιαῦτα, τὰ κατὰ τὸ ἦτρον γινόμενα. καὶ τούτου γε
<br class="lb"/>μαρτύριον ἐφεξῆς ἔγραψεν ὅτι οὔτε ἢ φύσης πολλῆς οὔτε
<br class="lb"/>κόπρου πολλῆς γλίσχρης διελθούσης ἐλαπάσσετο, τουτέστιν
<br class="lb"/>οὐδενὸς ἄλλου γενομένου τὸν κατὰ τὸ ἦτρον ὄγκον λῦσαι
<br class="lb"/>δυναμένου, ἐπὶ μόνοις τοῖς γονοειδέσιν οὔροις ἐκρίθη τὸ
<br class="lb"/>νόσημα. τάχα γὰρ τοιοῦτόν τι τὸ ἦτρον ἦν ὁποῖον καὶ ἐν


<a class="pb" href="#pb981" id="pb981">[p. 981]</a>


τῷ προγνωστικῷ διῆλθεν αὐτὸς ἐν τῇδε τῇ λέξει. τοὺς δ’
<br class="lb"/>ἐκ τῶν ὑποχονδρίων πόνους τε καὶ κυρτώματα, ἢν νεαρά
<br class="lb"/>τε ᾖ καὶ μὴ σὺν φλεγμονῇ, λύει βορβορυγμὸς ἐγγενόμενος
<br class="lb"/>ἐν τῷ ὑποχονδρίῳ, καὶ μάλιστα μὲν διεξελθὼν σὺν κόπρῳ
<br class="lb"/>τε καὶ οὔρῳ, εἰ δὲ μὴ καὶ αὐτὸς διαπεραιωθῇς, ὠφελέει
<br class="lb"/>δὲ καὶ ὑποκαταβὰς ἐς τὰ κάτω χωρία. οὐ γὰρ δὴ φλεγμονὴν
<br class="lb"/>ἤ τι ταύτης ἔτι δυσλυτώτερον ἐν ἥπατι συστὰν ἢ ἐν
<br class="lb"/>ἐντέροις ἢ ἐν γαστρὶ, γονοειδὲς οὖρον ἔλυσεν ἂν μόνον γενόμενον.
<br class="lb"/>διὰ τοῦτ’ οὖν ἐπήνεγκεν αὐτός· οὐ γὰρ δὴ μέγα
<br class="lb"/>ἦν τὸ ὑποχόνδριον, ὡς εἴ γε ἦν μέγα, μὴ ἂν λυθέντος αὐτοῦ,
<br class="lb"/>διὰ τῆς τοῦ γονοειδοῦς ἐκκρίσεως. ἐπεὶ δὲ τὸ ἐπιφερόμενον
<br class="lb"/>οὐ πάνυ τι φαίνεται συνᾴδειν τοῖς οὕτω προειρημένοις,
<br class="lb"/>διὰ τοῦτό τινες ἀπ’ ἄλλης ἀρχῆς ἀνέγνωσαν
<br class="lb"/>αὐτὸ, δασύνοντες κατὰ τὴν πρώτην συλλαβὴν τὴν οὐ καὶ
<br class="lb"/>ποιοῦντες ἄρθρον ἀρσενικὸν πτώσεως γενικῆς, ὡσεὶ καὶ οὕτως
<br class="lb"/>εἶπεν· οὗ γὰρ δὴ ἀνθρώπου μέγα ἦν τὸ ὑποχόνδριον,
<br class="lb"/>κράμβην ἑβδομαῖος ἔφαγεν, ἔτι δύσπνους ἐών. ἐπεὶ δὲ τὸ


<a class="pb" href="#pb982" id="pb982">[p. 982]</a>


ἦτρον ἐλαπάχθη, εὐθύπνους ἐγένετο, τουτέστιν εὔπνους τε
<br class="lb"/>καὶ κατὰ φύσιν ἀναπνέων. οὐ μὴν ἔγραψε πότερον ὑπαγαγοῦσα
<br class="lb"/>τὴν κοιλίαν ἡ κράμβη τὴν ὠφέλειαν ἐποίησεν ἢ κατὰ
<br class="lb"/>τὸν τῆς ἀναλώσεως λόγον. ἔνιοι δὲ ὡς κληθέντος αὐτοῦ
<br class="lb"/>τὴν εὐθύπνους· λέξιν ἐξηγήσαντο, σημαίνεσθαι λέγοντες ἐξ
<br class="lb"/>αὐτῆς τὸν ὀρθοπνοϊκὸν καλούμενον τῆς δυσπνοίας τρόπον.
<br class="lb"/>ἐν γὰρ ταῖς αἰνιγματώδεσι ῥήσεσιν ὅ τι ἄν τις ἐθέλῃ δύναται
<br class="lb"/>λέγειν, οὐδὲν ἡμῶν ἀξιόλογον ὠφελουμένων ἐν αὐταῖς.
<br class="lb"/>ἐν αἷς οὐδὲ τὴν Ἱπποκράτους γνώμην ἔνεστι μαθεῖν ἀκριβῶς
<br class="lb"/>ἀλλὰ τὴν τῶν ἐξηγητῶν.
</p>
                    </section>
                    <section id="body-1-3-2-42" class="div textpart section level5">
                      <blockquote class="quote lemma">Περὶ τοῦ αἵματος τοῦ ἰχωροειδέος, ὅτι ἐν τοῖσι πτοώδεσι
<br class="lb"/>τὸ τοιοῦτον ἢ ἐν τοῖσιν ἠγρυπνηκόσιν, καὶ εἴτε φαῦλον
<br class="lb"/>εἴτε χρηστόν.</blockquote>
                      <p class="p autofirst"><span class="milestone">424</span>Οὐχ ἁπλῶς τὸ λεπτὸν καὶ ὑδατῶδες αἷμα
<br class="lb"/>καλεῖν αὐτὸν ἰχωροειδὲς ὑποληπτέον ἐστὶν, ἀλλὰ τὸ μετά


<a class="pb" href="#pb983" id="pb983">[p. 983]</a>


τινος ἰώδους καὶ κακοήθους δυνάμεως. ἐν γὰρ τῷ δευτέρῳ
<br class="lb"/>τῶν ἐπιδημιῶν αὐτὸς ἔγραψε καὶ ὑπὸ τῷ δέρματι ἰχῶρες
<br class="lb"/>ἐγίνοντο, ἐγκαταλαμβανόμενοι δὲ ἐθερμαίνοντο καὶ κνησμὸν
<br class="lb"/>ἐνεποίουν, εἶτα φλυκταινίδες ὥσπερ πυρικαύστου ἀνίσταντο
<br class="lb"/>καὶ ὑπὸ τὸ δέρμα καίεσθαι ἐδόκεον. εὔδηλον οὖν ὅπως
<br class="lb"/>ὑπὸ τῶν ἰχώρων οὐ σμικρὰ συμπτώματα <span class="milestone">470</span>γίνεσθαί
<br class="lb"/>φησι. καὶ ὁ Πλάτων δὲ ἐν τῷ Τιμαίῳ τοιοῦτόν τι σημαίνει
<br class="lb"/>διὰ τῆς ἰχώρων προσηγορίας ᾧδέ πως λέγων· ἰχὼρ δὲ ὁ
<br class="lb"/>μὲν αἵματος ὀῤῥὸς πρᾷος, ὁ δὲ μελαίνης χολῆς, ὀξείας
<br class="lb"/>δὲ, ἄγριος. ἰχωροειδὲς οὖν αἷμα καλεῖται τὸ περιέχον ἐν
<br class="lb"/>ἑαυτῷ μοχθηρὰν ὑγρότητα λεπτὴν, οὐχ ὑδατώδη καὶ ἄδηκτον,
<br class="lb"/>ἀλλὰ δακνώδη καὶ διαβρωτικήν. εἰπόντος δὲ τοῦ
<br class="lb"/>Πλάτωνος, ἰχὼρ δὲ ὁ μὲν αἵματος ὀῤῥὸς πρᾷος, ὁ δὲ μελαίνης
<br class="lb"/>χολῆς, ὀξείας δὲ, ἄγριος, εὔδηλον ἐγένετο ἡμῖν, καθάπερ
<br class="lb"/>ἐπὶ τοῦ γάλακτος ὀῤῥώδης τίς ἐστιν ὑγρότης οἷον
<br class="lb"/>περιήθημα καὶ περίχυμα τοῦ παχυτέρου ἐν ἑαυτῷ, τὸν αὐτὸν
<br class="lb"/>τρόπον ἐπὶ πάντων εἶναι χυλῶν τε καὶ χυμῶν, ὀῤῥώδη
<br class="lb"/>τινὰ καὶ λεπτὴν ὑγρότητα. διοίσουσιν οὖν ἀλλήλων δηλονότι


<a class="pb" href="#pb984" id="pb984">[p. 984]</a>


κατὰ τὰς φύσεις τῶν χυμῶν ὧν εἰσὶν ὀῤῥοὶ καὶ γενήσεται
<br class="lb"/>χαλεπώτατος μὲν ὁ τῆς μελαίνης χολῆς, ἧττον δὲ
<br class="lb"/>χαλεπὸς ὁ τῆς ξανθῆς, καὶ τούτου μᾶλλον ὁ τοῦ φλέγματος.
<br class="lb"/>ἐπιεικέστατος δὲ πάντων ὁ τοῦ αἵματος ὀῤῥός τε καὶ ἰχώρ.
<br class="lb"/>οὐδὲ γὰρ ἐν τῷ παρόντι διοίσει λέγειν οὕτως ἢ ἐκεῖνος, ἀλλ’
<br class="lb"/>ἐπειδὴ διττῶς τὸ αἷμα λέγομεν, ἐνίοτε μέν ἀντιδιαιρουμένως
<br class="lb"/>πρὸς τοὺς ἄρτι λεγομένους χυμοὺς, ἐνίοτε δὲ κατ’ ἐπικράτειαν
<br class="lb"/>ὅλον τὸν ἐν τοῖς ἀγγείοις χυμὸν, ἰχωροειδὲς αἷμα νῦν
<br class="lb"/>ἀκουστέον ἐστὶ τὸ κατὰ τὸ δεύτερον σημαινόμενον, ὥσπερ
<br class="lb"/>καὶ λέγειν ἐστὶ καὶ σύνηθες ἅπασι τοῖς ἰατροῖς ἐν ταῖς
<br class="lb"/>φλεβοτομίαις, ἐνίοτε μὲν ὀῤῥῶδες, ἐνίοτε δὲ μελαγχολικὸν ἢ
<br class="lb"/>φλεγματῶδες ἢ χολῶδες, ἔστι δ’ ὅτε κατὰ φύσιν ἔχον ἐκκεκρίσθαι
<br class="lb"/>τὸ αἷμα. διὰ παντὸς μέν ἐστι πτοώδεις, ὅπερ
<br class="lb"/>ἐστὶ τεταραγμένους μετὰ φόβου, ποιήσει τὸ ἰχωροειδὲς αἷμα
<br class="lb"/>καὶ ἀγρύπνους γε προσέτι. ἐὰν δὲ καὶ μοχθηροῦ χυμοῦ
<br class="lb"/>τινὸς, μὴ μόνον τοῦ αἵματος ὀῤῥὸς ἐν τοῖς αἱματικοῖς ἀγγείοις
<br class="lb"/>περιέχηται καὶ παραφροσύνας καὶ φρενίτιδας καὶ μανίας
<br class="lb"/>ἐργάσεται. ἀλλὰ νῦν γε τοῦ αἱματώδους ἔοικεν ὀῤῥοῦ


<a class="pb" href="#pb985" id="pb985">[p. 985]</a>


μνημονεύειν, ἀνάμνησίν ἑαυτῷ τινὰ γράφων τήνδε. δειλίαν
<br class="lb"/>μὲν ἐργάζεσθαι τὸν φλεγματικὸν ὀῤῥὸν εἰκός ἐστιν, οὐ μὴν
<br class="lb"/>ἀγρυπνίαν ἢ ταραχὴν ἢ κίνησιν ψυχῆς πτοώδη. τὸ νωθρὸν
<br class="lb"/>γὰρ αὐτῷ καὶ ψυχρὸν ὑπάρχει μόνον, οὐ τὸ δακνῶδές τε
<br class="lb"/>καὶ κακόηθες, εἰ μή ποτ’ ἄρα καὶ τοῦτο διαφθαρὲν ὀξὺ
<br class="lb"/>ἢ ἁλμυρόν τε γένοιτο. ἀλλ’ ἐκεῖνό γε ζητήσεως ἄξιόν ἐστιν
<br class="lb"/>ὅπερ ἔφη καὶ εἴτε φαῦλον εἴτε χρηστόν. εἰ μὲν γὰρ ἁπλῶς
<br class="lb"/>τι ἀποφαίνοιτο φαῦλον εἶναι τὸ ἰχωροειδὲς αἷμα, καλῶς δόξει
<br class="lb"/>λέγειν. τὸ γὰρ οὕτω λεγόμενον πᾶν πρὸς τὸ κατὰ φύσιν
<br class="lb"/>παραβάλλεται· εἰ δέ τις τῶν ἄλλων χυμῶν ἰχῶρσιν ἀντιπαραβάλλων
<br class="lb"/>τὸν τοῦ αἵματος ἰχῶρα, μὴ πονηρὸν ἢ ἀγαθὸν
<br class="lb"/>εἶναι λέγοι καὶ οὕτως ἀληθεύειν ὀρθῶς νομισθείη.
<br class="lb"/>πολλάκις δ’ εἰώθασι καὶ οἱ νῦν ἄνθρωποι καὶ οἱ παλαιοὶ
<br class="lb"/>τὸ ἧττον μοχθηρὸν ὀνομάζειν ἀγαθὸν ἢ χρηστὸν ἢ <span class="milestone">425</span>
<br class="lb"/>ἐπαινετὸν ἤ τι τοιοῦτον, καὶ μάλισθ’ ὅταν ἦ μεγάλη τις
<br class="lb"/>ὑπεροχὴ τοῦ πάνυ μοχθηροῦ πρὸς τὸ μετρίως ἀποκεχωρηκὸς
<br class="lb"/>τοῦ κατὰ φύσιν, ὥστε καὶ τὸ ἰχωροειδὲς αἷμα ζητοῦντος
<br class="lb"/>τοῦ Ἱπποκράτους, εἴτε φαῦλον εἴτε χρηστόν ἐστι, δυνάμεθα


<a class="pb" href="#pb986" id="pb986">[p. 986]</a>


ἂν ἡμεῖς ἀποφήνασθαι, τῷ μὲν ἀρίστῳ προβαλλόμενον
<br class="lb"/>αἵματι φαῦλον ὑπάρχειν αὐτὸ, τοῖς δ’ ἄλλοις ἅπασιν,
<br class="lb"/>οἶσιν ἰχὼρ ἑτέρου τινὸς ἀναμέμικται χυμοῦ μοχθηροῦ, πολλῷ
<br class="lb"/>βέλτιόν τε καὶ αἱρετώτερον καὶ διὰ τοῦτο χρηστόν.
</p>
                    </section>
                    <section id="body-1-3-2-43" class="div textpart section level5">
                      <blockquote class="quote lemma">Οἷσι σπλὴν κατάῤῥοπος, πόδες καὶ χεῖρες καὶ γούνατα θερμὰ,
<br class="lb"/>ῥὶς καὶ ὦτα ψυχρὰ ἀεί. ἦρα διὰ τοῦτο ὅτι λεπτὸν
<br class="lb"/>τὸ αἷμα, ἦρα καὶ φύσει τὸ τοιοῦτον οὗτοι ἔχουσιν.</blockquote>
                      <p class="p autofirst">Ὅτι μὲν κατάῤῥοπος σπλὴν ὁ κάτω τὴν ῥοπὴν ἔχων
<br class="lb"/>λέγεται καὶ δι’ αὐτῆς τῆς φωνῆς ἐστὶ μαθεῖν. εἴτε δ’ ἐπὶ
<br class="lb"/>τῶν κατ’ αὐτὸν ὄγκων ἐν τοῖς κάτω μέρεσι συνισταμένων
<br class="lb"/>εἴθ’ ὅταν εἰς αὐτὰ τὰ κάτω μόρια τοῦ σώματος ὠθεῖ τοὺς
<br class="lb"/>ἐν αὐτῷ μοχθηροὺς χυμοὺς, ὠνόμασε κατάῤῥοπον σπλῆνα,
<br class="lb"/>τοῦτο οὐκέθ’ οἷόν τε πρὸς τῆς φωνῆς διδαχθῆναι δυνατόν
<br class="lb"/>γε μήν ἐστιν ὅσον ἐπὶ τῇ τῶν πραγμάτων φύσει, κατ’ ἄμφω
<br class="lb"/>τὰ εἰρημένα δέξασθαι κατάῤῥοπον ὑπ’ αὐτοῦ λελέχθαι τὸν


<a class="pb" href="#pb987" id="pb987">[p. 987]</a>


σπλῆνα. πόδες γάρ φησι καὶ χεῖρες καὶ γόνατα θερμὰ, ῥὶς
<br class="lb"/>δὲ καὶ ὦτα ψυχρά. τὰ μὲν οὖν γόνατα καὶ τοὺς πόδας ἐν
<br class="lb"/>καταῤῥόπῳ σπληνὶ θερμὰ φαίνεσθαι λόγον ἔχει, καθάπερ
<br class="lb"/>καὶ τὰς ῥῖνας καὶ τὰ ὦτα ψυχρά· τὰς δὲ χεῖρας οὐκ ἔστιν
<br class="lb"/>εὔλογον θερμὰς ὑπάρχειν ἐν καταῤῥόπῳ νοσήματι. μᾶλλον
<br class="lb"/>μὲν γὰρ ἄν τις αὐτὰς τῶν ἄνω θείη μορίων, εἰ δὲ μὴ,
<br class="lb"/>ἀλλ’ οὐ τῶν κάτω. τοῦ δ’ οὖν ὦτα μὲν καὶ ῥῖνας εἶναι
<br class="lb"/>ψυχρὰ, τὰ κάτω δὲ θερμὰ, σκοπῶν τὴν αἰτίαν ὁ Ἱπποκράτης
<br class="lb"/>ἔφη, ἆρά γε διὰ τοῦτο ὅτι τε λεπτὸν ἔχουσι τὸ αἷμα
<br class="lb"/>ἢ ὅταν σπλῆνες γένωνται κατάῤῥοποι, τινὲς δ’ οὐ τοῖς
<br class="lb"/>σπλησὶν ἀντιδιαιρεῖσθαί φασι τὸ ἆρα καὶ φύσει τὸ τοιοῦτον
<br class="lb"/>οὗτοι ἔχουσιν; ἀλλὰ τῷ μετ’ αὐτὸν γεγραμμένῳ καὶ
<br class="lb"/>ποιοῦσιν ὅλην τὴν λέξιν τοιαύτην. ἆρα καὶ φύσει τὸ τοιοῦτον
<br class="lb"/>οὗτοι ἔχουσιν ἢ τοῖς ἐμπυήμασιν; ἐπισκεπτέον οὖν ἐφεξῆς
<br class="lb"/>ἀκριβέστερον ὑπὲρ αὐτοῦ ἢ τοῖς ἐμπυήμασι, τούτοις
<br class="lb"/>προειρημένοις συνάπτουσιν οἱ οὕτω γράφοντες. ὅσοι δ’ ἀρχὴν
<br class="lb"/>αὐτὸ βούλονται τῶν ἐφεξῆς γεγραμμένων τὸ ἢ ἀφαιροῦσι
<br class="lb"/>καὶ τοιάνδε τινὰ ποιοῦσι τὴν λέξιν· τοῖς ἐμπυήμασιν


<a class="pb" href="#pb988" id="pb988">[p. 988]</a>


ὅρος, τοῖσι μέλλουσιν ἐκπυΐσκειν, αἱ κοιλίαι ἐκταράσσονται.
<br class="lb"/>γνώρισμα τῶν μελλόντων ἐκπυΐσκειν τιθέμενοι τὴν ταραχὴν
<br class="lb"/>τῆς γαστρός. εἴη δ’ ἂν οὐ πάντων τῶν ἐκπυϊσκόντων, ἀλλὰ
<br class="lb"/>μόνων ὅσα ῥήγνυνται τῇ διὰ τῶν ἐντέρων ἐκκρίσει, τὸ σημεῖον
<br class="lb"/>τοῦτο γράφων ὁ Ἱπποκράτης. εἰ δ’ ἄνευ τοῦ διορίσασθαι
<br class="lb"/>περὶ ποίων λέγει τὴν ἑρμηνείαν ἐποιήσατο, θαυμαστὸν
<br class="lb"/>οὐδὲν, ἐὰν τοῦ κατ’ ἀρχὰς εἰρημένου μεμνήμεθα τοῦ
<br class="lb"/>γράφειν ἑαυτῷ ταῦτα παρασκευάς τινας εἰς συγγράμματα.
<br class="lb"/>μόνον γὰρ ἥκει πρὸς ἀνάμνησιν ὧν βούλεται δηλοῦν ἑαυτῷ,
<br class="lb"/>προκείμενον ἐν γραφῇ τὸ, κοιλίαι ἐκταράσσονται, λέγοντος
<br class="lb"/>αὐτοῦ κοιλίας ἐπιταράσσεσθαι τοῖς τοιούτοις ἐμπυήμασιν,
<br class="lb"/>ὧν μελλόντων ῥήγνυσθαι προδιϊδροῦταί τις ἰχὼρ λεπτὸς ἐκ
<br class="lb"/>τοῦ πύου, δι’ ὧν δακνόμενα τὰ ἔντερα ταραχὴν τινα τῆς
<br class="lb"/>γαστρὸς ἐρ<span class="milestone">426</span>γάζεται, τουτέστι δήξεις τε καὶ προθυμίας
<br class="lb"/>συνεχεῖς ἐπ’ ἀποκρίσεις· ἔνιοι δὲ καὶ τοιάνδε τινὰ
<br class="lb"/>γραφὴν ἴσασι.
</p>
                    </section>
                    <a class="pb" href="#pb989" id="pb989">[p. 989]</a>
                    <section id="body-1-3-2-44" class="div textpart section level5">
                      <blockquote class="quote lemma">Τοῖσιν ἐμπυήμασιν ὀμφαλὸς ὅρος, οἷσι μέλλουσιν ἐκπυΐσκειν,
<br class="lb"/>κοιλίαι ταράσσονται.</blockquote>
                      <p class="p autofirst">Βουλόμενος δηλοῦσθαι συντόμως τὸ διὰ τοῦ προγνωστικοῦ
<br class="lb"/>σαφῶς εἰρημένον, ἥκιστα δὲ τὰ ὑποκάτω τοῦ ὀμφαλοῦ
<br class="lb"/>εἰς διαπύησιν τρέπεται. οἷς μέντοι μέλλει διαῤῥήγνυσθαι
<br class="lb"/>τὸ ἐμπύημα, κοιλίαι προεπιταράσσονται. πολυειδῶς
<br class="lb"/>δὲ καὶ ἄλλως γράφουσι καὶ διαιροῦσιν οὐ ταύτην μόνον
<br class="lb"/>τὴν ῥῆσιν, ἀλλὰ καὶ τῶν ἄλλων τὰς πλείστας, ἐξηγησάμενοι
<br class="lb"/>τοῦτο τὸ βιβλίον, ὡς ἀποῤῥεῦσαί τινα τῶν ἐπὶ τὰ τῆς τέχνης
<br class="lb"/>ἔργα σπευδόντων. φαίνονταί τινες ποιεῖν ὅπερ ὁ Τίμων
<br class="lb"/>εἶπεν·</p>
                      <div class="l">εἰκάζων τί θέλεις, ὀλίγον κρέας, ὀστέα πολλά.</div>
                      <p class="p autofirst">τινὲς δὲ καὶ τὴν ἑξῆς ῥῆσιν ἧς ἀρχὴ, σπλὴν <span class="milestone">471</span>σκληρὸς
<br class="lb"/>οὐ τὰ ἄνω, ταύτῃ συνάπτουσιν, ἵνα ἐπὶ τῶν κατὰ σπλῆνα
<br class="lb"/>διαφορῶν ὁ λόγος ᾖ γινόμενος αὐτῷ· μεταβάντες οὖν ἐπ’
<br class="lb"/>ἐκείνην ἴδωμεν τὰς διαφορὰς, ἔχουσι γάρ τι χρήσιμον.
</p>
                    </section>
                    <a class="pb" href="#pb990" id="pb990">[p. 990]</a>
                    <section id="body-1-3-2-45" class="div textpart section level5">
                      <blockquote class="quote lemma">Σπλὴν σκληρὸς οὐ τὰ ἄνω, κάτω στρογγύλος, πλατὺς, παχὺς,
<br class="lb"/>μακρὸς, λεπτός.</blockquote>
                      <p class="p autofirst">Τῶν ἐν σπληνὶ παρὰ φύσιν ὄγκων ἐν ταύτῃ τῇ ῥήσει
<br class="lb"/>διαφορὰς ἔγραψεν, ὑποτυπούμενος ἑαυτῷ τάχα, διότι καταῤῥόπου
<br class="lb"/>σπληνὸς ἐμνημόνευσεν. ἡ γοῦν πρώτη διαφορὰ μία
<br class="lb"/>τῶν τοιούτου σπληνός ἐστιν, ὁπόταν μὲν σκληρὸς ᾖ, μὴ μέντοι
<br class="lb"/>τὰ ἄνω, πρόδηλον ὅτι τὸ κάτω σκληρός ἐστιν. ἡ δευτέρα
<br class="lb"/>δὲ ὧν εἶπεν ἐν τῇ προκειμένῃ ῥήσει διαφορὰ τῶν καταῤῥόπων
<br class="lb"/>σπληνῶν αὐτῶν πάλιν ἐστὶν ἰδία. τούτων γὰρ
<br class="lb"/>τῶν καταῤῥόπων σπληνῶν κοινῶς ἐχόντων τὰ μὲν ἄνω μέρη
<br class="lb"/>μὴ ἔχειν σκληρὰ, τὰ κάτω δ’ ἔχειν, ὁ μέν τίς ἐστι στρογγύλος,
<br class="lb"/>ὁ δὲ πλατὺς, ὁ δ’ ἐπὶ μῆκος ηὐξημένος, ἤτοι σὺν
<br class="lb"/>ὄγκῳ παρὰ φύσιν ἢ χωρὶς τούτου μόνην ἐσχηκὼς τὴν κατὰ
<br class="lb"/>τὸ μῆκος ἐπίδοσι. ἐδήλωσε δὲ τὴν μὲν προτέραν ἐν τῷ
<br class="lb"/>φάναι, παχὺς, μακρός· τὴν δὲ δευτέραν ἐν τῷ μακρὸς,
<br class="lb"/>λεπτός. δὶς γὰρ τοῦ μακρὸς ὑφ’ Ἱπποκράτους γεγραμμένου


<a class="pb" href="#pb991" id="pb991">[p. 991]</a>


καθάπερ ἄν τις εἰκάσειε, τὸ ἕτερον ἀφεῖλον οἱ ἐγγραφόμενοι
<br class="lb"/>καὶ τοιαύτην ἐποίησαν τὴν ῥῆσιν, οἵαν ἄρτι προέγραψα.
<br class="lb"/>κατὰ λόγον δ’ ἐστὶ πρώτης μὲν αὐτῶν μεμνημονευκέναι διαφορᾶς,
<br class="lb"/>καθ’ ἣν ἔφη, σπλὴν σκληρὸς οὐ τὰ ἄνω, τουτέστι
<br class="lb"/>τὰ κάτω σκληρὸς, ὥσπερ καὶ κατάῤῥοπός ἐστιν. εἶτα πάλιν
<br class="lb"/>αὐτοῦ διαφορὰς τέσσαρας εἴρηκε· μίαν μὲν ἐν ᾖ στρογγύλος
<br class="lb"/>ἐστὶ, δευτέρα δὲ ἐν ᾗ πλατὺς, ἀμφοτέρων τούτων
<br class="lb"/>ἐχουσῶν κοινὸν τὸ μὴ προσηυξῆσθαι κατὰ μῆκος τὸν σπλῆνα.
<br class="lb"/>δύο δ’ ἄλλας διαφορὰς τὴν μὲν ἑτέραν καθ’ ἣν μακρὸς
<br class="lb"/>καὶ παχὺς γίνεται, τὴν δ’ ὑπόλοιπον καθ’ ἣν μακρὸς καὶ
<br class="lb"/>λεπτός. δὶς γὰρ, ὡς ἔφην, γεγραμμένου τοῦ μακρὸς, εἰκός
<br class="lb"/>ἐστιν ὡς περιττὸν παρελθεῖν <span class="milestone">427</span>τὸν ἀντιγραφόμενον ἐκ
<br class="lb"/>τῶν ἀρχαίων ὑπομνημάτων. ἡ μὲν οὖν παλαιὰ γραφὴ τοιαύτη
<br class="lb"/>τίς ἐστιν, ἐν ᾗ τὸ μακρὸς ἐγώ φημι δὶς ὑφ’ Ἱπποκράτους
<br class="lb"/>εἰρημένον ἅπαξ γραφῆναι πρὸς τοῦ βιβλιογράφου.
<br class="lb"/>δυνατὸν δ’ ἴσως ἐστὶ κᾂν ἅπαξ ὑπ’ αὐτοῦ τοῦ Ἱπποκράτους
<br class="lb"/>ᾖ γεγραμμένον ἐν τῷ μεταξὺ τοῦ τε παχὺς καὶ λεπτὸς ἀπὸ
<br class="lb"/>κοινοῦ δέξασθαι, συνῆφθαι τῷ τε προειρημένῳ καὶ τῷ μετ’


<a class="pb" href="#pb992" id="pb992">[p. 992]</a>


αὐτὸ λεγομένῳ. πολλὰ γὰρ καὶ ἄλλα τοιαῦτα τοῖς παλαιοῖς
<br class="lb"/>εὑρίσκεται. τοὺς δ’ ἐξηγητὰς ἐθαύμασα πολυειδῶς μεταγράψαντας
<br class="lb"/>τὴν ῥῆσιν, ἄλλον ἄλλως. εἴπερ γὰρ ὅλως ἀποχωρεῖν
<br class="lb"/>τις τολμᾷ παλαιᾶς γραφῆς, κατά τι πιθανὸν χρὴ
<br class="lb"/>τοῦτον πράττειν ὥσπερ ἔφην ἐγὼ νῦν εὔλογον εἶναι, ἐφ’ ὧν
<br class="lb"/>δὶς γεγραμμένου τοῦ μακρὸς παραλελεῖφθαι τὸ ἕτερον. ὅτι
<br class="lb"/>δ’ οὕτως ἔχουσαν τὴν γραφὴν ἐπίστανται πάντες οἱ παλαιοὶ
<br class="lb"/>ἐξηγηταὶ μαρτυρία καὶ περὶ τοῦ Ζεύξιδος ἂν εἴη ἀρίστη.
<br class="lb"/>οὗτος γὰρ ὡς κακῶς ἐξηγησαμένου τοῦ Γλαυκίου τὴν προκειμένην
<br class="lb"/>ῥῆσιν οὐδὲν μὲν ἐγκαλεῖ περὶ τῆς γραφῆς, καίτοι
<br class="lb"/>γ’ ἀπόρου καὶ ταύτης τῆς λέξεως φαινομένης αὐτῷ, ὅτι δὲ
<br class="lb"/>προσέθηκεν ἀποφάσεις τοῖς εἰρημένοις μέμφεται. φησὶ γὰρ
<br class="lb"/>ἀπορούμενον αὐτὸν καὶ μὴ δυνάμενον ἐξηγήσασθαι τὴν προκειμένην
<br class="lb"/>ῥῆσιν ἅπασι τοῖς προειρημένοις ἀποφάσεις προστεθεικέναι,
<br class="lb"/>ὡς εἰ καὶ οὕτως ἔγραψεν ὁ Ἱπποκράτης· κάτω
<br class="lb"/>στρογγύλος, οὐ πλατὺς, οὐ μακρὸς, οὐ λεπτός. ἡγεῖτο γὰρ
<br class="lb"/>Γλαυκίας ἀδύνατον εἶναι τὸν σπλῆνα ταῦτα τὰ πάθη δέξασθαι,
<br class="lb"/>μὴ δυνάμενα συνυπάρχειν, ὥσπερ ἀναγκαῖον ὂν ἐφ’


<a class="pb" href="#pb993" id="pb993">[p. 993]</a>


ἑνὸς ἀνθρώπου πάντων ἀκούειν αὐτῶν. ἀλλ’ οὐ διαφορὰς
<br class="lb"/>ἐφεξῆς αὐτῶν γράψαι τὸν Ἱπποκράτην πρὸς ἀνάμνησιν ὡς
<br class="lb"/>ἔμπροσθεν ἔγραψε δυσπνοίας τε καὶ πυρετῶν, οὕτω νῦν
<br class="lb"/>τῶν ἐν τοῖς καταῤῥόποις σπλησὶ παρὰ φύσιν ὄγκων. εἰ δ’
<br class="lb"/>ἔξεστι προστιθέναι τοῖς καταφατικοῖς εἰρημένοις ἀποφάσεις,
<br class="lb"/>ἅπαν οὕτω τις διαφθείρει δόγμα καὶ γνώμην οὐδεμίαν φυλάξει
<br class="lb"/>τῶν παλαιῶν βεβαίαν.
</p>
                    </section>
                    <section id="body-1-3-2-46" class="div textpart section level5">
                      <blockquote class="quote lemma">Ἧσσον τοῖς ἀπὸ κεφαλῆς κορυζώδεσιν.</blockquote>
                      <p class="p autofirst">Οὐδὲν ἄλλο ἔχομεν νοεῖν ἢ ὅτι τὰ εἰρημένα τῷ σπληνὶ
<br class="lb"/>συμβαίνειν ἧττον γίνεται τοῖς ἀπὸ κεφαλῆς κορυζώδεσι. αἰτίαν
<br class="lb"/>δὲ τούτου καὶ Ῥοῦφός φησι καὶ Σαβῖνος, διότι τὸ
<br class="lb"/>αἷμα καθαίρεται τῇ κορύζῃ. διὰ τοῦτο γὰρ οἴονται τὸ
<br class="lb"/>μηδὲν ἥκειν ἐπὶ τὸν σπλῆνα. βέλτιον δ’ εἰς καθολικὸν ἀνάγεσθαι
<br class="lb"/>λόγον, οὐκ εἰς κατὰ μέρος αὐτό. πάνυ γάρ ἐστι


<a class="pb" href="#pb994" id="pb994">[p. 994]</a>


σπάνιον ἐν ὅλῳ τῷ σώματι δύο τινὰ μόρια παραπλησίως ἔχειν
<br class="lb"/>ἀσθενῆ. τοῖς πλείστοις γὰρ ἕν γε τοιοῦτον φαίνεται γινόμενον,
<br class="lb"/>εἰς ὃ κᾂν πληθώρα κᾂν κακοχυμία τις ἐν τῷ σώματι γένηται,
<br class="lb"/>πάντα συῤῥεῖ τὰ περιττά. φθάσαντος δ’ ἑνὸς αὐτὰ δέξασθαι,
<br class="lb"/>τὰ λοιπὰ κατὰ φύσιν ἔχοντα διαμένει. οὐ μόνον οὖν
<br class="lb"/>τοῖς ἀπὸ κεφαλῆς κορυζώδεσιν, ἀλλὰ καὶ τοῖς τῶν ἀναπνευστικῶν
<br class="lb"/>τὶ μορίων ἢ τῶν κατὰ νεφροὺς καὶ ἧπαρ ἢ κοιλίαν
<br class="lb"/>ἀσθενὲς ἔχουσι φύσει, μᾶλλον ἐκεῖνο πάσχον εὕροις ἂν
<br class="lb"/>ἢ τὸν σπλῆνα. τούτου δὲ ὄντος κοινοῦ καὶ καθόλου, προσθείη
<br class="lb"/>ἄν τις ἴδιον τῶν νῦν λεγομένων, ἐφ’ ὧν ἀθροίζεται
<br class="lb"/>φλεγματῶδες ὑγρὸν ἢ <span class="milestone">428</span>λεπτὸν καὶ ὑδατῶδες, οἷοί
<br class="lb"/>πέρ εἰσι καὶ οἱ ἀπὸ κεφαλῆς κορυζώδεις, τούτοις μὴ πάνυ
<br class="lb"/>τι τοὺς παρὰ φύσιν ὄγκους ἐν σπληνὶ συνίστασθαι, παχέσι
<br class="lb"/>καὶ μελαγχολικοῖς ἑπομένους χυμοῖς.
</p>
                    </section>
                    <section id="body-1-3-2-47" class="div textpart section level5">
                      <blockquote class="quote lemma">Ἡ περὶ τὸν νοσέοντα οἰκονομίη καὶ αἱ ἐς τὴν νοῦσον


<a class="pb" href="#pb995" id="pb995">[p. 995]</a>


ἐρωτήσιες, ἃ διηγεῖται, οἷα, ὡς ἀποδεκτέον οἱ λόγοι,
<br class="lb"/>τὰ πρὸς τὸν νοσέοντα, τὰ πρὸς τοὺς παρεόντας καὶ τὰ
<br class="lb"/>ἔξωθεν.</blockquote>
                      <p class="p autofirst">Ἐξεῦρεν οἰκεῖον ὄνομα τῶν μελλόντων ῥηθήσεσθαι λόγων,
<br class="lb"/>οἰκονομίην εἰπών. οὐ γὰρ ὡς ἐν τοῖς ἄλλοις σχεδὸν
<br class="lb"/>ἅπασι συγγράμμασιν, ἤτοι διαγνώσεις παθῶν ἢ θεραπείας
<br class="lb"/>ἢ προγνώσεις τῶν ἐσομένων ἔγραψεν, οὕτω καὶ νῦν. ἀλλ’
<br class="lb"/>ὅπως ἄν τις ἐπιδεξίως, οἷς ἐμάθομεν ἰατρικοῖς θεωρήμασι
<br class="lb"/>χρῷτο, διέρχεται κατὰ τὴν προκειμένην ῥῆσιν, οὐ κατὰ μέρος
<br class="lb"/>ἐν αὐτοῖς, ἀλλὰ τὰ καθόλου κεφάλαια μόνον γράφων.
<br class="lb"/>καὶ πρώτου γε μέμνηται κατὰ ταῦτα τῶν ἐρωτήσεων, ἃς ὁ
<br class="lb"/>ἰατρὸς δηλονότι ποιεῖται πρὸς τὸν κάμνοντα, δευτέρου δὲ
<br class="lb"/>τῶν διηγήσεων αὐτοῦ. πολλὰ γὰρ εἰώθασιν οἱ κάμνοντες
<br class="lb"/>διηγεῖσθαι, δυνάμενα τὴν γνώμην ἐνδείξασθαι τοῦ λέγοντος.
<br class="lb"/>ὡς εἴ γε μὴ πρότερον εἰδείημεν αὐτὸν ἐξ αὐτῶν ὧν ἂν
<br class="lb"/>διηγήσατο, συνήσομεν, ὁποῖός τίς ἐστιν, οὕτως αὐτῷ προσφέρεσθαι.
<br class="lb"/>φρόνιμον μὲν γὰρ εἰ γνωρίσαις εἶναι τόνδε τινὰ


<a class="pb" href="#pb996" id="pb996">[p. 996]</a>


τὸν ἄνθρωπον, ἔτι τε μὴ δειλὸν, ἀληθεύειν πειραθήσῃ μηδὲν
<br class="lb"/>ὑποστελλόμενον τῶν κατὰ τὴν νόσον ἐσομένων. ἄφρονα
<br class="lb"/>δὲ καὶ δειλὸν ὧν ἂν εὐθυμότερος γένοιτο, πάντα ταῦτα
<br class="lb"/>ἐρεῖν μετὰ τοῦ μηδὲν μέγα ψεύδεσθαι. κᾂν ἀναγκασθῇς
<br class="lb"/>δὲ ποτε διὰ δειλίαν ἐσχάτην τοῦ κάμνοντος ἐπαγγείλασθαι
<br class="lb"/>σωτηρίαν αὐτῷ βεβαίαν. ἀλλ’ ἐξελθών γε τοῖς κηδομένοις
<br class="lb"/>αὐτοῦ τἀληθῆ φράζε. πειρῶ δὲ καὶ αὐτοῖς τοῖς κάμνουσι,
<br class="lb"/>κᾂν ἄκρως εἰσὶ δειλοὶ, μὴ <span class="milestone">472</span>καθάπερ οἱ προχείρως
<br class="lb"/>ψευδόμενοι τὴν σωτηρίαν ἐπαγγέλλεσθαι χωρὶς τοῦ προσθεῖναί
<br class="lb"/>σε τὴν ἀρχὴν ἔσεσθαι ταύτην, ἅπαντα πράττοντος
<br class="lb"/>αὐτοῦ καλῶς καὶ πειθομένου τοῖς προστάγμασι τῶν ἰατρῶν.
<br class="lb"/>οὕτω γὰρ οὔτ’ ἐκεῖνος ἀθυμήσει καὶ σὺ πολλάκις ἀληθεύσεις.
<br class="lb"/>τὰ γὰρ πλεῖστα τῶν ἐπισφαλῶν νοσημάτων ἀνατρέπουσι
<br class="lb"/>τοὺς κάμνοντας ἀπειθοῦντας τοῖς ἰατροῖς. ὡς ὀλίγα
<br class="lb"/>πάνυ τὰ πάντως ἀναιρεθήσεται, ἐὰν μήθ’ ὁ ἰατρὸς ἁμαρτάνοι
<br class="lb"/>μήθ’ ὁ νοσῶν μήθ’ οἱ ὑπηρέται, μήτ’ ἄλλο τι τῶν
<br class="lb"/>ἔξωθεν ἐκ τύχης γένηται βλαβερόν. ὅσοι γὰρ ἐν σφαλεροῖς


<a class="pb" href="#pb997" id="pb997">[p. 997]</a>


νοσήμασι πλέον ἢ προσῆκεν τοὺς κάμνοντας εὐθύμους
<br class="lb"/>ποιοῦσι, πολλαπλασίαν αὐτοῖς ἀθροίζουσι δυσθυμίαν ἐν ταῖς
<br class="lb"/>ἑξῆς ἡμέραις, ὅταν ἤτοι χεῖρον φαίνηται τὸ νόσημα γινόμενον
<br class="lb"/>ἢ χρονίζῃ παρὰ τὴν ἐπαγγελίαν τῶν ἰατρῶν. ἀλλὰ
<br class="lb"/>καὶ θαῤῥήσαντες, ὡς ἀκινδύνως νοσοῦντες οἱ πλείους τῶν
<br class="lb"/>ἀνθρώπων, οὐ πάνυ κατήκοοι γίνονται τῶν ἰατρῶν. ἄμεινον
<br class="lb"/>μὲν οὖν ἐπίστασθαι τὸ τοῦ κάμνοντος ἦθος, ἔμπροσθεν
<br class="lb"/>ὅθ’ ὑγίαινε πεπειραμένον. εἰ δὲ νῦν αὐτῷ πρῶτον ἐτυγχάνομεν,
<br class="lb"/>ἐξ ὧν διηγεῖται συνήσομεν ὁποῖός τίς ἐστιν. ἐφ’ ὧν
<br class="lb"/>δὲ προγινώσκομεν, ἐξὸν μέν τι πρὸς τὴν νόσον <span class="milestone">429</span>ἐξευρίσκειν.
<br class="lb"/>εἰ γὰρ κόσμιος ὢν φύσει θρασέως ἀποκρίνεται
<br class="lb"/>καὶ φρόνιμος ὢν ἄφρων φαίνεται κατὰ τὴν διήγησιν, ἔνδειξις
<br class="lb"/>ἡμῖν ἐντεῦθεν ἔσται τοῦ βεβλάφθαι τὴν διάνοιαν αὐτῷ.
<br class="lb"/>καθάπερ εἰ καὶ νήφων καὶ φρονιστὴς ἢ ἀγρυπνητικὸς εἴη
<br class="lb"/>καὶ φύσει χαίρων τῷ διηγεῖσθαι μακρὰ, νωθρὸς φαίνοιτο
<br class="lb"/>περὶ τὰς διηγήσεις ἢ τὰς ἀποκρίσεις, κᾀξ αὐτῆς δὲ τῆς
<br class="lb"/>φωνῆς ἔνεστί τι τεκμήρασθαι περὶ τῆς νόσου. τινὲς μὲν
<br class="lb"/>γὰρ μόγις φθέγγονται, τινὲς δὲ βραγχῶδες ἢ ὀξὺ περὶ τὸν


<a class="pb" href="#pb998" id="pb998">[p. 998]</a>


τῆς νόσου καιρόν. ἔνιοι δὲ ψελλίζουσί τε καὶ τραυλίζουσιν,
<br class="lb"/>ὧν ἕκαστον ὁποῖόν τι σημαίνει μεμάθηκας ἐν ἑτέροις. ἐκ
<br class="lb"/>μὲν δὴ τῶν τοιούτων ὁ ἰατρὸς γνώσεταί τι περὶ τοῦ νοσοῦντος,
<br class="lb"/>ὁποῖος τὴν γνώμην καὶ τὸ ἦθος, αὐτῆς δὲ τῆς
<br class="lb"/>νόσου τίς θ’ ἡ ἰδέα. πάλιν δ’ αὐτὸς ἐπιδείξεται τῷ τε
<br class="lb"/>κάμνοντι καὶ τοῖς ἀμφ’ αὐτὸν ὁποῖός τίς ἐστι τὴν τέχνην
<br class="lb"/>ἐξ αὐτῶν τῶν ἔργων. καὶ ῥῖνα μὲν γὰρ ὠξυμμένην καὶ
<br class="lb"/>ὀφθαλμοὺς κοίλους καὶ κροτάφους συμπεπτωκότας ἰδών τις
<br class="lb"/>ἐν ὀξεῖ νοσήματι πυνθάνεται μή τις κένωσις αὐτῷ γέγονεν
<br class="lb"/>ἢ ἀγρυπνία καὶ λύπη, μὴ σιτίων ἔνδεια καὶ κόπος ἰσχυρός.
<br class="lb"/>εἰ δ’ ἀσύμπτωτον θεασάμενος, ἐρήσεται μή τις συνήθων
<br class="lb"/>ἐκκρίσεων ἐπίσχεσις ἢ παρὰ τὸ ἔθος ἀργῶς καὶ πλησμονῆς
<br class="lb"/>διηλήθη. δυνήσεται δὲ καὶ περὶ ψύξεως, ἐγκαύσεώς τε
<br class="lb"/>καὶ οἰνοπόσεως πολλῆς, ὅσα τε ἄλλα τοιαῦτα πυνθάνεσθαι
<br class="lb"/>κατὰ τρόπον, ὥστε ἐν αὐτῷ τούτῳ πρῶτον ἐπαινεθῆναι πρὸς
<br class="lb"/>τῶν παρόντων. ἐὰν γὰρ τὰ προγεγονότα καὶ τὰ προγινωσκόμενα
<br class="lb"/>τῷ τε κάμνοντι καὶ τοῖς ἀμφ’ αὐτὸν ὁ ἰατρὸς


<a class="pb" href="#pb999" id="pb999">[p. 999]</a>


πυνθάνηται, θαυμάζουσιν εὐθέως αὐτὸν, ὥσπερ εἰ καί τινα
<br class="lb"/>τῶν ἐναντίων τοῖς γεγονόσιν ἐρωτᾷ, καταγινώσκουσιν. ἀλλὰ
<br class="lb"/>καὶ τῶν συμβεβηκότων τοῖς κάμνουσιν ἔνια, πρὶν ἀκοῦσαι
<br class="lb"/>παρ’ αὐτῶν, ἐν μέσῳ σχήματι λέξεως, ἐρωτήσεώς τε καὶ
<br class="lb"/>ἀποφάσεως, ἐὰν εἰπὼν ἐπιτύχῃ, θαυμάζεται. λέλεκται δ’
<br class="lb"/>ἅπαντα ταῦθ’ ἡμῖν ἑτέρωθι καὶ νῦν, ὡς ἔφην, Ἱπποκράτους
<br class="lb"/>αὐτὰ μόνα, τά τε πρῶτα κεφάλαια διερχομένου καὶ ἡμεῖς
<br class="lb"/>κατά τινα πρώτην τομὴν αὐτὰ διήλθομεν. εἰ δὲ τὰ κατὰ
<br class="lb"/>μέρος ἅπαντα λέγοιμι, τά τε εἰς τὸ προγνωστικὸν ὑπομνήματα
<br class="lb"/>καὶ τὰ περὶ κρίσεων, ἐνταῦθα μεταφέρειν ἀναγκασθήσομαι.
<br class="lb"/>τούτων δ’ ἔξωθέν ἐστιν εἰς τὴν οἰκονομίαν τε καὶ
<br class="lb"/>χρῆσιν ὠφελοῦντα καὶ τῶν ὑφ’ Ἡροδότου γραφέντων ἔνια
<br class="lb"/>κατὰ τὸ βιβλίον ὃ ἐπέγραψεν αὐτὸς ἰατρόν. εἴρηται δὲ
<br class="lb"/>καὶ πρὸς ἡμῖν ἐν οἷς καὶ περὶ τοῦ προγινώσκειν διερχόμεθα.
<br class="lb"/>ἀναλαβόντες οὖν αὖθις ἐξ ἀρχῆς τὰ κεφάλαια τοῦ
<br class="lb"/>λόγου μεταβῶμεν ἐπί τι τῶν ἐξ ἀρχῆς γεγραμμένων. ὥσπερ
<br class="lb"/>ἐν τῷ βίῳ τὸ κτᾶσθαι τὰ προσήκοντα πάντα, λέγω δὲ


<a class="pb" href="#pb1000" id="pb1000">[p. 1000]</a>


ἐσθῆτα καὶ σκεύη καὶ οἰκέτας, ὑποζύγιά τε καὶ ἄλλα θρέμματα
<br class="lb"/>καὶ οἰκείας καὶ σῖτον καὶ χέδροπα καὶ τραγήματα καὶ
<br class="lb"/>οἶνον καὶ ἔλαιον, ὅσα ἄλλα τοιαῦτα, διαφέρει πάμπολυ τοῦ
<br class="lb"/>χρῆσθαι τούτοις προσηκόντως, ὅπερ ὀνομάζουσιν οἰκονομίαν.
<br class="lb"/>οὕτω καὶ κατὰ τὴν ἰατρικὴν οὐ ταὐτὸν ἐστι τὸ μαθεῖν τὴν
<br class="lb"/>τέχνην τῷ χρήσασθαι προσηκόντως οἷς ἔμαθέ τις, ἐπιστάμενος
<br class="lb"/>ἐν καιρῷ μὲν αὐτὸς ἐρωτήσειν καὶ εἰπεῖν, ἐν καιρῷ
<br class="lb"/>δ’ ἀκοῦσαί τι τοῦ κάμνοντος ἢ τῶν οἰκείων αὐτοῦ διαλεχθῆναί
<br class="lb"/>τε αὐτοῖς, ὅπως εἰς τὴν ὑπηρεσίαν ὡς χρησιμώτατοι
<br class="lb"/>γίνονται, προνοήσασθαί τε τῶν ἔξωθεν, ἃ παρορᾶται
<br class="lb"/>τοῖς ἰατροῖς καὶ τοῖς οἰκείοις τοῦ κάμνοντος. ὧν μάλιστα
<br class="lb"/>χρήσιμα τὰ περὶ τὰς κατακλίσεις εἰσὶν ἢ τῶν οἰκιῶν
<br class="lb"/>ὅλην μοχθηρῶν οὐσῶν ἢ τῶν οἴκων ἐν οἷς οἱ νοσοῦντες
<br class="lb"/>κατάκεινται δι’ ὀσμὴν μοχθηρὰν ἢ ἀέρα θερμὸν ἢ ψυχρὸν
<br class="lb"/>ἰσχυρῶς ἢ εὐρῶτος πλήρη. καὶ περὶ <span class="milestone">430</span>τῆς ἐνοχλήσεως
<br class="lb"/>δὲ τῆς ἐκ τῶν γειτνιώντων ἢ τῆς τῶν παρόντων κατὰ τὰς
<br class="lb"/>δημοσίας ὁδοὺς προνοήσασθαι χρὴ τὸν ἰατρὸν, διαλεχθῆναι
<br class="lb"/>δὲ περὶ τούτων ἁπάντων τοῖς οἰκείοις τε καὶ φίλοις


<a class="pb" href="#pb1001" id="pb1001">[p. 1001]</a>


νοσοῦντος. αὕτη γάρ ἐστι καὶ τοιαύτη τις ἡ περὶ τοὺς
<br class="lb"/>κάμνοντας οἰκονομία.
</p>
                    </section>
                    <section id="body-1-3-2-48" class="div textpart section level5">
                      <blockquote class="quote lemma">Ὅτι ἐν θερμοτέρῳ στερεωτέρων, ἐν τοῖσι δεξιοῖσι καὶ μέλανες
<br class="lb"/>διὰ τοῦτο καὶ ἔξω αἱ φλέβες καὶ χολωδέστεροι μᾶλλον.</blockquote>
                      <p class="p autofirst">Οὐδὲν θαυμαστόν ἐστι κᾀνταῦθα παραλελεῖφθαι τὸ
<br class="lb"/>συνέχον μάλιστα τὸν ὅλον λόγον. οὐ γὰρ σύγγραμμά ἐστι
<br class="lb"/>τὸ βιβλίον τοῦτο πρὸς ἔκδοσιν γεγονὸς, ἀλλὰ παρασκευαί
<br class="lb"/>τινες ἢ ὑποτυπώσεις ὁποίας ἑαυτοῖς εἰώθαμεν ποιεῖσθαι,
<br class="lb"/>ὡς εἴ γε σύγγραμμα ἦν, οὕτως ἂν ἀρχόμενος ὡς ἐν τοῖς
<br class="lb"/>ἀφορισμοῖς ἔγραψε, προσέθηκε τὰ ἐφεξῆς, τὸν ὅλον λόγον
<br class="lb"/>ποιησάμενος τοιοῦτον. ἔμβρυα τὰ μὲν ἄῤῥενα ἐν τοῖσι δεξιοῖσι
<br class="lb"/>μέρεσι τῆς μήτρας μᾶλλον εὑρίσκεται συνιστάμενα,
<br class="lb"/>τὰ δὲ θήλεα κατὰ τὸν ἕτερον κόλπον αὐτῆς τὸν ἀριστερόν.
<br class="lb"/>εἰκός γάρ ἐστιν ἐν τῷ θερμοτέρῳ μέρει τῆς μήτρας τὸ
<br class="lb"/>θερμότερον συνίστασθαι, θερμότερον δέ ἐστι τὸ ἄῤῥεν, ὡς


<a class="pb" href="#pb1002" id="pb1002">[p. 1002]</a>


δηλοῖ καὶ τὸ τῶν φλεβῶν μέγεθος ἐν αὐτῷ καὶ ἡ χρόα.
<br class="lb"/>μελάντεροι γὰρ τοὐπίπαν οἱ ἄνδρες τῶν γυναικῶν. οὕτω
<br class="lb"/>μὲν εἰ σύγγραμμα ἔγραφεν ὁ Ἱπποκράτης, ὁμοίως τῷ περὶ
<br class="lb"/>ἀγμῶν καὶ ἄρθρων καὶ προγνωστικῷ καὶ τοῖς ἄλλοις τοῖς
<br class="lb"/>τοιούτοις ἐπεποίητο τὴν ἑρμηνείαν. ἐπεὶ δ’, ὡς ἔφην, ἑαυτῷ
<br class="lb"/>μόνῳ ταῦτα ὑπετυπώσατο, διὰ τοῦτο περιλέλειπται τὸ
<br class="lb"/>κεφάλαιον τοῦ λόγου, μὴ δηλώσαντος αὐτοῦ περὶ τῶν κατὰ
<br class="lb"/>τὴν κύησιν ἀῤῥένων λέγεται ταῦτα. τὸ μέντοι ἄῤῥεν ἐν τῷ
<br class="lb"/>δεξιῷ μέρει τῆς μήτρας κυίσκεσθαι καὶ ἄλλοι τῶν παλαιοτάτων
<br class="lb"/>ἀνδρῶν εἰρήκασιν. ὁ μὲν γὰρ Παρμενίδης οὕτως
<br class="lb"/>ἔφη, δεξιτεροῖσι μὲν κούρους, λαιοῖσι δ’ αὖ κούρας. ὁ δ’
<br class="lb"/>Ἐμπεδοκλῆς οὕτως·</p>
                      <div class="l">ἐν γὰρ θερμοτέρῳ τὸ κατ’ ἄῤῥενα ἔπλετο γαίης.</div>
                      <p class="p autofirst">καὶ μέλανες διὰ τοῦτο καὶ ἀνδρωδέστεροι ἄνδρες καὶ λαχνήεντες
<br class="lb"/>μᾶλλον. ὅτι δὲ ἀληθὲς ἡ περὶ τῆς κράσεως τοῦ ἄῤῥενος ὡς
<br class="lb"/>θερμοτέρου δόξα, τελέως ὁ λόγος ἐν τοῖς περὶ κράσεως ὑπομνήμασιν
<br class="lb"/>ἐξείργασται. νυνὶ δ’ ὡς πολλάκις εἶπον, οὐκ ἀποδεικνύναι


<a class="pb" href="#pb1003" id="pb1003">[p. 1003]</a>


τὰ δόγματα πρόκειται τὰ Ἱπποκράτεια, ὅτι μὴ
<br class="lb"/>πάρεργον, ἀλλὰ τὴν λέξιν ἐξηγεῖσθαι. καὶ ταύτην οὖν τινες
<br class="lb"/>τῶν νεωτέρων ἐξηγητῶν ἐτόλμησαν μεταγράφειν <span class="milestone">473</span>τὸ
<br class="lb"/>στερεωτέρων καὶ ποιῆσαι στερεώτεροι. δοκεῖ γὰρ αὐτοῖς
<br class="lb"/>ἄλογον εἶναι τὸ δεξιὸν μέρος τῆς μήτρας ὥσπερ θερμότερον,
<br class="lb"/>οὕτω καὶ στερεώτερον λέγεσθαι. φαίνεται γὰρ ὁμοίως ἔχον
<br class="lb"/>ὅσον ἐπὶ στερεότητι καὶ διὰ τοῦτο χρῆναι γράφειν φασὶν,
<br class="lb"/>ὅτι θερμοτέροις στερεώτερον ἐν τοῖσι δεξιοῖσι καὶ μέλανες
<br class="lb"/>διὰ τοῦτο, δηλούσης τῆς λέξεως ἐν τῷ θερμοτέρῳ τῆς μήτρας
<br class="lb"/>μέρει κυΐσκεσθαι στερεώτερον, ἐν ἴσῳ τῷ ἰσχυρότερον
<br class="lb"/>καὶ εὐρωστότερον, ἐπειδὴ καὶ θερμότερόν ἐστι φύσει. περὶ
<br class="lb"/>δὲ τῆς ἀληθείας τοῦ δόγματος οὐ νῦν ὡς ἔφην εἶναι λέγειν
<br class="lb"/>καιρός. ἐπεὶ δ’ ἔνιοι πρὸς τοὺς εἰπόντας ἅπαντα δεξιὰ
<br class="lb"/>μέρη τῶν ἀριστερῶν εἶναι θερμότερα καὶ ἰσχυρότερα διὰ
<br class="lb"/>τὴν τοῦ ἥπατος θέσιν, ἀντιλέγοντες ἔφασαν, <span class="milestone">431</span>ἀλλ’
<br class="lb"/>ἔκ τε τῶν ἀριστερῶν ἡ καρδία κεῖται καὶ φαίνεται μήθ’ ὁ
<br class="lb"/>δεξιὸς ὀφθαλμὸς τοῦ ἀριστεροῦ μᾶλλον βλέπων μήτε τὸ οὖς
<br class="lb"/>ἀκοῦον ἢ τὸ σκέλος βαδίζον, ἀλλ’ ἐπὶ τῆς χειρὸς μόνης τὸ


<a class="pb" href="#pb1004" id="pb1004">[p. 1004]</a>


τοιοῦτον δοκεῖ πιθανὸν εἶναι, διὰ τοῦτο ὀλίγα πρὸς αὐτοὺς
<br class="lb"/>εἰρήσεται. μεγίστη γὰρ ἀπόδειξις τοῦ τὰ πλεῖστα τῶν ἀῤῥένων
<br class="lb"/>ἐν τοῖς δεξιοῖς μέρεσι κυΐσκεσθαι τὸ ἐκ τῆς ἀνατομῆς
<br class="lb"/>τῶν ζώων φαινόμενον. δύο γοῦν ἐχούσης κόλπους τῆς
<br class="lb"/>μήτρας συναπτομένους, κατὰ τὸν αὐχένα κοινὸν ἀμφοῖν ὄντα,
<br class="lb"/>τὰ μὲν ἄῤῥενα τοὐπίπαν ἐν τῷ δεξιῷ φαίνεσθαι κυϊσκόμενα,
<br class="lb"/>τὰ θήλεα δ’ ἐν θατέρῳ, κάλλιον ἦν τούτου φαινομένου ζητῆσαι
<br class="lb"/>τὴν αἰτίαν, οὐκ ἀνατρέπειν πειρᾶσθαι τὸ ἀληθὲς,
<br class="lb"/>ἀγνοίᾳ τῆς αἰτίας. ἀλλ’ ὑμεῖς γε καὶ τὴν αἰτίαν ἐν ταῖς
<br class="lb"/>ἀνατομικαῖς ἐγχειρήσεσιν ἐμάθετε, θεασάμενοι πρὸς μὲν
<br class="lb"/>τὸ δεξιὸν μέρος τῆς μήτρας, μετὰ τὸ καθαρθῆναι τὸ αἷμα,
<br class="lb"/>κατὰ τοὺς νεφροὺς ἀφικνούμενον, εἰς δὲ τὸ ἀριστερὸν
<br class="lb"/>ἀκάθαρτόν ἐστι καὶ ὀῤῥῶδες. ἐθεάσασθε δὲ καὶ τὴν καρδίαν
<br class="lb"/>ἐν τῷ μέσῳ τοῦ θώρακος κειμένην, οὐκ ἐν τοῖς ἀριστεροῖς.
<br class="lb"/>οἰηθῆναι δέ τινας ἐνταῦθα κεῖσθαι μᾶλλον αὐτὴν
<br class="lb"/>εἰκός ἐστιν ἐκ τοῦ διασημαίνειν τὸν σφυγμὸν κατὰ τοῦτο
<br class="lb"/>τὸ μέρος, ὡς ἂν τῆς ἀριστερᾶς ἐν αὐτῇ κοιλίας σφυζούσης.
</p>
                    </section>
                    <a class="pb" href="#pb1005" id="pb1005">[p. 1005]</a>
                    <section id="body-1-3-2-49" class="div textpart section level5">
                      <blockquote class="quote lemma">Συνεκρίθη, συνέστη ὀξύτερον, κινηθὲν ἐμολύνθη καὶ βραδύτερον
<br class="lb"/>αὔξεται καὶ ἐπὶ πλείω χρόνον.</blockquote>
                      <p class="p autofirst">Πολλάκις εἶπον ἐν τούτῳ τῷ βιβλίῳ μυρίας εἶναι γραφὰς,
<br class="lb"/>διὰ τὴν ἀσάφειαν ἄλλων ἄλλως αὐτὰς ῥυθμιζόντων,
<br class="lb"/>ὡς ἂν ἑκάστῳ δόξῃ τὸ τῆς ἐξηγήσεως ἔσεσθαι πιθανόν. ἀλλ’
<br class="lb"/>ἐγὼ τὰς παλαιὰς γραφὰς προαιροῦμαι, κᾂν ἀπίθανοι δοκῶσιν
<br class="lb"/>εἶναι καὶ μείζονα τὴν ἀπορίαν ἔχοιεν. δι’ αὐτὸ γὰρ
<br class="lb"/>πιστεύοι ἄν τις αὐτὰς οὕτως εἰρῆσθαι. διότι καίτοι γ’
<br class="lb"/>ἀπορίας οὔσης περὶ τὴν ἐξήγησιν, ὅμως οἱ παλαιότατοι τῶν
<br class="lb"/>ἐξηγητῶν ἐν ταύταις ὁμολογοῦσιν. εἰ δέ γ’ ἐτόλμων αὐτὰς
<br class="lb"/>μεταγράφειν, εἰς εὐπορωτέραν ἂν ὑπήλλαττον λέξιν ὥστε
<br class="lb"/>πιθανὴν γενέσθαι τὴν ἐξήγησιν. εἰ τοίνυν τῆς προκειμένης
<br class="lb"/>ῥήσεως οὕτως νῦν γεγραμμένης ἐν τοῖς παλαιοῖς ἀντιγράφοις.
<br class="lb"/>εἰδότων δὲ καὶ τῶν παλαιῶν ἐξηγητῶν οὕτως αὐτὴν ἔχουσαν
<br class="lb"/>ἐξεῖλον οἱ πλεῖστοι τῶν νεωτέρων τὸ ἐμολύνθη. τινὲς
<br class="lb"/>δὲ καὶ τῷ κινηθὲν προσέθηκαν τὸ βραδύτερον, ὡς γενέσθαι


<a class="pb" href="#pb1006" id="pb1006">[p. 1006]</a>


τὴν λέξιν τοιαύτην, συνεκρίθη, συνέστη ὀξύτερον, κινηθὲν
<br class="lb"/>βραδύτερον αὔξεται. τινὲς δὲ τὸ καὶ διὰ τοῦτο προὔταξαν
<br class="lb"/>τῆς λέξεως ὡς γενέσθαι τοιάνδε. καὶ διὰ τοῦτο συνεκρίθη,
<br class="lb"/>συνέστη. τό γε μὴν τῆς διανοίας οὐ μέγα παραλλάττοι
<br class="lb"/>κατὰ πάσας τὰς γραφὰς, βούλονται γὰρ οἱ ἐξηγηταὶ συγκριθῆναι
<br class="lb"/>καὶ συστῆναι διὰ τοῦτο θᾶττον τὸ ἄῤῥεν τοῦ θήλεος,
<br class="lb"/>ὅτι θερμότερόν ἐστι, καὶ κινηθῆναι δὲ θᾶττον αὐτὸ διὰ
<br class="lb"/>τοῦτό φασιν. καὶ μέντοι καὶ ὡμολόγηται σχεδὸν ἅπασι τοῖς
<br class="lb"/>ἰατροῖς οὐ μόνον διαπλάττεσθαι θᾶττον, ἀλλὰ καὶ κινεῖσθαι
<br class="lb"/>τὸ ἄῤῥεν τοῦ θήλεος. εἴρηται δὲ περὶ τούτων σαφῶς
<br class="lb"/>κᾀν τῷ περὶ φύσεως παιδίου, ὥσπερ γε καὶ παρὰ Διοκλεῖ
<br class="lb"/>κατὰ τὰ περὶ γυναικείων συγγράμματα. Ῥοῦφος δέ φησι
<br class="lb"/>Διογένη τὸν Ἀπολλωνιάτην μόνον ἐναντίως ἀποφήνασθαι
<br class="lb"/>κατὰ τὸ περὶ φύσεως <span class="milestone">432</span>δεύτερον· ἐγὼ δὲ οὐκ ἐνέτυχον
<br class="lb"/>τῷ βιβλίῳ. μαρτυρεῖταί γε μὴν καὶ πρὸς αὐτῶν τῶν κυουσῶν
<br class="lb"/>καὶ θᾶττον ἀρχόγενα κινεῖσθαι καὶ πλείονας καὶ σφοδροτέρας
<br class="lb"/>κινήσεις φαίνεσθαι κινούμενα τὰ ἄῤῥενα. λέγεται
<br class="lb"/>δ’ ἐν τῇ προκειμένῃ ῥήσει, ὅτι μὲν θᾶττον ἐκινήθη τε καὶ


<a class="pb" href="#pb1007" id="pb1007">[p. 1007]</a>


συνέστη, τουτέστιν ἐπάγη τε καὶ ἐστερεώθη. μετὰ ταῦτα
<br class="lb"/>δ’ αὔξεται βραδύτερον τοῦ θήλεος τὸ ἄῤῥεν, αὔξησιν δὲ
<br class="lb"/>πότερον ἢ ἣν κινούμενον ἴσχει μόνην ἢ τὴν ἐφεξῆς λέγει
<br class="lb"/>νῦν ἄδηλον. ἀληθὲς δέ ἐστιν ὅτι καὶ μετὰ τὴν ἀποκύησιν
<br class="lb"/>αὔξεται τό τε θῆλυ θᾶττον καὶ ἵσταται πρότερα τὰ τῆς
<br class="lb"/>αὐξήσεως αὐτῷ. τοῦ μὲν αὔξεσθαι θᾶττον μαλακότης αἰτία
<br class="lb"/>τοῦ σώματος. ῥᾷον γὰρ ἐπιδίδωσι διατεινόμενα τὰ
<br class="lb"/>τοιαῦτα σώματα πρὸς τὰς τρεῖς διαστάσεις, μῆκος, βάθος
<br class="lb"/>καὶ πλάτος. ἵστασθαι δὲ καὶ παύεσθαι τὴν αὔξησιν αὐτοῖς
<br class="lb"/>προτέροις τῶν ἀῤῥένων, οὐκέτι διὰ τὴν μαλακότητα τοῦ
<br class="lb"/>σώματος, ἀλλὰ διὰ τὴν ἀσθένειαν ὑπάρχει. δύναμις γὰρ
<br class="lb"/>ἐστιν ἐν τοῖς ζώοις φυσικὴ, τὴν αὔξησιν αὐτῶν ἐργαζομένη,
<br class="lb"/>δι’ ἣν ἀῤῥωστοτέρα μὲν οὖσα ἐπὶ πλέον αὔξεται, θᾶττον
<br class="lb"/>δὲ παύεται τῆς αὐξήσεως, ἀσθενοῦς ὑπαρχούσης. εἴπερ
<br class="lb"/>οὖν ὁ Ἱπποκράτης αὐτὸς ἔγραψε τὸ ἐμωλύνθη, τοιοῦτον ἂν
<br class="lb"/>φαίνοιτο σημαίνειν, οἷον κᾀν τῷ δευτέρῳ τῶν ἐπιδημιῶν,


<a class="pb" href="#pb1008" id="pb1008">[p. 1008]</a>


ἔνθα φησίν· ἀριστερὸν παρ’ οὖς οἴδημα, τῇ δ’ ὑστεραίῃ
<br class="lb"/>καὶ δεξιόν. ἧσσον δὲ τοῦτο καὶ συνελειαίνετο ταῦτα καὶ
<br class="lb"/>ἐμωλύνθη καὶ οὐκ ἀπεπυήσατο. τὸ γὰρ τῆς ὀξείας κινήσεως
<br class="lb"/>καὶ μεταβολῆς παυσάμενον καὶ ἀποψυχθὲν οὕτως
<br class="lb"/>ὠνόμασεν.
</p>
                    </section>
                    <section id="body-1-3-2-50" class="div textpart section level5">
                      <blockquote class="quote lemma">Ὅτι ἐστερεώθη καὶ χολωδέστερόν τε καὶ ἐναιμότερον, τοῦτο
<br class="lb"/>θερμότερόν ἐστι τὸ χωρίον τῷ ζώῳ.</blockquote>
                      <p class="p autofirst">Διὰ τοῦτό φησι τὸ ἄῤῥεν στερεώτερόν τε καὶ χολωδέστερον
<br class="lb"/>καὶ ἐναιμότερον γενέσθαι, διότι καὶ τὸ χωρίον ἐν
<br class="lb"/>ᾧ κυΐσκεται τοιοῦτον ὑπάρχει. λέγει δὲ δηλονότι τὸν δεξιὸν
<br class="lb"/>κόλπον τῆς μήτρας, καὶ ταύτην τὴν ῥῆσιν ἄλλος ἄλλως γράφει.
<br class="lb"/>πάντες μέντοι τὴν αὐτὴν διάνοιαν φυλάττουσι, διότι
<br class="lb"/>καὶ τὸ λίαν ἀκριβῶς ζητεῖν ὁποία τίς ἐστιν ἡ ὄντως Ἱπποκράτους
<br class="lb"/>λέξις περιττόν. ἄμεινον γὰρ οὐ τοῦτο σκοπεῖν,
<br class="lb"/>ἀλλ’ εἰ τὸ λεγόμενον ἀληθές. ἡ δ’ ἀλήθεια διὰ τῶν ἀνατομῶν,


<a class="pb" href="#pb1009" id="pb1009">[p. 1009]</a>


ὡς ἔφην, εὑρίσκεται, τῶν ἀῤῥένων τοὐπίπαν ἐν τῷ
<br class="lb"/>δεξιῷ κόλπῳ τῆς μήτρας κυϊσκομένων. εἴρηται δὲ καὶ ἡ
<br class="lb"/>αἰτία τοῦ θερμότερον εἶναι τοῦτο καὶ αὐτὴ διὰ τῆς ἀνατομῆς
<br class="lb"/>ἐγνωσμένη.
</p>
                    </section>
                  </section>
                  <a class="pb" href="#pb1" id="pb1">[p. 1]</a>
                  <section id="body-1-3-3" class="div textpart chapter level4">
                    <section id="body-1-3-3-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ ΣΤ.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Γ.<a class="bookmark" href="#body-1-3-3-1"> §</a></h5>
                      <blockquote class="quote lemma"><span class="milestone">474</span><span class="milestone">433</span>Ἡ δέρματος ἀραιότης, ἡ κοιλίης πυκνότης,
<br class="lb"/>ἡ δέρματος ξύνδεσις, ἡ σαρκῶν αὔξησις. ἡ κοιλίης
<br class="lb"/>νάρκωσις, ἡ τῶν ὅλων σύγχυσις· ἡ τῶν ἀγγείων ἀκαθαρσία,
<br class="lb"/>ἡ ἐγκεφάλου ἀνάλωσις, διὸ καὶ φαλακρότης· ἡ τῶν
<br class="lb"/>ὀργάνων τρίψις.</blockquote>
                      <p class="p autofirst">Ἔνιοι μὲν ἡγοῦνται κατάλογον εἶναι τῶν γνωστέων τοῖς
<br class="lb"/>ἰατροῖς. φαίνεται δὲ μᾶλλον ἐν συζυγίᾳ λελέχθαι τινὰ τῶν


<a class="pb" href="#pb2" id="pb2">[p. 2]</a>


ἐζευγμένων ἀλλήλοις πραγμάτων καὶ πρώτη μὲν εἰρῆσθαι
<br class="lb"/>συζυγία, καθ’ ἥν φησιν ἡ δέρματος ἀραιότης, ἡ κοιλίης
<br class="lb"/>πυκνότης. ἔνιοι γὰρ διὰ τοῦτο πυκνὴν ἔχουσι τὴν κοιλίαν,
<br class="lb"/>τουτέστιν ἐπεχομένην τε καὶ στεγνὴν, ὅτι διὰ τοῦ δέρματος
<br class="lb"/>ἐκκενοῦται πολλά. καθάπερ αὖ πάλιν ἕτεροι δυσδιαφόρητοι
<br class="lb"/>κατὰ τὴν ἐπιφάνειαν ὄντες οὐροῦσί τε πολλὰ καὶ διαχωροῦσι
<br class="lb"/>κάτω. ἑτέρα δὲ πάλιν ἐφεξῆς γέγραπται συζυγία, ἡ δέρματος
<br class="lb"/>σύνδεσις, ἡ σαρκῶν αὔξησις, ἔνθα δηλοῦται τὴν συναγωγὴν
<br class="lb"/>
<span class="milestone">434</span>καὶ σφίγξιν τοῦ δέρματος αἰτίαν γίνεσθαι
<br class="lb"/>πολλάκις ἀμέτρου σαρκῶν αὐξήσεως. ἄλλη δὲ ταύτης
<br class="lb"/>ἐχομένη συζυγία γέγραπται κατὰ τήνδε τὴν λέξιν.
<br class="lb"/>ἡ κοιλίης νάρκωσις, ἡ τῶν ὅλων σύγχυσις. νάρκωσιν
<br class="lb"/>δ’ ἀκούσωμεν τὴν περὶ τὸ πέττειν τὰς τροφὰς ἀῤῥωστίαν
<br class="lb"/>τῆς γαστρὸς, ἁπάντων δὴ ταύτην τῶν κατὰ τὸ
<br class="lb"/>σῶμα παθῶν αἰτίαν γίνεσθαι. τὸ δ’ ἐφεξῆς εἰρημένον, ἡ
<br class="lb"/>τῶν ἀγγείων ἀκαθαρσία, δύναται μὲν καὶ ταύτῃ τῇ συζυγίᾳ
<br class="lb"/>συνάπτεσθαι. τὸ γὰρ μὴ καλῶς πεφθὲν ἐν τῇ γαστρὶ
<br class="lb"/>τῆς τῶν ἀγγείων ἀκαθαρσίας πολλάκις αἴτιον γίνεται. δύναται


<a class="pb" href="#pb3" id="pb3">[p. 3]</a>


δὲ καὶ χωρὶς τοῦ συνάπτεσθαι τῇ ναρκώσει τῆς κοιλίας
<br class="lb"/>ἀκούεσθαι τῆς κατὰ τὰς φλέβας μοχθηρᾶς πέψεως,
<br class="lb"/>ἵν’ ὥσπερ ἡ κατὰ τὴν γαστέρα πέψις οὐ καλῶς ἐπιτελουμένη
<br class="lb"/>πολλὰ συγχεῖ καθ’ ὅλον τὸ ζῶον, οὕτω καὶ ἡ κατὰ
<br class="lb"/>τὰς φλέβας ἀποτυγχανομένη πρῶτον μὲν ἀκαθαρσίαν ἐν
<br class="lb"/>ταῖς φλεψὶ ποιεῖ, τουτέστι μοχθηρῶν χυμῶν πλεονεξίαν,
<br class="lb"/>εἶτα δὴ καὶ βλάβην μεγάλην, ὥστε τὸ μεταξὺ τῆς τε κοιλίας
<br class="lb"/>νάρκωσις καὶ τοῦ τῶν ἀγγείων ἀκαθαρσία κοινὸν
<br class="lb"/>ἀμφοῖν εἶναι, ὅπερ αὐτὸς ὠνόμασε τῶν ὅλων σύγχυσιν. τὸ
<br class="lb"/>δ’ ἐφεξῆς εἰρημένον ἡ ἐγκεφάλου ἀνάλωσις, διὸ καὶ φαλακρότης,
<br class="lb"/>ἐμοὶ μὲν δοκεῖ τοιόνδε τι δηλοῦν, ὅταν ὁ ἐγκέφαλος
<br class="lb"/>ἐλάττων ἑαυτοῦ γένηται κατὰ πολὺ, συμβαίνει δὲ τοῦτο
<br class="lb"/>τοῖς ξηρότερον αὐτὸν ἔχουσι φύσει, τότ’ ἀφίσταται τῶν
<br class="lb"/>ὑπερκειμένων ὀστῶν, ἃ καλοῦσιν οἱ ἀνατομικοὶ βρέγματα.
<br class="lb"/>ἔστι δὲ δύο ταῦτα, περιγραφόμενον ἑκάτερον δὲ εὐθείαις
<br class="lb"/>γραμμαῖς τέτταρσι, μία μὲν τῇ κατὰ τὸ μῆκος ῥαφῇ, κοινῇ
<br class="lb"/>οὔσῃ ἀμφοτέροις τοῖς ὀστοῖς, ὄπισθεν δὲ ταῖς πλευραῖς τοῦ
<br class="lb"/>λαμβδοειδοῦς, ἔμπροσθεν δὲ ταῖς τῆς στεφανιαίας, ἑκατέρωθι


<a class="pb" href="#pb4" id="pb4">[p. 4]</a>


δὲ ταῖς λεπιδοειδέσι. τῶν δ’ ἄλλων μερῶν τοῦ κρανίου
<br class="lb"/>μάλιστα μὲν οὐδ’ ἀφίσταται πλέον ὁ ἐγκέφαλος, εἰ δὲ
<br class="lb"/>καὶ ἀποσταίη ποτὲ, διὰ γοῦν τὰς ὑποκειμένας τοῖς ὀστοῖς
<br class="lb"/>τὰς σάρκας οὐκ ἀπόλλυται παντάπασιν ἡ τοῦ δέρματος ὑγρότης,
<br class="lb"/>ὡς οὐδὲ τρίχες. ἐμάθετε γὰρ ἐν τοῖς περὶ κράσεων
<br class="lb"/>ὑπομνήμασι μήτ’ ἐκ τοῦ ἐνυγροῦ δέρματος φύεσθαι τρίχας
<br class="lb"/>μήτ’ ἐκ τοῦ ξηρανθέντος σφοδρῶς. ὑγρὸν μὲν οὖν ἐστι τὸ
<br class="lb"/>περὶ τὴν κεφαλὴν δέρμα παισὶ καὶ γυναιξὶ καὶ τοῖς εὐνούχοις,
<br class="lb"/>ξηρὸν δ’ ἀμέτρως τοῖς φαλακροῖς. ὅτι δὲ ἐγκέφαλος
<br class="lb"/>ἐπὶ μὲν τῶν νέων ψαύει τοῦ κρανίου, μαλακὸς ὢν καὶ ὑγρὸς
<br class="lb"/>ἅπασάν τε τὴν ἔνδον εὐρυχωρίαν κατείληφε, τοῖς γηρῶσι δ’
<br class="lb"/>ἀφίσταται, ξηραινόμενός τε καὶ συνιζάνων, ἐθεάσασθε πολλάκις
<br class="lb"/>ἐν ταῖς τῶν ζώων ἀνατομαῖς. νυνὶ δ’ οὐκ ἀπόδειξις
<br class="lb"/>πρόκειται γράφειν τῶν Ἱπποκράτους δογμάτων, ὅτι μὴ παρ’
<br class="lb"/>ἔργον, ἀλλ’ ἐξηγεῖσθαι τὴν ἀσαφῆ λέξιν, ἅμα δὲ τῷ διὰ
<br class="lb"/>κεφαλαίων ἐνίοτε τὰς αἰτίας προστιθέναι κατὰ τὴν ἀκολουθίαν
<br class="lb"/>τῶν ἀποδεδειγμένων δογμάτων. ὅτι δ’ ἀνάλωσιν
<br class="lb"/>ἐγκεφάλου τὴν τελείαν ἀπώλειαν, ὡς ἐκδαπανηθῆναι παντάπασιν


<a class="pb" href="#pb5" id="pb5">[p. 5]</a>


αὐτὸν, οὐδ’ ἐπινοῆσαι δυνατὸν ἐν ζῶντι ζώῳ γενέσθαι
<br class="lb"/>παντὶ πρόδηλον. καὶ μὴν εἰ μὴ τοῦτο, λείποιτ’ ἂν
<br class="lb"/>ἀκούειν ἀνάλωσιν ἐγκεφάλου τὴν μείωσιν, ἣν διὰ ξηρότητα
<br class="lb"/>γίνεσθαι τοῖς φαλακρουμένοις ἔφην, ὥστε τὰ τοῦ βρέγματος
<br class="lb"/>ὀστᾶ χαυνότερα καὶ ἁπαλώτερα τῶν ἄλλων ὄντα καὶ ἄνωθεν
<br class="lb"/>ἐπικείμενα γίνεσθαι ξηρὰ διὰ τὴν ἔνδειαν τοῦ ἐγκεφάλου,
<br class="lb"/>μηκέτ’ ἐξικνουμένου πρὸς αὐτὰ μήτ’ ἅπτεσθαι δυναμένου.
<br class="lb"/>συνιζάνει τε γὰρ καὶ καταπίπτει ταπεινούμενος ἐπὶ τὴν
<br class="lb"/>ἑαυτοῦ βάσιν. ἀκόλουθον δέ ἐστι τοῦ ὀστῶν τούτων ξηρανθέντων
<br class="lb"/>ξηραίνεσθαι καὶ τὸ περιτεταμένον αὐτοῖς δέρμα
<br class="lb"/>καὶ φαίνεταί γε καὶ αὐτῇ τῇ αἰσθήσει πάνυ ξηρὰ ἐπὶ τῶν
<br class="lb"/>φαλακρῶν, ὡς μηδὲ δεῖσθαι ἀποδείξεως λογικῆς. ὅταν γε
<br class="lb"/>μὴν ἐπὶ πλέον τύχῃ ξηρανθεὶς ὁ ἐγκέφαλος, ὡς ἐπί τινων
<br class="lb"/>ἐν ἐσχάτῃ γήρᾳ συμ<span class="milestone">435</span>βαίνει καὶ τὰς τῶν νεύρων
<br class="lb"/>ἐκφύσεις ἀναγκαῖον ἀποξηραίνεσθαι τηνικαῦτα. διὰ τοῦτο
<br class="lb"/>μήθ’ ὁρᾷν ὁμοίως ἐστὶ μήτ’ ἀκούειν μήτ’ ἄλλο τι τοῦ κατὰ
<br class="lb"/>τὰς αἰσθήσεις ἢ τὰς καθ’ ὁρμὴν κινήσεις ἐῤῥωμένως ἐπιτελεῖν,
<br class="lb"/>ἀλλ’ ἔκλυτα πάντα καὶ ἀμυδρὰ καὶ ἄῤῥωστα γίγνεται


<a class="pb" href="#pb6" id="pb6">[p. 6]</a>


τὰ κατὰ ταύτας ὄργανα, δι’ ὧν ἐπετέλουν τὸ πρότερον,
<br class="lb"/>ὅπερ εἰκὸς αὐτὸν ὠνομακέναι κατάτριψιν ὀργάνων ἐκ μεταφορᾶς
<br class="lb"/>τῶν τριβομένων ἱματίων καὶ σκευῶν, χρησάμενον τῇ
<br class="lb"/>προσηγορίᾳ. καὶ γὰρ καὶ ταῦτα φαίνεται ξηρότερα σφῶν
<br class="lb"/>αὐτῶν γινόμενα, μετὰ τὰς πολυχρονίους χρήσεις, ἡνίκα κατατετρίφθαι
<br class="lb"/>λέγομεν αὐτά. τινὲς μέντοι τὸ κατὰ συζυγίαν
<br class="lb"/>ἀκούειν τῶν γεγραμμένων οὐκ ἐννοήσαντες ὅλως ἕκαστόν τε
<br class="lb"/>τῶν προειρημένων ἰδίᾳ προχειριζόμενοι συμβουλεύειν ἐν τῇ
<br class="lb"/>ῥήσει ταύτῃ τὸν Ἱπποκράτην φασὶ τὰς δυνάμεις αὐτῶν ἐπισκοπεῖσθαι,
<br class="lb"/>οἷς εὐθέως ἡ τοῦ δέρματος ἀραιότης, πρώτη
<br class="lb"/>γὰρ αὕτη γέγραπται, γινώσκειν φασὶ προσήκειν τί δύναται,
<br class="lb"/>χάριν τοῦ καὶ ποιεῖν αὐτὴν ὁπότε χρείαν ἔχομεν, ἀναιρεῖν
<br class="lb"/>δ’, ὁπότ’ οὐκ εἴη χρεία. γέγραπται γοῦν, φασὶ, κᾀν τῷ περὶ
<br class="lb"/>τροφῆς, ἀραιότης σώματος ἐς διαπνοὴν οἷς πλεῖστον ἀφαιρεῖται
<br class="lb"/>ὑγιεινότεροι, οἷς δ’ ἔλαττον νοσερώτεροι. ἀλλὰ
<br class="lb"/>τούτοις γε μάχεται τὸ μεταξὺ γεγράφθαι τὸ κοιλίης πυκνότης,
<br class="lb"/>τοῦ δέρματος σύνδεσις, εἴπερ ἦν κατάλογος πραγμάτων
<br class="lb"/>εἰς γνῶσιν χρησίμων ἰατρῶν. καὶ μέντοι καὶ τὸ τούτων


<a class="pb" href="#pb7" id="pb7">[p. 7]</a>


ἐφεξῆς οὕτως εἰρημένον, ἡ κοιλίης νάρκωσις, ἡ τῶν ὅλων
<br class="lb"/>σύγχυσις, ἐνδεικτικόν ἐστι τοῦ γράφειν αὐτὸν ὅσα συνυπάρχειν
<br class="lb"/>ἀλλήλοις πέφυκεν, οὐχ ἁπλῶς τινές εἰσι διαθέσεις
<br class="lb"/>ἐν τῷ σώματι συνιστάμεναι, γινώσκεσθαι δεόμεναι. τὸ γὰρ
<br class="lb"/>ἡ τῶν ὅλων σύγχυσις οὐ διαθέσεώς ἐστι δηλωτικὸν, ἀλλὰ
<br class="lb"/>τῶν ἐπὶ διαθέσει μοχθηρᾷ γινομένων κακῶν.
</p>
                    </section>
                    <section id="body-1-3-3-2" class="div textpart section level5">
                      <blockquote class="quote lemma"><span class="milestone">475</span>Καθαίρεσις δρόμοισι, πάλῃσιν, ἡσυχίῃσι, πολλῇσι
<br class="lb"/>περιπάτοισι ταχέσιν, οἶσιν ἑφθὴ μᾶζα, τὸ πλεῖστον ἄρτος
<br class="lb"/>ὀλίγος.</blockquote>
                      <p class="p autofirst">Τὸ μὲν τῆς κενώσεως ὄνομα κατὰ μόνων τῶν ὑγρῶν
<br class="lb"/>λέγεται, τὸ δὲ τῆς καθαιρέσεως μᾶλλον μὲν ἐπὶ τῶν στερεῶν,
<br class="lb"/>ἐνίοτε δὲ κᾀπὶ τῶν ὑγρῶν. καὶ μέντοι καὶ τὰ νῦν
<br class="lb"/>εἰρημένα κοινὰ τῆς τε τῶν ὑγρῶν καὶ τῆς τῶν στερεῶν
<br class="lb"/>μειώσεώς ἐστιν, ὅταν ἄνευ καθάρσεως ἢ κενώσεως αἵματος


<a class="pb" href="#pb8" id="pb8">[p. 8]</a>


αὐτὰς ποιήσασθαι βουληθῶμεν, ἐπὶ τῶν ὑγιαινόντων δηλονότι.
<br class="lb"/>νοσοῦντα γὰρ οὐδεὶς δρόμοις καὶ πάλαις θεραπεύσει.
<br class="lb"/>κοινὸν γὰρ καὶ τούτων καὶ τῶν ἄλλων ἐστὶ τῶν ὁμοίων αὐτοῖς
<br class="lb"/>τὸ τῶν γυμνασίων γένος, ἐκτεταμένων ἐπί τε δίσκων
<br class="lb"/>καὶ ἀκοντίων βολὰς, ἅλματά τε καὶ ἀλτῆρας, ὁπλομάχας τε
<br class="lb"/>καὶ πάντα τὰ κατὰ τὸν βίον ἔργα καὶ μάλισθ’ ὅσα κατὰ
<br class="lb"/>γεωργίαν πονοῦσιν ἀροῦντές τε καὶ θερίζοντες καὶ σκάπτοντες.
<br class="lb"/>ἅπαντ’ οὖν τὰ γυμνάσια καὶ τῶν σαρκῶν καὶ πιμελῶν
<br class="lb"/>καὶ χυμῶν πλῆθος μειοῖ. χρῆσθαι δ’ ἐφ’ ἑνὸς σώματος
<br class="lb"/>αὐτοῖς ἀδύνατον, ἀλλὰ κατὰ τὰς ἕξεις καὶ κατὰ τὰς ἡλικίας
<br class="lb"/>καὶ τὴν δύναμιν καὶ τὸ ἔθος, ἐξευρίσκειν ἑκάστῳ προσήκει
<br class="lb"/>τὸ ἐπιτήδειον γυμνάσιον, ὡς ἐν τοῖς ὑγιεινοῖς ἐμάθετε. νυνὶ
<br class="lb"/>γὰρ ἐκ τῆς τῶν Ἱπποκράτους συγγραμμάτων ἐξηγήσεως οὐ
<br class="lb"/>τὰ τῆς ἰατρικῆς θεωρήματα μανθάνετε, προμεμαθηκότες
<br class="lb"/>ταῦτα κατὰ τάξιν ἐν ταῖς οἰκείαις πραγματείαις, ἐν αἷς
<br class="lb"/>ἁπάσαις τά τε δόγματα αὐτοῦ μετὰ ἀποδείξεως ἔγνωτε καὶ
<br class="lb"/>τὰ τοῖς δόγμασιν <span class="milestone">436</span>ἀκόλουθα κατὰ μέρος ἅπαντα.
<br class="lb"/>βουληθέντες δὲ τῶν εἰρημένων παρ’ αὐτοῦ τὴν ἱστορίαν


<a class="pb" href="#pb9" id="pb9">[p. 9]</a>


προσκτήσασθαι, ταῦτα ἠξιώσατέ με τὰ ὑπομνήμαθ’ ὑμῖν
<br class="lb"/>ποιήσασθαι, καίτοι μὴ προῃρημένον. αἱ γὰρ ἀσαφεῖς λέξεις
<br class="lb"/>ἐπιστημονικὴν ἐξήγησιν οὐ προσίενται. νῦν γοῦν εὐθέως
<br class="lb"/>ἐφεξῆς γεγραμμένου τοῦ ἡσυχίῃσιν, οὐκ ἔστι γνῶναι σαφῶς
<br class="lb"/>ὃ βούλεται δηλῶσαι διὰ τῆς φωνῆς ταύτης ὁ Ἱπποκράτης.
<br class="lb"/>στοχάζεσθαι δὲ χρὴ, καθάπερ ἐν ταῖς ἄλλαις ἀσαφέσι λέξεσιν,
<br class="lb"/>οὕτως κᾀν ταύτῃ, τὸ μέν τι τῷδε φαίνεσθαι πιθανώτερον
<br class="lb"/>εἶναι, τὸ δὲ τῷδε. καὶ γὰρ καὶ πέφηνε καὶ ἄλλος
<br class="lb"/>ἄλλως ἐξηγεῖται τὴν ἡσυχίαν. ἐγχωρεῖ γοῦν ἐπί τε τῶν
<br class="lb"/>μεταξὺ διαναπαύσεων ἐν τοῖς γυμνασίοις εἰρῆσθαι, καθάπερ
<br class="lb"/>ἐν ἀφορισμοῖς εἶπεν· ὁκόταν ἄρξηται πονέειν τὸ διαναπαύειν
<br class="lb"/>εὐθὺς ἄκοπον. ἐγχωρεῖ δὲ κᾀπὶ τῶν ταῖς ὅλαις
<br class="lb"/>ἡμέραις ἐσομένων ἡσυχιῶν ἐν τοῖς μεταξὺ λελέχθαι. δύναται
<br class="lb"/>δὲ καὶ τελείαν ἡσυχίαν ἐπί τινων σωμάτων συμβουλεύειν.
<br class="lb"/>εἰ γὰρ οὕτως αὐτὸς εἶπε, κίνησις κρατύνει, ἀργίη
<br class="lb"/>τήκει, δύναιτ’ ἄν ποτε καὶ βίος ἀργὸς λεπτῦναι τὸ σῶμα.
<br class="lb"/>καὶ γὰρ τεθεάμεθά τισιν οὕτω συμβῆναι ἐκ μεταστάσεως
<br class="lb"/>εἰς ἀργίαν τῶν γυμνασίων. ἀλλὰ διορισμῶν ἀκριβῶν ἐστι


<a class="pb" href="#pb10" id="pb10">[p. 10]</a>


χρεία, τίνες εἰσὶν οἱ τούτων δεησόμενοι λεπτύνσεως ἕνεκεν.
<br class="lb"/>οὐ γὰρ δεῖ κενώσεώς γε πλεοναζόντων ὑγρῶν. οὐδέποτε γὰρ
<br class="lb"/>ἀργία τοῦτο ποιεῖν πέφυκεν. εἰκότως οὖν ἔνιοι περὶ καθαιρέσεως
<br class="lb"/>σαρκῶν τὸν λόγον αὐτῷ νῦν εἶναί φασιν, οὐ κενώσεως
<br class="lb"/>ὑγρῶν ὡς ἐν πληθώραις τε καὶ ταῖς ὑδαρώδεσιν
<br class="lb"/>ἕξεσι γίνεται. δυνατόν γε μὴν ἐπ’ ἀμφοτέρων αὐτοῦ τὸν
<br class="lb"/>λόγον πεποιημένου κατάλογον εἶναι πάντων τῶν βοηθημάτων,
<br class="lb"/>ὅσα τε κοινὰ τῶν καθαιρέσεων ἀμφοτέρων ἐστὶ καὶ
<br class="lb"/>ὅσα τε καθ’ ἑτέραν αὐτῶν ἴδια. δύναται δὲ μετὰ τὰ γυμνάσια
<br class="lb"/>τὴν ἡσυχίαν γεγραφέναι περὶ τῶν καθ’ ἑκάστην ἡμέραν
<br class="lb"/>γυμνασίων καὶ τῆς ἐπ’ αὐτοῖς ἡσυχίας ποιούμενος τὸν λόγον,
<br class="lb"/>ἴνα γυμνασάμενοι μὴ προσφέρωνται τὰ σιτία εὐθέως, καθάπερ
<br class="lb"/>ἔθος ἐστὶ, διασώζοντες ἐν τῷ σώματι τὴν ἐκ τῶν
<br class="lb"/>γυμνασίων θερμασίαν, ἀλλὰ τελέως ἀπεψυγμένοι. καὶ γὰρ
<br class="lb"/>τοῦτ’ ἐν τοῖς ὑγιεινοῖς ἐμάθετε λελεγμένον ὀρθῶς, ἄλλοις τε
<br class="lb"/>καὶ τῷ Ἐρασιστράτῳ, ὥστε κᾀκ τούτου δῆλον γίνεσθαι,
<br class="lb"/>πολὺ τὸ στοχαστικὸν ἐν ταῖς ἐξηγήσεσιν εἶναι τῶν διὰ συντομίαν
<br class="lb"/>ἀσαφῶς ἡρμηνευμένων. ὅταν δὲ καὶ γράφειν τὴν


<a class="pb" href="#pb11" id="pb11">[p. 11]</a>


λέξιν ὡς ἂν ἐθέλῃ τις ἑξῇ, πολὺ δή που μᾶλλον ἄδηλον
<br class="lb"/>γίνεται τὸ τῆς γνώμης τοῦ παλαιοῦ. νῦν γοῦν ἐν τῇ προκειμένῃ
<br class="lb"/>ῥήσει γράφουσιν ἔνιοι, ἡσυχίῃσι πολλῇσι, οὔτε τῶν
<br class="lb"/>παλαιῶν ἀντιγράφων, οὔτε τῶν πρῶτον ἐξηγησαμένων τὸ
<br class="lb"/>βιβλίον ἐπισταμένων τὴν γραφὴν ταύτην. εἰ δ’ ἀναγκάζει
<br class="lb"/>τις ἡμᾶς αὐτὴν ἐξηγήσασθαι τὴν μετὰ τὰ γυμνάσια γινομένην
<br class="lb"/>ἡσυχίαν, φήσομεν ἀξιοῦν αὐτὸν ποιεῖσθαι πολλήν. ἀλλὰ
<br class="lb"/>ταύτην μὲν ἐατέον, τὴν δ’ ὁμολογουμένην ἅπασι γραφὴν
<br class="lb"/>ἐξηγούμενοι, συμβουλεύειν αὐτὸν ἐροῦμεν πολλοῖς περιπάτοις
<br class="lb"/>καὶ ὀξέσι χρῆσθαι. παχύνουσι γὰρ οἱ βραδεῖς, ὥσπερ
<br class="lb"/>καὶ τὰ βραδέα γυμνάσια. καὶ θαυμάζω γε πῶς ἐπ’ ἐκείνων
<br class="lb"/>παρέλιπε τοῦ ταχέσι. καὶ γὰρ δρόμοι ταχεῖς καὶ
<br class="lb"/>γυμνάσια τοιαῦτα καὶ σαρκῶν ὄγκον καθαιρεῖ καὶ χυμῶν
<br class="lb"/>πλῆθος κενοῖ καὶ σχεδὸν ἅπασιν ὁμολογεῖται τοῦτο καὶ γυμνασταῖς
<br class="lb"/>καὶ ἰατροῖς. ὁ δ’ οὖν Ἱπποκράτης ἐφεξῆς ἔγραψε
<br class="lb"/>περὶ τῆς ἐπιτηδείου τροφῆς τοῖς καθαιρέσεως δεομένοις,
<br class="lb"/>ὡς εἴωθεν, ἐκ τοῦ παραδείγματος ἑνὸς ἑαυτῷ ὑπόμνησιν


<a class="pb" href="#pb12" id="pb12">[p. 12]</a>


ποιησάμενος τοῦ καθόλου πᾶσιν ἁρμόττοντος. <span class="milestone">437</span>ἔστι
<br class="lb"/>δὲ τούτοις καθόλου τροφὰς διδόναι μὴ τροφίμους, ὁποῖόν
<br class="lb"/>ἐστι τὸ χοίρειον κρέας, ἀλλ’ ὀλιγοτρόφους, ὁποῖόν ἐστι τὸ
<br class="lb"/>τῆς ὄϊος, ὅπερ ἐστὶ τοῦ προβάτου. καὶ ἡ μᾶζα δὲ τῶν ὀλιγοτρόφων
<br class="lb"/>ἐστί. διὰ τοῦτ’ οὖν ταύτης μὲν τὸ πλεῖστον, ὀλίγον
<br class="lb"/>δὲ τοῦ ἄρτου λαμβάνειν κελεύει.
</p>
                    </section>
                    <section id="body-1-3-3-3" class="div textpart section level5">
                      <blockquote class="quote lemma">Καθαιρέσεως σημεῖον τὴν· αὐτὴν ὥρην τῆς ἡμέρης φυλάσσειν,
<br class="lb"/>ἐξαπίνης γὰρ εἰρύεται.</blockquote>
                      <p class="p autofirst">Οὐκ ἄδηλόν ἐστι συνῆφθαι τὴν ῥῆσιν ταύτην τῇ προγεγραμμένῃ,
<br class="lb"/>καθ’ ἣν ἐδίδασκεν ὅντινα τρόπον χρὴ ποιεῖσθαι
<br class="lb"/>τὴν καθαίρεσιν. ὅπως οὖν γνῶμεν εἰ τοῦ ποσοῦ τοῦ
<br class="lb"/>κατ’ αὐτὴν ἀκριβῶς ἐστοχασάμεθα, σημεῖον νῦν γράφει
<br class="lb"/>τούτου. γέγονε δὲ ὁ λόγος οὗτος ἀσαφὴς, ὡς πρὸς ἡμᾶς
<br class="lb"/>διὰ τὸ, καθάπερ ἔφην ἤδη πολλάκις, οὐ πρὸς ἔκδοσιν αὐτῷ


<a class="pb" href="#pb13" id="pb13">[p. 13]</a>


γεγράφθαι τὴν βίβλον ταύτην, ἀλλ’ εἰς ὑποτύπωσίν τε καὶ
<br class="lb"/>παρασκευὴν ἑαυτῷ πρὸς ἔκδοσιν δὲ γράφων οὕτως εἶπεν
<br class="lb"/>ἂν πάντως ἥντινα λέγει τῆς ἡμέρας ὥραν, τὴν αὐτὴν ἐν
<br class="lb"/>ᾗ τὸ τῆς καθαιρέσεως σημεῖον ἐπιτηρεῖν χρή. μὴ γράψαντος
<br class="lb"/>οὖν αὐτοῦ τί ἂν ἄλλο τις ἀκούειν ἔχοι πιθανώτερον
<br class="lb"/>ἢ ὅτι τὴν αὐτὴν ὥραν τῆς ἡμέρας, ἄγοντες ἐπὶ τὰ γυμνάσια
<br class="lb"/>τὸν τῆς καθαιρέσεως χρῄζοντα, παραφυλάξωμεν ὡς
<br class="lb"/>ἐκέλευε; μή τι γὰρ ἐξαπίνης εἰρύεται, τουτέστι συμπίπτειν
<br class="lb"/>μὲν τὸν ὄγκον τοῦ σώματος, καταπίπτειν δὲ καὶ ἀῤῥωστεῖν
<br class="lb"/>τὴν δύναμιν. ἄντικρυς μὲν γὰρ ἕλκεσθαι σημαίνει τὸ εἰρύεσθαι.
<br class="lb"/>δύναται δ’ ἀπ’ ἐκείνου κᾀπὶ ταῦτα μεταφέρεσθαι,
<br class="lb"/>διὰ τὴν τῶν πραγμάτων φύσιν, ὑπὲρ ὧν ὁ λόγος ἐστίν. οἷς,
<br class="lb"/>ὡς ἔφην πολλάκις, ἐν ταῖς ἀσαφέσιν ἑρμηνείαις, ἃ φθάνομεν
<br class="lb"/>αὐτοὶ γινώσκειν ἐφαρμόττομεν. ἔνιοι δ’ ἀντὶ τοῦ εἰρύεται
<br class="lb"/>γράφουσιν ἐρείπεται, σαφεστέραν τὴν δήλωσιν τοῦ
<br class="lb"/>πράγματος ἐκ τῆς λέξεως ταύτης ἐλπίσαντες ἔσεσθαι. ἀλλ’
<br class="lb"/>ἥ γε παλαιὰ γραφὴ τὴν εἰρύεται φωνὴν ἔχει.
</p>
                    </section>
                    <a class="pb" href="#pb14" id="pb14">[p. 14]</a>
                    <section id="body-1-3-3-4" class="div textpart section level5">
                      <blockquote class="quote lemma"><span class="milestone">476</span>Ἀφεῖναι τῶν πόνων, ἢ ῥυήσεται.
<br class="lb"/>Κᾀνταῦθα γράφουσί τινες ὑφεῖναι τῶν πόνων, ἢ ῥυήσεται.</blockquote>
                      <p class="p autofirst">ἡ δ’ οὖν τοῦ λόγου δύναμίς ἐστι τοιάδε. πᾶσα
<br class="lb"/>κένωσις ἐὰν μὴ κατὰ βραχὺ γένηται, τήν τε δύναμιν καταλύει
<br class="lb"/>καὶ τὴν τοῦ σώματος ἕξιν ἀθρόως διαφορεῖ. διὰ τοῦτ’
<br class="lb"/>οὖν ἔνιοι μὲν ἔγραψαν ὑφεῖναι τῶν πόνων, ἢ ῥυήσεται, τὴν
<br class="lb"/>ἀθρόαν κένωσιν ἐκ τοῦ ῥυήσεσθαί γε δηλοῦσθαι βουλόμενοι.
<br class="lb"/>τινὲς δὲ ᾗ εἰρύεται γράφουσι, προστιθέντες τὸ ἦτα
<br class="lb"/>καὶ περισπῶντες καὶ μετὰ ι ὑπογράφοντες, ἵνα σημαίνηται
<br class="lb"/>τῶν πόνων ὑφεῖναι ἢ ὑφιέναι, καθότι ἂν εἰρύηται ὁ ἄνθρωπος.
<br class="lb"/>αὐτὸ δὲ τὸ εἰρύεσθαι κατά τε τῆς τοῦ σώματος
<br class="lb"/>συμπτώσεως καὶ κατὰ τῆς ἐν τῇ δυνάμει καταπτώσεως εἰρηκέναι
<br class="lb"/>φασὶν, ὡς <span class="milestone">438</span>γενέσθαι τὸν λόγον τοιοῦτον.
<br class="lb"/>ὑφεῖναι τῶν πόνων, ὁπόταν ἥ τε δύναμις καταπίπτῃ καὶ
<br class="lb"/>τὸ σῶμα διαφορῆται. καὶ μέντοι καὶ οἱ τὸ ἐρείψεται γράφοντες,


<a class="pb" href="#pb15" id="pb15">[p. 15]</a>


ἐπὶ τὴν τῆς δυνάμεως κατάπτωσιν φέρουσι τὸν
<br class="lb"/>λόγον.
</p>
                    </section>
                    <section id="body-1-3-3-5" class="div textpart section level5">
                      <blockquote class="quote lemma">Ὁμοίως γὰρ ὅλον συμπίπτει.</blockquote>
                      <p class="p autofirst">Τῇ προγεγραμμένῃ ῥήσει ταύτην ἐφεξῆς εὗρον ἐν τοῖς
<br class="lb"/>παλαιοῖς ἀντιγράφοις πάλιν. ἴσασι δὲ αὐτὴν οὕτως ἔχουσαν
<br class="lb"/>καὶ οἱ παλαιοὶ τῶν ἐξηγητῶν. καὶ μέντοι καὶ τῶν
<br class="lb"/>νεωτέρων οἱ περὶ Σαβῖνον, οὐ μὴν εἰρήκασί γέ τινα ἐξήγησιν
<br class="lb"/>εἰς αὐτήν. ὅλην γὰρ τὴν προκειμένην ῥῆσιν προσγράψαντες,
<br class="lb"/>εἶτ’ ἐξηγησάμενοι τὰ κατὰ μέρος ἐν αὐτῇ,
<br class="lb"/>ταύτης τῆς λέξεως τὴν ἐξήγησιν οὐκ εἶπον, ὥσπερ οὐδὲ
<br class="lb"/>Ζεῦξις ἐκ τῶν παλαιῶν ἐξηγητῶν εἶς ὢν καὶ αὐτός. ἔνιοι
<br class="lb"/>δέ φασιν εἰρῆσθαι πρὸς Ἱπποκράτους. τὸ ὁμοίως γὰρ
<br class="lb"/>συμπίπτει, τοιοῦτόν τι δηλοῦν βουλομένου, ὥσπερ ἡ πλήρωσις
<br class="lb"/>βλάπτει καὶ διὰ τοῦτο δεῖ καθαιρεῖν αὐτὴν, οὕτω
<br class="lb"/>καὶ ἡ περαιτέρω τοῦ προσήκοντος κένωσίς ἐστι βλαβερὰ,


<a class="pb" href="#pb16" id="pb16">[p. 16]</a>


παραπλησίως τῇ πληρώσει. συμπίπτει γὰρ ὑπ’ αὐτῆς τὸ
<br class="lb"/>σῶμα βλαβερῶς, ὡς ἐπὶ τῆς πληρώσεως εἰς ὄγκον αἴρεται.
<br class="lb"/>μεμψάμενοι δ’ ἔνιοι τὴν ἐξήγησιν ταύτην ὡς ἀπίθανον, ἤτοι
<br class="lb"/>οὐδ’ ὅλως ἔγραψαν τὸ μέρος τοῦτο τῆς ῥήσεως ἢ μετέγραψαν
<br class="lb"/>εἰς τήνδε τὴν λέξιν, ἀθρόως γὰρ ἂν ῥυήσεται, παρακελεύεσθαι
<br class="lb"/>βουλόμενοι τὸν Ἱπποκράτην προσέχειν ἡμᾶς
<br class="lb"/>ἀκριβῶς τῇ καθαιρέσει τοῦ σώματος. ἀθρόως γὰρ αὐτοῖς
<br class="lb"/>γίνεσθαι διαφορεῖσθαι καὶ ῥεῖν ἐν τοῖς γυμνασίοις, ὅταν
<br class="lb"/>ἐφεξῆς ἡμέραις πολλαῖς ἐπιμείνῃ τις γυμνάζων μὲν αὐτὸν
<br class="lb"/>ἀξιολόγως, διαιτῶν δὲ λεπτῶς.
</p>
                    </section>
                    <section id="body-1-3-3-6" class="div textpart section level5">
                      <blockquote class="quote lemma">Ὅταν δ’ ἤδη συμπέσωσι προσάγειν ὕεια ὀπτά.</blockquote>
                      <p class="p autofirst">Διὰ τῶν προειρημένων ἀξιοῖ φυλάττεσθαι τὴν ἄμετρον
<br class="lb"/>καθαίρεσιν. ἐπεὶ δ’ ἔσθ’ ὅτε συμβαίνει περιπίπτειν ἀκουσίως,
<br class="lb"/>βούλεται καὶ πρὸς ταῦτα χρῆν παρεσκευάσθαι τὸν
<br class="lb"/>ἰατρόν. ἐάν ποτε καθαίρεσις ἀθρόα γένηται, διδόναι τηνικαῦτα


<a class="pb" href="#pb17" id="pb17">[p. 17]</a>


συμβουλεύει κρέα ὕεια ὀπτά· κρέα μὲν ὕεια, διότι
<br class="lb"/>πολύτροφα, τὰ δὲ ὀπτὰ, διότι στερεὰν καὶ συνηγμένην εἰς
<br class="lb"/>ὀλίγον ὄγκον, οὐχ ὑγρὰν οὐδὲ πλαδαρὰν ἐργάζεται τὴν σάρκα.
<br class="lb"/>τινὲς δὲ ἀντὶ τοῦ προσάγειν προσφέρειν ὕεια ὀπτὰ γράφουσι,
<br class="lb"/>τὴν αὐτὴν μὲν φυλάττοντες ἔννοιαν, ὡς κυριωτέρῳ
<br class="lb"/>δὲ ῥήματι τῷ προσφέρειν ἀντὶ τοῦ προσάγειν χρώμενοι.
</p>
                    </section>
                    <section id="body-1-3-3-7" class="div textpart section level5">
                      <blockquote class="quote lemma">Ὅταν δὲ πληρῶνται, σημεῖον αὖθις, τὸ σῶμα ἀνθηρὸν
<br class="lb"/>γίνεται.</blockquote>
                      <p class="p autofirst"><span class="milestone">439</span>Καὶ τοῦτ’ αὐτὸ διὰ βραχέων ὑπεγράψατο,
<br class="lb"/>κοινὸν ἁπάσης ἀνατρέψεως ὑπάρχον σημεῖον. ἀνθηρὸν γὰρ
<br class="lb"/>γίνεται τὸ σῶμα κατά τε τὰ γυμνάσια καὶ ἄλλως τοῖς ἐξ
<br class="lb"/>αἵματος χρηστοῦ τὴν ἀνάτρεψιν ἴσχουσιν.
</p>
                    </section>
                    <a class="pb" href="#pb18" id="pb18">[p. 18]</a>
                    <section id="body-1-3-3-8" class="div textpart section level5">
                      <blockquote class="quote lemma">Ἐν γυμνασίοισι σημεῖον ὁ ἱδρὼς ὁ στάγδην ῥέων ἔξεισιν
<br class="lb"/>ὥσπερ ἐξ ὀχετῶν ἢ σύμπτωσις ἐξ ἐπάρσιος.</blockquote>
                      <p class="p autofirst">Λείπει κᾀνταῦθα τῇ λέξει τὸ συμπτώσεως ἢ καθαιρέσεως
<br class="lb"/>ἤ τι τοιοῦτον. διὸ καί τινες οὐκ ὤκνησαν αὐτὸ
<br class="lb"/>προσθέντες ὡς γεγραμμένον οὕτως ἐξ ἀρχῆς ἐξηγεῖσθαι,
<br class="lb"/>τοιάνδε τὴν λέξιν ποιήσαντες. ἐν γυμνασίοις σημεῖον συμπτώσεως
<br class="lb"/>ὁ ἱδρὼς ὁ ῥέων ὥσπερ ἐξ ὀχετῶν, ἐφεξῆς δ’ ἄλλο
<br class="lb"/>σημεῖον γίνεσθαι τὴν ἀθρόαν σύμπτωσιν ἐξ ἐπάρσεως. χρὴ
<br class="lb"/>γὰρ κᾀνταῦθα προσυπακοῦσαι τὸ ἀθρόον, εἰ καὶ μὴ γέγραπται
<br class="lb"/>νῦν, ἔμπροσθεν εἰρηκότος αὐτοῦ, ἐξαπίνης γὰρ εἰρύεται.
<br class="lb"/>ὅτι δὲ ταῦτα διαφορουμένου τοῦ σώματος ἀμέτρως
<br class="lb"/>γίνεται πρόδηλον.
</p>
                    </section>
                    <section id="body-1-3-3-9" class="div textpart section level5">
                      <blockquote class="quote lemma">Ἡ γυνὴ, ἣν τὸ πρῶτον ἐθεράπευσα ἐν Κρανῶνι, ὁ σπλὴν


<a class="pb" href="#pb19" id="pb19">[p. 19]</a>


μέγας φύσει, πυρετὸς καυσώδης, ἐξέρυθρος, πνεῦμα δεκάτῃ,
<br class="lb"/>ἱδρὼς, τὰ πολλὰ ἄνω, ἀτάρ τοι καὶ κάτω ιδ΄.</blockquote>
                      <p class="p autofirst">Οὐδὲν ἀξιόλογον ἐκ ταύτης τῆς ῥήσεως ἔνεστιν ἡμῖν
<br class="lb"/>μαθεῖν. θαυμάσαιμι δ’ ἂν εἰ καὶ αὐτὸς ὁ Ἱπποκράτης
<br class="lb"/>οὕτως ἔγραψεν ἄνευ τοῦ προσγράψαι τὰ οὖρα, ὡς εἴ γε
<br class="lb"/>προσεγέγραπτο πλέον ἂν ἐκ τούτου εἰς ἀνάμνησιν ἔσχε τι,
<br class="lb"/>πρὸς ἡμᾶς δ’ ἐξ ἐπιμέτρου. καὶ τοῦτ’ ἔστιν ἀσαφὲς τό τε
<br class="lb"/>κατὰ τὴν ἀρχὴν τῆς ῥήσεως γεγραμμένον, ἣν τὸ πρῶτον
<br class="lb"/>ἐθεράπευσα. ζητήσεως γὰρ ἄξιόν ἐστι πότερον ἑαυτοῦ χάριν
<br class="lb"/>ὡς ὀνομάτων καὶ τόπων ἐν οἷς οἱ νοσοῦντες κατέκειντο
<br class="lb"/>μνημονεύειν εἴωθεν, οὕτω καὶ νῦν προσέγραψεν, ἣν τὸ πρῶτον
<br class="lb"/>ἐθεράπευσα, διὰ τὸ μεμνῆσθαι τὸ ὄνομα τῆς γυναικὸς,
<br class="lb"/>ἢ δηλωτικόν ἐστι τοῦ νῦν ἐξ ὑποστροφῆς νοσῆσαι τὸν ἄνθρωπον,
<br class="lb"/>οὕτω δὲ καὶ τὸ πνεῦμα, τὸ τῇ δεκάτῃ τῶν ἡμερῶν
<br class="lb"/>γεγονέναι γεγραμμένον, ἀσαφές ἐστιν εἴτε δύσπνοιαν
<br class="lb"/>ἁπλῶς σημαίνει ἡντινοῦν εἴτε μόνον τὸ δεδιωγμένον καὶ


<a class="pb" href="#pb20" id="pb20">[p. 20]</a>


μέγα πυκνὸν εἶδος τῆς δυσπνοίας. ἔνιοι δὲ καὶ τὸ κατὰ
<br class="lb"/>τὴν γαστέρα πνεῦμα πλέον ἠθροῖσθαι νομίζουσιν ἐκ τῆς
<br class="lb"/>λέξεως δηλοῦσθαι. ταῦτα μὲν οὖν κατὰ τὴν λέξιν ἔχει τὴν
<br class="lb"/>ἀσάφειαν, ἄλλα δὲ κατὰ μόνην τὴν διάνοιαν. πότερον γὰρ
<br class="lb"/>ἐπὶ μόνῳ τῷ σπληνὶ πάσχοντι συνέβη τὴν γυναῖκα καὶ
<br class="lb"/>πυρετὸν καυσώδη ἔχειν καὶ τὴν δύσπνοιαν ἢ τὴν ἐμπνευμάτωσιν
<br class="lb"/>τῆς γαστρὸς, ἐξέρυθρόν τε τὴν χρόαν, ἢ καί τις
<br class="lb"/>ἄλλη πυρετώδης αὐτῇ διάθεσις ἐγένετο, δι’ ἣν ταῦτα συνέπεσεν,
<br class="lb"/>ἄδηλόν ἐστι. μέγι<span class="milestone">440</span>στον δ’, ὡς ἔφην, τὸ μὴ
<br class="lb"/>γινώσκειν ἡμᾶς ὁποῖα τὰ οὖρα μέχρι κρίσεως ἐγένετο καὶ
<br class="lb"/>διὰ τί κατὰ τὴν δεκάτην ἡμέραν. ἐπεσήμηναν οἱ ἱδρῶτες.
<br class="lb"/>εἴωθε γὰρ αὐτὸς ἐν αἷς ἡμέραις οἱ παροξυσμοὶ σφοδρότεροι
<br class="lb"/>γίνονται προσγράφειν, ἵν’ εἰδῶμεν ὡς ἐκ πολλῆς τῆς τῶν
<br class="lb"/>κατὰ μέρος πείρας ἤθροισε τὴν ἐμπειρίαν, ἀφ’ ἧς ἀπεφήνατο
<br class="lb"/>καθόλου περὶ πάντων νοσημάτων, ὧν οἱ παροξυσμοὶ
<br class="lb"/>ἐν περισσαῖς ἡμέραις γίνονται, τούτων καὶ τὰς κρίσεις ἐν
<br class="lb"/>περισσαῖς ἡμέραις ἀποτελεῖσθαι. <span class="milestone">477</span>ὃ δὲ πάντων ἐστὶν


<a class="pb" href="#pb21" id="pb21">[p. 21]</a>


ἀτοπώτατον ἐν τῇ προκειμένῃ ῥήσει καὶ δὴ φράσω, πότερον
<br class="lb"/>ἀπέθανεν ἢ ὑγίανεν ἡ γυνὴ, παραλελεῖφθαι. διὸ καὶ τὸ
<br class="lb"/>μεταξὺ ταύτης τε καὶ τῆς μετὰ ταύτην γεγραμμένης τὸ ἧσσον,
<br class="lb"/>ἔνιοι μὲν ταύτῃ προστιθέασιν, ἔνιοι δὲ ἐκείνης ἡγούμενον
<br class="lb"/>ποιοῦσιν. εἰ μὲν οὖν ἐγέγραπτο κατὰ τὴν ιδ΄ ἐπ’
<br class="lb"/>ἀγαθῷ κεκρίσθαι τὴν γυναῖκα, λόγον ἂν εἶχε μὴ προσγράφειν
<br class="lb"/>ταύτῃ τῇ ῥήσει τὸ ἧσσον. εἰρηκὼς γὰρ ἐν τῇ δεκάτῃ
<br class="lb"/>ἡμερῶν ἱδρῶτας γεγονέναι τῇ γυναικὶ τὰ πολλὰ ἄνω,
<br class="lb"/>κᾄπειθ’ ἑξῆς ἐπιφέρων, ἀτάρ τοι καὶ κάτω τεσσαρεσκαιδεκάτῃ,
<br class="lb"/>πῶς ἂν ἔτι προσέγραψε τὸ ἧσσον, εἴπερ ὅλως ἐσώθη
<br class="lb"/>τὸ γύναιον. εὔλογον οὖν ἐστι μᾶλλον ἐκταθῆναι δι’ ὅλου
<br class="lb"/>τοῦ σώματος τοὺς ἱδρῶτας, ἀγαθῆς τῆς κρίσεως γενομένης.
<br class="lb"/>ἐάν τ’ αὖ πάλιν ὑπόθηταί τις ἐπὶ κακῷ γεγονέναι τοὺς
<br class="lb"/>ἱδρῶτας, ἀποθανούσης τῆς γυναικὸς, τὸ ἧσσον εὐλόγως ἐπὶ
<br class="lb"/>τῇ τελευτῇ τάξει τῆς προκειμένης ῥήσεως, ἵν’ ᾖ τὸ λεγόμενον,
<br class="lb"/>ἵδρωσε μὲν καὶ τῇ δεκάτῃ τὰ ἄνω μᾶλλον, ἀτάρ τοι
<br class="lb"/>καὶ κάτῳ, ἵδρωσε δὲ καὶ τῇ τεσσαρεσκαιδεκάτῃ ἧσσον τὰ


<a class="pb" href="#pb22" id="pb22">[p. 22]</a>


κάτω. ἐπὶ τὴν ἑξῆς οὖν ῥῆσιν ἤδη μεταβῶμεν. ἴσως γὰρ
<br class="lb"/>ἐν ἐκείνῃ τὶ σαφέστερον εὑρήσομεν ὁποτέρᾳ χρὴ συντάσσειν
<br class="lb"/>τὸ ἧσσον, εἴτε τῇ νῦν προκειμένῃ κατὰ τὴν τελευτὴν εἴτε
<br class="lb"/>τῇ μετ’ αὐτὴν ἐπὶ τῆς ἀρχῆς.
</p>
                    </section>
                    <section id="body-1-3-3-10" class="div textpart section level5">
                      <blockquote class="quote lemma">Ἧσσον τοῖς ἀπὸ κεφαλῆς κορυζώδεσι καὶ βραγχώδεσιν, ἐπιπυρετήνασιν,
<br class="lb"/>ὡς οἶμαι, ὑποστροφαί.</blockquote>
                      <p class="p autofirst">Ὑπακοῦσαι χρὴ παυσαμένου τοῦ πυρετοῦ. πῶς γὰρ
<br class="lb"/>ἂν ἄλλως ἧττον αὐτοῖς εἶναι νομίσωμεν ὑποστροφὰς, ἢν μὴ
<br class="lb"/>παύσαιτο πρότερον; εἰ δ’ ἀφέλοιμεν τὸ ἧσσον ἀπὸ ταύτης
<br class="lb"/>τῆς ῥήσεως, ὡς ἐνίοις ἔδοξεν, ὕστατον τοῖς προηγουμένοις
<br class="lb"/>αὐτὸ τάξασι, τὴν ἐναντίαν τῇδε διάνοιαν ὁ λόγος ἕξει τοῖς
<br class="lb"/>ἀπὸ κεφαλῆς κορυζώδεσι καὶ βραγχώδεσιν ἐπὶ πυρετῄνασιν
<br class="lb"/>ὑποστροφὰς γίνεσθαι νοσούντων ἡμῶν. ὅπερ οὖν ἐν ἅπασι
<br class="lb"/>ποιοῦμεν, οὐ τῇ τοῦ λόγου πιθανότητι τὰ ζητούμενα διορίζοντες,


<a class="pb" href="#pb23" id="pb23">[p. 23]</a>


ἀλλὰ τοῖς ἐναργῶς ἐπὶ τῶν ἀῤῥώστων ὁρωμένοις,
<br class="lb"/>ἐὰν καὶ νῦν ποιήσωμεν, εὑρήσομεν ὀρθῶς προτεταγμένον τῆς
<br class="lb"/>ῥήσεως τῆσδε τὸ ἧσσον. ὁ γὰρ πυρετὸς ἐπιγενόμενος κορύζαις
<br class="lb"/>καὶ βράγχοις βεβαιοτέραν αὐτῶν ποιεῖται πέψιν, ὡς
<br class="lb"/>μηκέτ’ αὖ ὑποστροφὴν γίνεσθαι ῥᾳδίως, μηδ’ ἂν ἁμάρτωσί
<br class="lb"/>τι, τῶν ἄλλως τοῦ πυρέττειν ἄνευ τοιαύτης αἰτίας ὑποστροφαῖς
<br class="lb"/>ἁλισκομένων ἐπὶ τοῖς ἁμαρτήμασι. διὰ τί δὲ
<br class="lb"/>πρόσκειται τῷ λόγῳ τοῖς ἀπὸ κεφαλῆς <span class="milestone">441</span>κορυζώδεσιν;
<br class="lb"/>οὐ γὰρ δὴ ἀπ’ ἄλλου τινὸς γίνονται μορίου κορυζώδεις.
<br class="lb"/>ἐγχωρεῖ μὲν οὖν καὶ οὕτως εἰρῆσθαι τὸν λόγον ὡς κατὰ
<br class="lb"/>τήνδε τὴν ῥῆσιν εἴρηται, σπόνδυλοι δὲ οἱ κατὰ ῥάχιν,
<br class="lb"/>ἐγχωρεῖ δὲ, διότι τῶν βραγχωδῶν ἐν αὐτοῖς ἐμνημόνευσε,
<br class="lb"/>προσθεῖναι τὸ ἀπὸ κεφαλῆς, ἐπειδὴ καὶ ἄλλως γίνονται
<br class="lb"/>βράγχοι. δυνατὸν δὲ καὶ τοῖς ἀπὸ κεφαλῆς εἰρῆσθαι, γράψαντος
<br class="lb"/>αὐτοῦ πρὸς ἀνάμνησιν ἑαυτῷ συντόμως, ἕνεκα διορισμοῦ
<br class="lb"/>πρὸς τὰς ἀπό τινος ἔξωθεν αἰτίας μικρὰς γινομένας


<a class="pb" href="#pb24" id="pb24">[p. 24]</a>


κορύζας, ἵν’ ἐνδείξηται περὶ τούτων εἶναι τὸν λόγον,
<br class="lb"/>ὅσοι διὰ φυσικὴν ἀσθένειαν τῆς κεφαλῆς ἑτοίμως ἁλίσκονται
<br class="lb"/>τῷ παθήματι. τούτους γὰρ ἄν τις εἰκότως ἀπὸ κεφαλῆς
<br class="lb"/>ὀνομάζοι κορυζώδεις οὐκ ἀπὸ ψύξεως ἢ ἐγκαύσεως ἤ
<br class="lb"/>τινος ἁπλῶς ἔξωθεν αἰτίας. τὸ δ’, οἶμαι, κατά τινα τῶν
<br class="lb"/>ἀντιγράφων πρόσκειται δηλοῦν ἐπαμφιβάλλειν αὐτὸν ὑπὲρ
<br class="lb"/>ὧν ἀπεφήνατο. λόγον δ’ ἔχει καὶ χωρὶς τοῦ, οἶμαι, γράφειν,
<br class="lb"/>ἀληθοῦς γε ὄντος τοῦ λεγομένου. διὰ δὲ τῆς ἐφεξῆς
<br class="lb"/>γεγραμμένης ῥήσεως ἀπόδειξιν ὧν ὀρθῶς ἀπεφήνατο προσέθηκεν.
<br class="lb"/>ἐπ’ αὐτὴν οὖν ἤδη μεταβῶμεν.
</p>
                    </section>
                    <section id="body-1-3-3-11" class="div textpart section level5">
                      <blockquote class="quote lemma">Πᾶν τὸ ἐκπυέον ἀνυπόστροφον. ἑωυτὸς γὰρ πεπασμὸς καὶ
<br class="lb"/>κρίσις ἅμα καὶ ἀποστασία.</blockquote>
                      <p class="p autofirst">Οὐκ ἀσαφὴς ἡ ῥῆσις τοῖς μεμνημένοις ὑπὲρ ὧν ἤδη
<br class="lb"/>πολλάκις εἴρηκε πεπασμόν. ἐμνημόνευσε δὲ καὶ νῦν αὐτῶν
<br class="lb"/>ἕνεκα τῶν προειρημένων, ὡς ἔφην, ἵνα ὁ σύμπας λόγος γένηται


<a class="pb" href="#pb25" id="pb25">[p. 25]</a>


τοιοῦτος, καὶ τοῖς κορυζώδεσι καὶ βραγχώδεσιν ἀπὸ
<br class="lb"/>τῶν ἐκ τῆς κεφαλῆς κατάῤῥων, ὅταν ἐπιγενομένου τοῦ πυρετοῦ
<br class="lb"/>πεφθῇ, τὸ ψυχρὸν ἅμα καὶ ὑγρὸν ῥεῦμα καὶ πεφθὲν
<br class="lb"/>ἐκκριθῇ, βεβαίαν ἔλπιζε τὴν κρίσιν τοῦ νοσήματος γεγονέναι
<br class="lb"/>καὶ μηκέθ’ ὑποτροπιάσαι τὸν ἄνθρωπον.
</p>
                    </section>
                    <section id="body-1-3-3-12" class="div textpart section level5">
                      <blockquote class="quote lemma">Οἷσιν, ὅταν ἀφροδισιάζωσι, φυσᾶται ἡ γαστὴρ ὡς Δαμαγόρᾳ,
<br class="lb"/>οἷσι δ’ ἐν τούτοισι ψόφος ὡς Ἀρκεσιλάῳ.</blockquote>
                      <p class="p autofirst">Ταύτην τὴν ῥῆσιν ἄλλος ἄλλως γράφει καὶ τινες προστιθέασιν
<br class="lb"/>αὐτῇ τὸ, ὅταν ἄρχωνται, τὸ κατὰ τὴν ἀρχὴν
<br class="lb"/>εἰρημένον, οἷσιν, ἀφαιροῦντες καὶ ποιοῦντες τὴν λέξιν τοιαύτην·
<br class="lb"/>ὅταν ἄρχωνται ἀφροδισιάζειν, φυσᾶται ἡ γαστὴρ, βουλόμενοι
<br class="lb"/>τοὺς ἀρχομένους ἀφροδισίων, τουτέστι τοὺς πρῶτον
<br class="lb"/>ἐπιχειροῦντας τῷ ἔργῳ τούτῳ πάσχειν τὰ τῆς ῥήσεως ἐφεξῆς
<br class="lb"/>δηλούμενα. καίτοι τὴν γραφὴν ταύτην οὔτε βιβλίον


<a class="pb" href="#pb26" id="pb26">[p. 26]</a>


τι παλαιὸν οὔτ’ ἐξηγητὴς οἶδεν. ἀλλ’ ὅμως οἱ περὶ τὸν
<br class="lb"/>Σαβῖνον ἐπὶ τῶν ἀρχομένων ἀφροδισιάζειν τὸν λόγον αὐτῷ
<br class="lb"/>εἶναί φασιν, καίτοι μνημονεύσαντος αὐτονομαστὶ τοῦ Ἱπποκράτους
<br class="lb"/>ἑνὸς ἀνθρώπου τοῦ Δαμαγόρου. τοῦτο δ’ εἴωθε
<br class="lb"/>ποιεῖν ὅταν ὀλίγοις τισὶ γενόμενον πρᾶγμα διέρχεται. καὶ
<br class="lb"/>χωρὶς δὲ τοῦ γεγραφέναι τι περὶ τούτων Ἱπποκράτει τὸ
<br class="lb"/>φαινόμενον ἐχρῆν ἐκ τῆς πείρας μαθεῖν. οὐ γὰρ συμβαίνει
<br class="lb"/>τοῖς ἀρχομένοις ἀφροδισίων ἐμφυσᾶσθαι τὴν κοιλίαν ἢ
<br class="lb"/>ψόφον ἴσχειν ἐν αὐτῇ, ἀλλὰ <span class="milestone">442</span>μᾶλλον ἐνίοις ἐν τῷ
<br class="lb"/>σπανίῳ τῶν παρακμαζόντων τε καὶ τὸ καλούμενον πάθημα
<br class="lb"/>φυσῶδές τε καὶ ὑποχονδριακὸν καὶ μελαγχολικὸν ἐχόντων,
<br class="lb"/>ἐμφυσᾶσθαι συμβαίνει μᾶλλον τὴν γαστέρα, ὅταν ἀφροδισίοις
<br class="lb"/>χρήσωνται. τοῖς δ’ αὐτοῖς τούτοις ὑπάρχει καὶ τὸ
<br class="lb"/>συνεχὲς ὀρέγεσθαι μίξεως. ὅπερ οὖν πολλάκις ἤδη πρόσθεν
<br class="lb"/>εἶπον, ἐάν τε παραλείπω τὰς γραφὰς ἃς ἐποιήσατο κατὰ
<br class="lb"/>τήνδε τὴν ῥῆσιν ἐάν τ’ εἴπω πάσας, ἑκατέρως μέμψονται
<br class="lb"/>πολλοὶ, ταῖς ἑαυτῶν ἐπιθυμίαις κρίνοντες τὸ σύμμετρον ἐν
<br class="lb"/>τοῖς λόγοις, οὐ τῇ τῶν πραγμάτων φύσει. καὶ μέντοι κᾀν


<a class="pb" href="#pb27" id="pb27">[p. 27]</a>


τινα μὲν εἴπω τῶν εἰρημένων τε καὶ γεγραμμένων, τινὰ δὲ
<br class="lb"/>παραλείπω, καὶ οὕτως ἔσονταί τινες οἱ μεμψόμενοι τινὰ
<br class="lb"/>μὲν τῶν εἰρημένων, ὡς ἐχρῆν παραλελεῖφθαι καὶ ταῦτα ληρώδη
<br class="lb"/>γε ὄντα, τινὰ δὲ τῶν παραλελειμμένων, ὡς ἐχρῆν εἰρῆσθαι,
<br class="lb"/>μὴ χείρω τῶν εἰρημένων ὄντα. κατὰ μὲν γὰρ τὰς
<br class="lb"/>ὁσημέραι γινομένας συνουσίας, ὁποίαν τινὰ βούλωνται τὴν
<br class="lb"/>ἐξήγησιν ἀκούειν οἱ παρόντες, αὐτῶν ἐκείνων πυθόμενοι,
<br class="lb"/>ἁρμόττεσθαι πειρῶνται ταῖς βουλήσεσιν αὐτῶν. ἐν βιβλίῳ
<br class="lb"/>δ’ οὐκ ἔστι πρᾶξαι τοῦτο. διόπερ εἱλόμην ἐν μὲν ταῖς
<br class="lb"/>πλείσταις τῶν ῥήσεων ἢ μηδ’ ὅλως μνημονεύειν τῶν ὑπαλλαττόντων
<br class="lb"/>τὴν ἀρχαίαν γραφὴν, ἢ παντάπασιν ἀλλοκότως
<br class="lb"/>ἐξηγησαμένων. ἐπί τινων δ’ ἤτοι τὰ μὴ παντάπασιν ἀπιθάνως
<br class="lb"/>εἰρημένα με<span class="milestone">478</span>μνῆσθαι χρὴ τοὺς ἀναγινώσκοντας
<br class="lb"/>τὰ ὑπομνήματα, καθ’ ἑκάστην τὴν ῥῆσιν ἀναμιμνήσκειν
<br class="lb"/>αὐτῶν ἐπαχθές. ὅπερ οὖν ἔλεγον, οἱ μὲν περὶ τὸν
<br class="lb"/>Σαβῖνον ὡς πρώην τοῖς τῶν ἀφροδισίων πειρωμένοις συμβαίνει
<br class="lb"/>τὰ κατὰ τὴν ῥῆσιν εἰρημένα πάσχειν ὡς ἀληθὲς
<br class="lb"/>ὑποθέμενοι πειρῶνται λέγειν τὴν αἰτίαν αὐτοῦ, τινὲς δ’


<a class="pb" href="#pb28" id="pb28">[p. 28]</a>


ἔμπαλιν τοῖσδε τὴν γραφὴν τῆς λέξεως ἐποιήσαντο τοιάνδε·
<br class="lb"/>εἰσὶν οἷσιν ὅταν ἀφροδισιάζωσι φυσᾶται ἡ γαστήρ. οἱ μὲν
<br class="lb"/>περὶ τὸν Σαβῖνον οὐκ ἀλόγως φασὶ τοῖς ἀφροδισιάζειν ἀρχομένοις
<br class="lb"/>τοῦτο συμβαίνειν· πρῶτον μὲν, ὅτι μέγας ὁ ξενισμὸς
<br class="lb"/>γίνεται περὶ τὸ σῶμα. γράφουσι γὰρ οὕτως αὐτοὶ,
<br class="lb"/>δι’ ὃν ξενισμὸν, φύσην, ἐπιληψίαν τε καὶ νεφρίτιδας αὐτοῖς,
<br class="lb"/>ἕτερά τε χρόνια γίνεσθαι. ἔπειτα δὲ καὶ ὅτι Δημόκριτος
<br class="lb"/>εἶπεν, ἄνθρωπος ἐξ ἀνθρώπου ἐν ταῖς συνουσίαις ἐκθόρνυται.
<br class="lb"/>καὶ μέντοι καὶ διότι φασὶ πολὺν ὀδαξησμὸν διὰ τὴν
<br class="lb"/>ἀλήθειαν τοῦ θερμοῦ καὶ τὴν δριμύτητα πάσχουσι καὶ κοινοῦ
<br class="lb"/>γε, ὡς λέγουσιν, ὄντος τοῦ λόγου θηλειῶν τε καὶ ἀῤῥένων,
<br class="lb"/>ἐπὶ θηλειῶν φασὶ σαφῆ τὴν αἰτίαν εἶναι. τῇ γὰρ
<br class="lb"/>ὑστέρᾳ τὸ μὲν ἔντερον ὑπεστόρεσται, ἡ κύστις δ’ ἐπίκειται.
<br class="lb"/>εἰκὸς οὖν ἐντεινομένην αὐτὴν καὶ σφριγῶσαν ἐπέχειν τὴν
<br class="lb"/>ἀμφοτέρων ἀπόκρισιν. ἐναπολαμβανομένης οὖν τῆς φύσης
<br class="lb"/>συνεχῶς ἐμπνευματοῦσθαι καὶ τοῦ οὔρου δὲ κατεχομένου τὸ
<br class="lb"/>ἐπιγάστριον οἰδεῖν. ταῦτα μὲν οὖν οἱ περὶ τὸν Σαβῖνον
<br class="lb"/>λέγουσιν, ἀπιθάνους αἰτίας ἀποδιδόντες τῶν μὴ γινομένων.


<a class="pb" href="#pb29" id="pb29">[p. 29]</a>


οὐ γὰρ συμβαίνει ταῦτα τοῖς ἀρχομένοις ἀφροδισίων μειρακίοις,
<br class="lb"/>ἀλλὰ τοῖς μελαγχολικοῖς καὶ φυσώδεσιν ὀνομαζομένοις,
<br class="lb"/>οἳ καὶ μετὰ τὴν παρακμαστικὴν ἡλικίαν τὰ τοιαῦτα πάσχουσιν.
<br class="lb"/>ὅλως γὰρ τὸ φύσης ἐμπίπλασθαι δι’ ἀσθένειαν
<br class="lb"/>γίνεται τῆς ἐμφύτου θερμασίας. ἐῤῥωμένης γὰρ ταύτης
<br class="lb"/>τῶν τοιούτων οὐδὲν συμβαίνει. Ἀριστοτέλης δ’ ἐν τοῖς
<br class="lb"/>προβλήμασι καὶ τὴν αἰτίαν ζητεῖ, δι’ ἣν ἀφροδισιαστικοὺς
<br class="lb"/>συμβαίνει γίνεσθαι τοὺς μελαγχολικούς. ἀθροίζεσθαί τε
<br class="lb"/>πνεῦμά φησιν αὐτοῖς ἐν ὑποχονδρίοις φυσῶδες οὐκ ὀλίγον,
<br class="lb"/>διὸ πνευματώδη τε καὶ ὑποχονδριακὰ προσαγορεύεσθαι τὰ
<br class="lb"/>τοιαῦτα πάθη καὶ Διοκλῆς τε καὶ Πλειστόνικος, ἕτεροί τε
<br class="lb"/>πολλοὶ τῶν ἰατρῶν οὕτως ὀνομάζεσθαί φασιν αὐτὰ, οὐ χεῖρον
<br class="lb"/>δὲ καὶ λέξιν τινὰ τῶν τῷ Ἀριστοτέλει <span class="milestone">443</span>γεγραμμένων
<br class="lb"/>εἰπεῖν ἔχουσαν ὧδε· διὰ τί οἱ μελαγχολικοί εἰσιν
<br class="lb"/>ἀφροδισιαστικοί; ἢ ὅτι πνευματώδεις; τὸ γὰρ σπέρμα πνεύματος
<br class="lb"/>ἔξοδος ἐστί. διότι οὖν πολὺ τὸ τοιοῦτον, ἀνάγκη
<br class="lb"/>πολλάκις ἐπιθυμεῖν καθαίρεσθαι, κουφίζονται γάρ. διὰ
<br class="lb"/>τοῦτ’ οὖν καὶ Ῥοῦφος ἔλεγεν ἀντὶ τοῦ ψόφος, εἵλετο γράφειν


<a class="pb" href="#pb30" id="pb30">[p. 30]</a>


φόβος, ἵνα ὁ λόγος ᾖ τῷ Ἱπποκράτει περὶ τῶν μελαγχολικῶν,
<br class="lb"/>οἷς ἐστὶν ἰδιαίτατος ὁ φόβος, ἄλλῳ μὲν γὰρ ἄλλο
<br class="lb"/>φοβερόν. ἕν γοῦν τι πάντως καθ’ ἕκαστον αὐτῶν, ὅταν γε
<br class="lb"/>τὰ μέτρια δυσθυμοῦσιν. εἰ δὲ μὴ καὶ δύο καὶ πλείω καὶ
<br class="lb"/>πάνυ πολλὰ, καί τισιν αὐτῶν ἅπαντα. γενήσεται οὖν κατὰ
<br class="lb"/>μὲν τὸν Ῥοῦφον ἡ λέξις οὕτως ἔχουσα. οἷσιν, ὅταν ἀφροδισιάζωσι,
<br class="lb"/>φυσᾶται ἡ γαστὴρ ὡς Δαμαγόρᾳ, ὅθεν τούτοις
<br class="lb"/>ὁ φόβος. κατὰ δὲ τοὺς παλαιοὺς ἐξηγητὰς, ὡς ἐν ἀρχῇ
<br class="lb"/>γέγραπται, τὴν γὰρ ἐκείνων γραφὴν ἀεὶ προστίθημι, κᾂν
<br class="lb"/>ἡμαρτῆσθαι δοκεῖ κατὰ τοὺς πρώτους ἀντιγραψαμένους.
<br class="lb"/>ἄμεινον γὰρ, ὡς εἶπον ἤδη πολλάκις, ὅπως εὑρέθη γεγραμμένον
<br class="lb"/>εἰπόντας οὕτως ἤδη προσεπινοεῖν αὐτούς τι δηλοῦντας
<br class="lb"/>αὐτὸ τοῦτο. λέλεκται δὲ καὶ ἡ περὶ τὸν Σαβῖνον ἐξήγησις.
<br class="lb"/>Καπίτων δὲ οὕτως ἔγραψεν, οἷς ἔστιν, ὅταν ἀφροδισιάζωσι,
<br class="lb"/>φυσᾶται ἡ γαστὴρ, ὡς Δαμαγόρᾳ, οἷσι δ’ ἐν
<br class="lb"/>τούτοισι, ψόφος. Διοσκορίδης δὲ οὕτως· οἷσι μὲν ὅταν


<a class="pb" href="#pb31" id="pb31">[p. 31]</a>


ἀφροδισιάζωσι, φυσᾶται ἡ γαστὴρ ὡς Δαμαγόρᾳ, οἷσιν ἐν
<br class="lb"/>τούτοισι ψόφος. ἀφεῖλε γὰρ οὗτος τὸ δ’, οὐ μὴν οὐδὲ κατὰ
<br class="lb"/>τὴν ἐξήγησιν τοῦ ψόφος ὀνόματος ὡμολόγησαν ἀλλήλοις οἱ
<br class="lb"/>ἐξηγηταὶ, τινὲς μὲν βορβορυγμὸν δηλοῦσθαι λέγοντες, ἔνιοι
<br class="lb"/>ἐρυγὴν, ἔνιοι δὲ τὰς κάτω διεξιούσας φύσας, ἔνιοι δ’ ὅ τι
<br class="lb"/>ἂν ᾖ τούτων ἁπλῶς. εἴ τις οὖν ἐν τοῖς ἐντέροις κίνησις
<br class="lb"/>αἰσθητὴ ταῖς ἀκοαῖς, εἰσὶ γὰρ καὶ ἄλλαι τινὲς, ἔξωθεν τῶν
<br class="lb"/>βορβορυγμῶν ἐν τοῖς ἐντέροις κινήσεις τε καὶ ψόφοι, τινὲς
<br class="lb"/>μὲν ἤχοις ἐοικότες, τινὲς δὲ συριγμοῖς, ἤ τινι τοιούτῳ τρόπῳ
<br class="lb"/>ψόφῳ. Ἀρκεσίλαος δέ φησιν οὐ μόνον ἐφυσᾶτο ἡ γαστὴρ,
<br class="lb"/>ἀλλὰ καὶ ᾤδει, τουτέστιν οἴδημα εἶχεν. εἴρηκα δὲ
<br class="lb"/>ἤδη πολλάκις οἴδημα καλεῖν αὐτὸν ἅπαντα τὸν παρὰ φύσιν
<br class="lb"/>ὄγκον, εἴτε φλεγμονῶδες εἴτ’ ἐρυσιπελατώδης εἴτε
<br class="lb"/>σκιῤῥώδης εἴη, τῶν νεωτέρων μόνων τὸν χαῦνον ὄγκον οἴδημα
<br class="lb"/>καλούντων. ἀλλά γε ποῖόν τινα λέγει τὸν ὄγκον γενέσθαι
<br class="lb"/>τῷ Ἀρκεσιλάῳ ζήτημά ἐστιν οὐ σμικρόν. ἐμοὶ μὲν
<br class="lb"/>οὖν δοκεῖ τὸν ἰδίως ὑπὸ τῶν νεωτέρων ὀνομαζόμενον εἰρηκέναι.


<a class="pb" href="#pb32" id="pb32">[p. 32]</a>


οὐκ ἔστι δ’ ἀπίθανον ἐρυσίπελας ἢ φλεγμονὴν ἢ
<br class="lb"/>σκίῤῥον ἢ τι τῶν τοιούτων γενέσθαι περὶ τὸν τῶν ἀφροδισίων
<br class="lb"/>καιρὸν ἢ σμικρὸν ὕστερον, αὖθίς τε μετ’ οὐ πολὺ καθίστασθαι
<br class="lb"/>τοῦτο. τοῖς δ’ ἐξηγηταῖς ὅλον τοῦτο παραλέλειπται
<br class="lb"/>τὸ σκέμμα. τοῦ μέντοι Ἀρκεσιλάου τούτου καὶ καθ’
<br class="lb"/>ἕτερον τόπον τοῦ βιβλίου μέμνηται ὁ Ἱπποκράτης, ἔνθα
<br class="lb"/>φησίν· ἐν τοῖσι προσόδοισιν οἷς ψοφοῦσιν, ὡς Ἀρκεσίλαος.
<br class="lb"/>εὔδηλον οὖν ὅτι τοῖς τοιούτοις φύσης ἐστὶν ἡ γαστὴρ μεστὴ
<br class="lb"/>καὶ ταύτην ὑπὸ τῆς γινομένης συντονίας ἐν τοῖς ἀφροδισίοις
<br class="lb"/>ἐκκρίνεσθαι συμβαίνει. Διοσκορίδης δὲ οὕτως ἔγραψε
<br class="lb"/>τὴν ῥῆσιν· Ἀρκεσιλάῳ δὲ κακὸν ᾤδει τὸ φυσῶδες, ἀντὶ
<br class="lb"/>τοῦ κακὸν ὤζετο τὸ φυσῶδες, ὡδὶ γεγράφθαι βουλόμενος,
<br class="lb"/>οἱ δ’ ἄλλοι πάντες ἀρχὴν τῆς δευτέρας ῥήσεως ἐποιήσαντο
<br class="lb"/>τὸ φυσῶδες, ὡς ἐφεξῆς γέγραπται.
</p>
                    </section>
                    <section id="body-1-3-3-13" class="div textpart section level5">
                      <blockquote class="quote lemma"><span class="milestone">444</span>Τὸ φυσῶδες συναίτιον ἐν τοῖς πιτυρώδεσι. καὶ γὰρ
<br class="lb"/>εἰσὶ φυσώδεις.</blockquote>
                      <a class="pb" href="#pb33" id="pb33">[p. 33]</a>
                      <p class="p autofirst">Τίνας λέγει πιτυρώδεις ἄπορον εὑρεῖν, ἐάν τέ τις μὴ
<br class="lb"/>καθάπερ Ἡροδότου καὶ Κτησίου μόνον ὡς ἱστορίαν ἀναγινώσκῃ
<br class="lb"/>τὰ βιβλία τῶν παλαιῶν ἰατρῶν, ἀλλ’ ἕνεκα τοῦ πλεῖόν
<br class="lb"/>τι ἔχειν εἰς τὰ τῆς τέχνης ἔργα. πολλοὶ δὲ τῶν ἐξηγητῶν
<br class="lb"/>ἀμελήσαντες τούτου καὶ μάλισθ’ ὅσοι τὸ σοφιστικὸν εἶδος
<br class="lb"/>ζηλώσαντες ἐπὶ τὸ πρόχειρον ἀφικνοῦνται τῆς ἐξηγήσεως,
<br class="lb"/>ὃ κατὰ τὴν τῆς λέξεως ἔνδειξίν ἐστιν, οὐκέτι βασανίζοντες
<br class="lb"/>ἐπὶ τῶν νοσούντων τὴν τῶν λεγομένων ἀλήθειαν. οὕτω γοῦν
<br class="lb"/>καὶ νῦν πιτυρώδεις λελέχθαι δεξάμενοι τοὺς πίτυρα συνεχῶς
<br class="lb"/>ἐν τῇ κεφαλῇ γεννῶντας, ἀποδιδόναι τούτου τὴν αἰτίαν
<br class="lb"/>πειρῶνται, λέγοντες ὑπὸ περιττωμάτων ἐν τῇ κεφαλῇ ἀναφερομένων
<br class="lb"/>γίνεσθαι τὰ πίτυρα, φέρεσθαί τε αὐτά φασι
<br class="lb"/>πρὸς τὰ μετέωρα ὑπὸ πνεύματος θερμοῦ καὶ διὰ τοῦτο
<br class="lb"/>φυσώδεις τοὺς τοιούτους. μοχθηρὸς δ’ ὁ λόγος αὐτῶν
<br class="lb"/>ἐστι, πρῶτον μὲν ὅτι τὸ φαινόμενον οὐκ ἔχει μαρτυροῦν·
<br class="lb"/>μυρίους γὰρ οἴδαμεν ἥκιστα φυσώδεις, οἷς ἐν τῇ κεφαλῇ
<br class="lb"/>συνεχῶς γίνεται πίτυρα· δεύτερον δὲ εἰ καὶ τὸ φαινόμενον
<br class="lb"/>αὐτοῖς ἐμαρτύρει, πάντων τῶν περιττώματα τρεφόντων


<a class="pb" href="#pb34" id="pb34">[p. 34]</a>


θερμὰ, κοινὸς ὁ λόγος ἐγίνετο καὶ τρίτον πρὸς τούτοις, ὅτι
<br class="lb"/>τῆς κεφαλῆς αὐτῆς ὡς τὰ πολλὰ διὰ τὴν οἰκείαν κρᾶσιν
<br class="lb"/>ἔστι σύμπτωμα τὸ γεννᾷν πίτυρα κατὰ φύσιν ἐχόντων τῶν
<br class="lb"/>χυμῶν. εἰκότως οὖν ἔνιοι τὴν παλαιὰν γραφὴν ὑπαλλάξαντες
<br class="lb"/>ἔγραψαν τὸ φυσῶδες συναίτιον τοῖσι πτερυγώδεσι.
<br class="lb"/>ἐμάθετε δ’ ὅτι πτερυγώδεις ἔθος ἐστὶ <span class="milestone">479</span>τοῖς ἰατροῖς
<br class="lb"/>ὀνομάζειν τοὺς ὁμοίως ὀρνίθων πτέρυξι τὰς ὠμοπλάτας
<br class="lb"/>ἔχοντας ἐκκειμένας τε καὶ προηκούσας εἰς τοὐπίσω. τούτοις
<br class="lb"/>οὖν φασι συναίτιον εἶναι τὸ φυσῶδες ἐμπίπτειν εἰς τὸ
<br class="lb"/>πάθος ὥσπερ ἐμπίπτουσι, τουτέστιν εἰς τὴν ἀναγωγὴν τοῦ
<br class="lb"/>αἵματος· καὶ γὰρ εἶναι φυσώδεις αὐτούς. ὅτι μὲν οὖν εἰς
<br class="lb"/>τὸ ῥαγῆναί τι κατὰ τὸν πνεύμονα συναίτιόν ἐστι τὸ φυσῶδες
<br class="lb"/>οὐκ ἄδηλον. εἰ δὲ καὶ φυσώδεις εἰσὶν οἱ στενοθώρακες,
<br class="lb"/>τοῦτο διὰ τῆς πείρας βασανιστέον ἡμῖν ἐπιμελῶς.
<br class="lb"/>ἐμοὶ μὲν γὰρ ἐφάνησαν ὀλίγου δεῖν ἅπαντες τοιοῦτοι καὶ
<br class="lb"/>τάχα διὰ τὴν ἔνδειαν τῆς ζωτικῆς θερμασίας, ἣν ἐκ τῆς
<br class="lb"/>καρδίας ὁρμᾶσθαι μεμαθήκατε. μικρὰν οὖν ἔχοντες οἱ
<br class="lb"/>πτερυγώδεις τὴν καρδίαν ἀκολούθως ταύτῃ καὶ τὴν ἅπαντι


<a class="pb" href="#pb35" id="pb35">[p. 35]</a>


τῷ σώματι θερμασίαν ἐξ αὐτῆς ἐπιῤῥέουσαν ἔχουσιν ἀσθενῆ.
<br class="lb"/>διὰ γάρ τοι τὴν ἀσθένειαν ταύτης ἐξ ἀρχῆς αὐτῆς ἡ καρδία
<br class="lb"/>γέγονεν, ὡς ἐμάθετε, μικρά· τινὲς δ’ οὐ πτερυγώδεσιν,
<br class="lb"/>ἀλλὰ πυρετώδεσιν γράφουσι, τὴν λέξιν ποιοῦντες τοιάνδε·
<br class="lb"/>τὸ φυσῶδες συναίτιον τοῖς πυρετώδεσι· καὶ γάρ εἰσι φυσώδεις.
<br class="lb"/>οὐκ ἀληθεύουσι δ’ οὐδ’ αὐτοὶ πάντας τοὺς πυρετώδεις
<br class="lb"/>φυσώδεις εἶναι νομίζοντες. ὅ γε μὴν Διοσκορίδης,
<br class="lb"/>ὡς ὀλίγον ἔμπροσθεν ἔφην, ἐπὶ τῇ τελευτῇ τῆς προγεγραμμένης
<br class="lb"/>ῥήσεως γράψας τὸ φυσῶδες, ὧδέ πως ἔγραψε τὴν
<br class="lb"/>νῦν προκειμένην ῥῆσιν· συναίτιον οἱ πτερυγώδεες, ὡς εἶναι
<br class="lb"/>τὸ συνεχὲς ὅλως αὐτῆς τοιόνδε. Ἀρκεσιλάῳ δὲ κακὸν ᾤδει
<br class="lb"/>τὸ φυσῶδες. εἶθ’ ἑξῆς ἀπ’ ἄλλης ἀρχῆς· συναίτιον οἱ
<br class="lb"/>πτερυγώδεες· καὶ γάρ εἰσι φυσώδεες. ἅλις δ’ οὖν ἤδη καὶ
<br class="lb"/>τῶν φυσωδῶν, ἵνα μὴ τῷ λόγῳ νῦν ἀεὶ παραιτῶμαι τοῦ
<br class="lb"/>γράφειν πολλὰ, τῷ δ’ ἔργῳ κατάφωρος γίνωμαι μηκύνειν
<br class="lb"/>περιττῶς.
</p>
                    </section>
                    <a class="pb" href="#pb36" id="pb36">[p. 36]</a>
                    <section id="body-1-3-3-14" class="div textpart section level5">
                      <blockquote class="quote lemma"><span class="milestone">445</span>Τὸ ψυχρὸν πάνυ φλεβῶν ῥηκτικὸν καὶ βηχῶδες,
<br class="lb"/>οἶς χιὼν, κρύσταλλος καὶ συστρεπτικὸν, οἷον τὰ φήρεα καὶ
<br class="lb"/>αἱ γογγρῶναι, συναίτιον καὶ αἱ σκληρότητες.</blockquote>
                      <p class="p autofirst">Εἴρηται μὲν ἐπὶ πλέον ἔν τε τῷ περὶ ὑγρῶν χρήσιος
<br class="lb"/>κἀν τοῖς ἀφορισμοῖς ὁποία τίς ἐστιν ἡ δύναμις τοῦ ψυχροῦ.
<br class="lb"/>λέλεκται δέ τινα καὶ νῦν αὐτοῦ τῶν ἔργων ὡς ἐν
<br class="lb"/>ὑποτυπώσει χρήσιμα πρὸς τὴν τῆς καθόλου δυνάμεως εὕρεσιν.
<br class="lb"/>ὅσον μὲν γὰρ ἐφ’ ἑαυτῷ συνάγει καὶ πυκνοῖ καὶ
<br class="lb"/>πιλεῖ καὶ σφίγγει τὸ ψυχρὸν ἅπανθ’ ὅσοις ἂν πλησιάζῃ, καὶ
<br class="lb"/>διὰ τοῦτο τάς τε ἀδήλους αἰσθήσει διαπνοὰς τῶν σωμάτων
<br class="lb"/>καὶ τὰς αἰσθητὰς ἐκροὰς κωλύει. οὕτω γοῦν κἀν ἀφορισμοῖς
<br class="lb"/>ἔγραψεν· ἐν τούτοισι δὲ τῷ ψυχρῷ χρῆσθαι, ὅταν
<br class="lb"/>αἱμοῤῥαγέειν μέλλῃ, μὴ ἐπ’ αὐτὰ, ἀλλὰ περὶ αὐτὰ, ὅθεν
<br class="lb"/>ἐπιῤῥεῖ. καὶ ὅσα τούτων ἐφεξῆς εἴρηκεν ἔργα τοῦ ψυχροῦ
<br class="lb"/>τῆς οἰκείας δυνάμεως, ὅταν διὰ μέσου μηδενὸς ἐνεργῇ. πάλιν
<br class="lb"/>δ’ ὅταν εἴπῃ, τὰ ψυχρὰ, οἷον χιὼν, κρύσταλλος, στήθει


<a class="pb" href="#pb37" id="pb37">[p. 37]</a>


πολέμια, βηχέων κινητικὰ, αἱμοῤῥοϊκὰ καὶ καταῤῥοϊκὰ, τὸ
<br class="lb"/>μὲν στήθους πολέμια κατὰ τὴν τοῦ αὐτοῦ τοῦ ψυχροῦ
<br class="lb"/>δύναμιν εἶπεν, τὸ δὲ βηχέων κινητικὰ αἱμοῤῥοϊκὰ διὰ
<br class="lb"/>μέσων ἑτέρων. ἐπειδὴ γὰρ εἰς ἑαυτὰ συνάγεται καὶ σφίγγεται
<br class="lb"/>τὰ σώματα τῶν περιεχόντων ἀγγείων τὸ αἷμα, διὰ
<br class="lb"/>τοῦτο ἐνίοτε συμβαίνει ῥήγνυσθαι τοὺς χιτῶνας αὐτῶν, ἵν’ 
<br class="lb"/>ὅπερ ὑπὸ πολλοῦ τοῦ περιεχομένου γίνεται ἐν τοῖς χαλαροῖς
<br class="lb"/>ἀγγείοις, τοῦτο ὑπὸ τοῦ μὴ πολλοῦ, συμβαίνει τοῖς τεταμένοις.
<br class="lb"/>διὰ τοῦτο οὖν οὐχ ἁπλῶς εἶπεν ἐν τῇ προκειμένῃ
<br class="lb"/>ῥήσει τὸ ψυχρὸν εἶναι φλεβῶν ῥηκτικὸν, ἀλλὰ τὸ πάνυ
<br class="lb"/>ψυχρὸν ἔφη. ταὐτὸ δὲ τοῦτο δυνάμει κὰν τοῖς ἀφορισμοῖς
<br class="lb"/>ἔγραψεν ἐν τῷ φάναι, τὰ ψυχρὰ, οἷον χιὼν κρύσταλλος, ἐξηγησάμενος
<br class="lb"/>διὰ τῶν παραδειγμάτων τίνα τ’ ἐστὶ τὰ πάνυ
<br class="lb"/>ψυχρά. πάλιν δ’ ἐν ἀφορισμοῖς εἰπών· ἕλκεσι τὸ μὲν ψυχρὸν
<br class="lb"/>δακνῶδες, δέρμα περισκληρύνειν, νῦν εἶπε τὸ ψυχρὸν
<br class="lb"/>συστρεπτικὸν, ἐν ἴσῳ τῷ συναπτικόν. οὕτως οὖν ἐργάζεται
<br class="lb"/>καὶ τοὺς ἐν τοῖς νευρώδεσι μορίοις ὄγκους. καὶ κατά γε τὰ
<br class="lb"/>νεῦρα τά τε γαγγλία καλούμενα καί τινας ἄλλας τάσεις


<a class="pb" href="#pb38" id="pb38">[p. 38]</a>


τὰς μὲν προμηκεστέρας, τὰς δὲ στρογγυλωτέρας. καί μοι
<br class="lb"/>δοκεῖ τὰς προμηκεστέρας ὠνομακέναι φήρεα, τὰς δὲ στρογγυλωτέρας
<br class="lb"/>γογγρώνας, φήρεα μὲν εἰπὼν τὰ μὲν ἐμφέρειαν
<br class="lb"/>ἔχοντα φηρεῶν, οὕτω γὰρ ὠνομάκασιν ἔνιοι τῶν Ἰώνων σατύρους,
<br class="lb"/>οὓς γράφουσί τε καὶ πλάττουσι προμήκεις ἐξοχὰς
<br class="lb"/>ἔχοντας παρὰ τοῖς ὠσὶ, γογγρώνας δὲ τὰς περιφερεστέρας
<br class="lb"/>ἐξοχὰς μετὰ σκληρότητος, οἷαί περ εἰσὶν αἱ γινόμεναί τισι
<br class="lb"/>τῶν δένδρων ἐπιφύσεις, ἃς καλοῦσι γόγγρους, ὡς καὶ Θεόφραστος
<br class="lb"/>ἐν τῷ πρώτῳ τῶν περὶ φυτῶν ἔγραψε λέξιν οὕτως·
<br class="lb"/>ἔνια δὲ ἴσχει τοὺς καλουμένους ὑπό τινων γόγγρους ἢ τὸ
<br class="lb"/>ἀνάλογον, οἷον ἐλαία. λέγουσι δ’ ἔνιοι καὶ νῦν ἔτι κατὰ Θετταλίαν
<br class="lb"/>ἀκηκοέναι τινῶν γογγρώνας ὀνομαζόντων τὰς τοιαύτας
<br class="lb"/>σκληρότητας, ὅταν ἐν τραχήλῳ συστῶσιν, οὐ μὴν τά
<br class="lb"/>γε φήρεα λέγοντός τινος οὔτ’ αὐτὸς ἤκουσα κατά τι τῶν
<br class="lb"/>ἐθνῶν οὔτε τινὸς ἀκηκοότος ἐπυθόμην. καίτοι τινὲς τῶν
<br class="lb"/>ἐξηγητῶν φασι τὸν Ἱπποκράτην φήρεα καλεῖν τὰ ἐν Φηραῖς
<br class="lb"/>τῆς Πελοποννήσου πλεονάζοντα. τινὲς δὲ διὰ τοῦ ε
<br class="lb"/>τὴν πρώτην συλ<span class="milestone">446</span>λαβὴν γράφοντες ἅμα τῷ φ δηλονότι, 


<a class="pb" href="#pb39" id="pb39">[p. 39]</a>


φήρεα φασιν αὐτὸν ὀνομάζειν τὰ ἐν Φεραῖς τῆς
<br class="lb"/>Θετταλίας πολλάκις γινόμενα. τοῦ μέντοι τὰς προμήκεις
<br class="lb"/>ἐξοχὰς ὀνομάζειν φήρεα μαρτύριον εἶναι δοκεῖ καὶ τὸ γεγραμμένον
<br class="lb"/>ἐν τῷ τῶν ἐπιδημιῶν ἑβδόμῳ κατὰ λέξιν οὕτως·
<br class="lb"/>ἐπεδήμησαν βῆχες, μάλιστα δὲ παιδίοις, τὰ περὶ τὰ ὦτα
<br class="lb"/>πολλοῖσιν, οἶα τοῖς σατύροις. τὸ δὲ ἐπὶ τῇ τελευτῇ τῆς προκειμένης
<br class="lb"/>ῥήσεως, συναίτιον καὶ αἱ σκληρότητες, τοιοῦτον
<br class="lb"/>σημαίνει. ταῖς τῶν εἰρημένων παθῶν γενέσεσιν ὑπὸ τοῦ
<br class="lb"/>ψυχροῦ συναίτιόν ἐστι καὶ ἡ σκληρότης τοῦ σώματος, ἐν
<br class="lb"/>ᾧ συνίσταται τὰ πάθη, τουτέστιν, ὅταν ὁ ἄνθρωπος ᾖ φύσει
<br class="lb"/>σκληρὸν ἔχων τὸ δέρμα. διὰ γὰρ τὴν αὐτὴν αἰτίαν
<br class="lb"/>τό τε ψυχρὸν αἴτιόν ἐστι τῆς τῶν εἰρημένων παθῶν γενέσεως
<br class="lb"/>τό τε δέρμα τὸ σκληρόν. ὅτι γὰρ, ὡς αὐτὸς ἔφη,
<br class="lb"/>τὸ ψυχρὸν δέρμα περισκληραίνει, διὰ τοῦτο τὰ τοιαῦτα
<br class="lb"/>πάθη γεννᾷ, διεξέρχεσθαι δι’ αὐτοῦ τῶν ὑπ’ αὐτῷ συναθροιζομένων
<br class="lb"/>χυμῶν μὴ δυναμένων. οἶς οὖν ἐστι φύσει
<br class="lb"/>σκληρὸν τὸ δέρμα, τούτοις συναίτιον καὶ αὐτὸ γίνεται τοῦ
<br class="lb"/>μήτε διαφορεῖσθαι τοὺς παχεῖς καὶ γλίσχρους χυμοὺς,


<a class="pb" href="#pb40" id="pb40">[p. 40]</a>


ἀθροιζομένους δ’ ὑπ’ αὐτῷ τοὺς εἰρημένους σκληροὺς καὶ
<br class="lb"/>σκιῤῥώδεις ὄγκους ἐργάζεσθαι. ὅτι δὲ καὶ φλεβῶν ῥῆξις ἐν
<br class="lb"/>τοῖς φύσει σκληροτέροις ἔσται διὰ τὴν τοῦ ψυχροῦ βίαν
<br class="lb"/>οὐκ ἄδηλόν ἐστιν. εἰ γὰρ ὑπὸ τοῦ περιεχομένου κατὰ τὰς
<br class="lb"/>φλέβας αἵματος ἡ ῥῆξις γίνεται τῶν ἀγγείων, ἐν τοῖς τοιούτοις
<br class="lb"/>ἔσται μᾶλλον, ὅσα διὰ σκληρότητα δυσχερῶς καὶ μόγις
<br class="lb"/>ἀνευρύνεται. τὰ γὰρ ἐπὶ πλέον ἐκτείνεσθαι πεφυκότα, κἂν
<br class="lb"/>πολὺ τὸ περιεχόμενον ἐν αὐτοῖς ᾖ, στέγει τοῦτο μὴ ῥηγνύμενα,
<br class="lb"/>καὶ βῆχες δ’ ἂν εἰκότως ἐν τοῖς φύσει σκληροτέροις
<br class="lb"/>σώμασι γίνοιντο. λέλεκται γὰρ ὅτι τῶν μαλακῶν ῥᾷον
<br class="lb"/>ταῦτα τραχύνεται. γεγραφότων δέ τινων κατὰ τὴν ῥῆσιν
<br class="lb"/>ἀντὶ τοῦ, βηχῶδες, φυσῶδες, εἰπεῖν τι καὶ περὶ τούτου
<br class="lb"/>προσήκει. φαίνεται γὰρ ὁσημέραι τὰ κατὰ τὴν γαστέρα
<br class="lb"/>πνεύματος φυσώδους ἐμπιπλάμενα τοῖς ψυχθεῖσιν, ἀλλ’ 
<br class="lb"/>ἥ γε παλαιὰ γραφὴ τῆς ῥήσεως οὐ τὸ φυσῶδες, ἀλλὰ τὸ
<br class="lb"/>βηχῶδες ἔχει καὶ κατὰ τοὺς ἀφορισμοὺς, ὡς ἔφην <span class="milestone">480</span>
<br class="lb"/>ἄρτι, τῶν ψυχροτάτων ὑλῶν ἐν παραδείγματι μνημονεύσας,


<a class="pb" href="#pb41" id="pb41">[p. 41]</a>


οὐ προσέθηκεν αὐταῖς τὸ φυσῶδες. τὰ γὰρ ψυχρὰ, φησὶν,
<br class="lb"/>οἷον χιὼν, κρύσταλλος, στήθει πολέμια, βηχῶν κινητικὰ, αἱμοῤῥοϊκὰ
<br class="lb"/>καὶ καταῤῥοϊκά. διδάσκει τε καὶ τὴν νῦν προκειμένην
<br class="lb"/>ἡμῖν ῥῆσιν καὶ κατὰ τὸν εἰρημένον ἀφορισμὸν, οὐχ ἁπλῶς γίνεται
<br class="lb"/>διὰ τὸ ψυχρὸν, ἀλλ’ ὅσα διὰ τὸ λίαν ψυχρόν. ἐνταῦθα
<br class="lb"/>μὲν εἰπὼν, τὸ ψυχρὸν πάνυ φλεβῶν ῥηκτικὸν, ἐν δὲ τοῖς
<br class="lb"/>ἀφορισμοῖς τὸ, οἷον χιὼν, κρύσταλλος. ὅτι δὲ μετέχειν τινὸς
<br class="lb"/>δεῖται θερμασίας τὰ φυσώμενα, καθάπερ γε καὶ τὰ.
</p>
                    </section>
                    <section id="body-1-3-3-15" class="div textpart section level5">
                      <blockquote class="quote lemma">Τὸ μετ’ οὔρησιν σύναγμα παιδίοισι μᾶλλον, ἆρα ὅτι
<br class="lb"/>θερμότερα;</blockquote>
                      <p class="p autofirst">Ὅτι μὲν ὁ λόγος ὅδε περὶ τῶν λιθιώντων παιδίων
<br class="lb"/>ἐστὶν ἅπαντες εἰρήκασιν οἱ ἐξηγησάμενοι τὸ βιβλίον, οὐ μὴν
<br class="lb"/>τὸ διὰ τί προσέθηκε τὸ μετ’ οὔρησιν, ἐνὸν ἁπλῶς γράψαι
<br class="lb"/>τὸ σύναγμα παιδίοισιν, ἐπεσκέψαντο, καθάπερ οὐδὲ διὰ


<a class="pb" href="#pb42" id="pb42">[p. 42]</a>


<span class="milestone">447</span>τί τὸν ἀπορητικὸν σύνδεσμον προσέθηκεν, οὐχ ἁπλῶς
<br class="lb"/>εἰπὼν τὸ σύναγμα παιδίοισιν ὅτι θερμότερα. τὸ γὰρ ἆρά
<br class="lb"/>γε θερμότερα, τοῦ μὴ τολμῶντος ἀποφήνασθαι βεβαίως
<br class="lb"/>ἐστὶν ἐνδεικτικόν. καίτοι γε ἐν τοῖς ἀφορισμοῖς ἁπλῶς
<br class="lb"/>ἔφη, τὰ αὐξανόμενα πλεῖστον ἔχει τὸ ἔμφυτον θερμόν. τὸ
<br class="lb"/>μὲν οὖν ὄνομα τοῦ συνάγματος ἐν μόνῳ τῷ ἑβδόμῳ τῶν
<br class="lb"/>ἐπιδημιῶν εὗρον, εἰπόντος τοῦ γράψαντος αὐτὸ καὶ σύναγμα
<br class="lb"/>ἐφαίνετο ἐν τῷ χερνίβῳ. διὰ τί δὲ τὸ μετ’ οὔρησιν ἢ διὰ
<br class="lb"/>τί τὸ ἆρα προσέθηκεν ἑξῆς ἐπισκεψόμεθα, καὶ πρῶτόν γε
<br class="lb"/>τὸ περὶ τῆς ἀπορίας, εἰ καὶ δεύτερον γέγραπται. ἤτοι τοίνυν
<br class="lb"/>ἔτι μὲν ἀπορῶν ἔγραψε ταῦτα, τῷ χρόνῳ δὲ εὑρών
<br class="lb"/>τινα ἀπόδειξιν ἀπεφήνατο περὶ τῆς τῶν αὐξανομένων κράσεως,
<br class="lb"/>ἢ, ὅπερ ἄμεινόν ἐστι, διώρισται πρὸς ἡμῶν ἔν τε
<br class="lb"/>τοῖς περὶ κράσεων ὑπομνήμασι κἀν τοῖς εἰς τοὺς ἀφορισμούς.
<br class="lb"/>οὐχ ἁπλῶς ἐστι θερμότερος ὁ παῖς τοῦ ἀκμάζοντος, ἀλλὰ
<br class="lb"/>τῷ συμφύτῳ θερμῷ θερμότερος. ἐδείχθη δὲ τούτου θερμότερον
<br class="lb"/>ἁπλῶς τὸ μὴ σύμφυτον, ὃ πλέον κτῶσιν οἱ ἀκμάζοντες.
<br class="lb"/>ὥστ’ εἰκὸς ἦν μᾶλλον ὑπὸ τούτου τοῦ θερμοῦ πήγνυσθαι τὸν ἐν


<a class="pb" href="#pb43" id="pb43">[p. 43]</a>


τῇ κύστει λίθον. διὰ τοῦτο μὲν οὖν εἰκότως ἀπορεῖ· τὸ δ’
<br class="lb"/>ἀληθές ἐστι, λίθους τοῖς παιδίοις ἐν τῇ κύστει, διὰ τὸ
<br class="lb"/>πάχος τῶν οὔρων. ὅτι μὲν οὖν οὐρεῖται παχύτατα τοῖς
<br class="lb"/>παιδίος οὖρα καὶ τοῖς πρὸ ἡμῶν ἅπασιν ἰατροῖς ὡμολόγηται.
<br class="lb"/>διὰ τί δὲ οὐρεῖται τοιαῦτα, καθ’ αὑτὸ μὲν ἄξιον
<br class="lb"/>ἐπισκέψεώς ἐστιν, εἰς δὲ τὸ προκείμενον οὐδὲν συντελεῖ. τὸ
<br class="lb"/>γὰρ οὐρεῖσθαι παχέα καὶ φαινόμενον σαφῶς καὶ πράγμασιν
<br class="lb"/>ὡμολογημένον. τὸ γάρ τοι πάχος τοῦτο συνιστάμενόν τε
<br class="lb"/>καὶ ἀθροιζόμενον, ὅταν ἅπαξ ποτὲ μὴ κατὰ τὸν προσήκοντα
<br class="lb"/>καιρὸν ἐκκριθὲν ἔνδον ἐπὶ πλέον μείνῃ; συστάσεώς τε καὶ
<br class="lb"/>πήξεως ἀρχὴν λαμβάνει. γενομένης δὲ τοιαύτης ἀρχῆς,
<br class="lb"/>ἑτοίμως λοιπὸν ὅσον ἅπαν αὖθις εἰς τὴν κύστιν ἀφικνεῖται
<br class="lb"/>παχὺ, προσπλάττεται τούτῳ καὶ γίνεται μείζων ὁ πωρώδης
<br class="lb"/>λίθος, ὥσπερ ἐκτὸς ἔν τε τοῖς αὐτοφυέσι θερμοῖς ὕδασιν
<br class="lb"/>ὁρᾶται συνιστάμενος ἔν τε τοῖς ἀγγείοις, ἐν οἷς ὕδωρ ὁσημέραι
<br class="lb"/>θερμαίνεται. τὸ τοίνυν πάχος τῶν οὔρων τὴν πρώτην
<br class="lb"/>τε καὶ μεγίστην αἰτίαν ἔχει τῆς τῶν λίθων γενέσεως.


<a class="pb" href="#pb44" id="pb44">[p. 44]</a>


ἡ δὲ θερμότης ἀρκεῖ καὶ σύμμετρος οὖσα πρὸς τὴν τῆς τοιαύτης
<br class="lb"/>ὕλης γένεσιν, ἀμέλει κἀν τοῖς θερμοῖς αὐτοφυέσιν
<br class="lb"/>ὕδασι, κᾂν χλιαρώτερα τῶν συμμέτρων ᾖ, φαίνονται συνιστάμενοι
<br class="lb"/>πῶροι. διὰ τοῦτ’ οὖν μοι δοκεῖ καὶ ὁ Ἱπποκράτης
<br class="lb"/>προσθεῖναι τὸ ἆρα, διότι καὶ ἡ τοσαύτη θερμότης,
<br class="lb"/>ἣν ἔχει παιδία φύσει, συνεργεῖ τι πρὸς τὴν πῆξιν, οὐ μὴν
<br class="lb"/>αὐτῆς γε τὸ πλεῖστον, ἀλλ’ ἡ τῆς ὕλης ποιότης ἑξῆς ὁ λίθος
<br class="lb"/>γίνεται, τῆς συστάσεως αὐτῆς τὴν αἰτίαν ἔχει. διὰ τί
<br class="lb"/>οὖν προσέθηκε τὸ μετ’ οὔρησιν, καὶ οὐχ ἁπλῶς εἶπε, τὸ
<br class="lb"/>σύναγμα παιδίοισιν; ὅτι περὶ τῶν ἐν τῇ κύστει λίθων τὸν
<br class="lb"/>λόγον ποιεῖται νῦν, οὐ τῶν ἐν τοῖς νεφροῖς. γίνεται δὲ ἡ
<br class="lb"/>σύστασις τῶν μὲν ἐν τῇ κύστει μετὰ τὴν οὔρησιν, τῶν δ’
<br class="lb"/>ἐν τοῖς νεφροῖς πρὸ τῆς οὐρήσεως. ἴσμεν δὲ τὰ μὲν παιδία
<br class="lb"/>τοὺς ἐν τῇ κύστει λίθους γεννῶντα, τοὺς παρακμάζοντας
<br class="lb"/>δὲ τοὺς ἐν τοῖς νεφροῖς, ὅπερ οὖν ὀλίγον ἔμπροσθεν
<br class="lb"/>ἔφην, ὅτι μὲν οὕτως ἔχει ταῦτα, μαρτυρεῖ τὸ φαινόμενον
<br class="lb"/>αὐτό. τίς δέ ἐστιν ἡ αἰτία κατὰ σχολὴν ἔξεστι ζητεῖν.
<br class="lb"/>ὥσθ’ ἡ μὲν ἐξήγησις ἤδη πεπέραται· τὴν δ’ αἰτίαν


<a class="pb" href="#pb45" id="pb45">[p. 45]</a>


ὥσπερ ἐπὶ τῶν ἔμπροσθεν, οὕτω καὶ νῦν ἐκ περιουσίας
<br class="lb"/>ἐρῶ, πρότερόν γε μεμψάμενος τοῖς εἰποῦσι διὰ τοῦτο γίνεσθαι
<br class="lb"/>
<span class="milestone">448</span>τοῖς παιδίοις τοὺς λίθους, ὅτι στενόπορα
<br class="lb"/>διὰ μικρότητα τῶν ἀγγείων εἰσίν. ἐχρῆν γὰρ, ὅσον ἐπὶ
<br class="lb"/>τοῦτο, τοὺς ἐν τοῖς νεφροῖς λίθους μᾶλλον γίνεσθαι τοῖς
<br class="lb"/>παιδίοις. στεναὶ γὰρ αἱ κατ’ ἐκείνους διέξοδοι. τῆς κύστεως
<br class="lb"/>δ’ ὁ τράχηλος εὐρύς ἐστιν εἰς τοσοῦτον τοῖς παιδίοις,
<br class="lb"/>ὡς πάσης ὕλης πάχος ἑτοίμως αὐτοῦ διεξέρχεσθαι. μή ποτ’
<br class="lb"/>οὖν οὐδὲ ἐπὶ τῶν προηκόντων κατὰ τὴν ἡλικίαν ἡ στενότης
<br class="lb"/>τῶν ἐν νεφροῖς πόρων αἰτία τῆς τῶν λίθων γενέσεώς ἐστιν,
<br class="lb"/>ἀλλὰ τό τε τῶν ἐνεργειῶν ἀσθενὲς καὶ τὸ τῶν παχέων
<br class="lb"/>χυμῶν ἀκατέργαστον. ἐπὶ μὲν γὰρ τῶν παιδίων, ἰσχυρῶν
<br class="lb"/>ἁπασῶν τῶν φυσικῶν ἐνεργειῶν οὐσῶν, κέχυταί τε καὶ διαλέλυται
<br class="lb"/>τὸ πάχος τῶν χυμῶν, ἐπὶ δὲ τῶν προηκόντων
<br class="lb"/>κατὰ τὴν ἡλικίαν συνῆκται. φαίνεται δὲ κἀπὶ τῶν ἐκτὸς
<br class="lb"/>ὅσα παχέα φύσει διά τινων λεπτῶν διηθεῖν βουλόμεθα,
<br class="lb"/>τὰ μὲν ὑπὸ θερμασίαν χυθέντα διεξερχόμενα ῥᾳδίως, τὰ δὲ
<br class="lb"/>ἄτηκτά τε καὶ ἄχυτα μὴ διεξιόντα. παραδείγματα δὲ τῶν


<a class="pb" href="#pb46" id="pb46">[p. 46]</a>


τοιούτων ὑλῶν πίττα καὶ ῥητίνη καὶ στέαρ καὶ κηρὸς καὶ
<br class="lb"/>μέλι. τῶν παίδων οὖν ἐχόντων τὸ πολὺ τὸ ἔμφυτον θερμὸν
<br class="lb"/>καὶ τὰς ἐνεργείας ἰσχυρὰς, τὸ πάχος τῆς ὕλης κεχυμένον,
<br class="lb"/>εἰς τοὺς νεφροὺς ἀφικνεῖται καὶ διὰ τοῦτο διαθεῖται
<br class="lb"/>ῥᾳδίως εἰς τὴν κύστιν, οὐ μικρὸν οὐδὲ τῆς τῶν ἐνεργειῶν
<br class="lb"/>ῥώμης εἰς τὸ τάχος τῆς διεξόδου συντελούσης. ἅτε δὲ
<br class="lb"/>τῆς κύστεως οὔσης ψυχρᾶς, ὅτι τε νευρώδης ἐστὶ καὶ ὀλίγαιμος,
<br class="lb"/>ὅτι τε πλείστην εὐρυχωρίαν ἐντὸς ἑαυτῆς ἔχει,
<br class="lb"/>συνίσταται πάλιν ἐνταῦθα καὶ πήγνυται τὸ διεξελθὸν εἰς
<br class="lb"/>αὐτὴν πάχος, ὡς ἔμπροσθεν εἶπον, ἀρχὴν λαμβάνον τῆς
<br class="lb"/>τοιαύτης συστάσεως, ὅταν ἐπὶ πλέον ἐν τῇ κύστει χρονίζῃ.
<br class="lb"/>καὶ μὴν καὶ γλίσχρον εἰκὸς αὐτὸ μᾶλλον εἶναι τοῖς παιδίοις,
<br class="lb"/>τῷ κατειργάσθαι μᾶλλον ὑπὸ τῆς ἐμφύτου θερμασίας, ὅσα
<br class="lb"/>γὰρ ὑπὸ τῆς θερμότητος ἀλλοιοῦται πεττόμενα προσλαμβάνει
<br class="lb"/>τινὰ τῷ χρόνῳ γλισχρότητα, κἂν ἐξ ἀρχῆς μηδεμίαν
<br class="lb"/>ἔχῃ, καὶ διὰ τοῦτο δὴ μᾶλλον ἑνοῦταί τε καὶ συνίσταται καὶ
<br class="lb"/>πήγνυται. τῶν γὰρ ἴσον ἐχόντων πάχος ἐπιτηδειότερον εἰς
<br class="lb"/>ἕνωσιν καὶ σύστασιν καὶ πῆξίν ἐστι τὸ γλισχρότερον. ἐπεὶ


<a class="pb" href="#pb47" id="pb47">[p. 47]</a>


τοίνυν ἔνια τῶν οὐκ ἀναγκαίων εἰς τὴν προκειμένην ῥῆσιν
<br class="lb"/>αἰτιολογεῖται, προσθῶ ἔτι τὴν περὶ τοῦ πάχους τῶν οὔρων
<br class="lb"/>ἐν τοῖς παιδίοις αἰτίαν. ἔστι δὲ ἥδε τό τ’ ἀδηφάγον αὐτῶν
<br class="lb"/>καὶ τὸ μετὰ τροφὴν κινεῖσθαι παίζοντα καὶ σκιρτῶντα,
<br class="lb"/>τοῖς δὲ θηλάζουσι καὶ ἡ ὕλη συντελεῖ. παχὺ γὰρ φύσει τὸ
<br class="lb"/>γάλα καὶ πρὸς λίθων γένεσιν ἐπιτηδειότατον, ἀμέλει καὶ
<br class="lb"/>τῶν τελείων τοῖς πλεονάζουσιν ἐν τυρῶν ἐδωδῇ λίθους ἐν
<br class="lb"/>νεφροῖς γεννωμένους ἔγνωμεν πολλάκις.
</p>
                    </section>
                    <section id="body-1-3-3-16" class="div textpart section level5">
                      <blockquote class="quote lemma"><span class="milestone">481</span>Τὰ σχήματα τὰ ῥηίζοντα μᾶλλον, οἷον ὁ τὰ κλήματα
<br class="lb"/>τῇ χειρὶ πλέκων ἢ στρέφων, ὑπὲρ ὀδυνάων κατακείμενος,
<br class="lb"/>λαβόμενος πασσάλου ἄκρον ὑπερπεπηγότος, εἴχετο
<br class="lb"/>καὶ ἐρήϊσεν.</blockquote>
                      <p class="p autofirst">Αὐτὸ μὲν τὸ λεγόμενον εὔδηλόν ἐστιν. αἰτίαν δὲ αὐτοῦ
<br class="lb"/>χαλεπὸν εἰπεῖν, ὅτι μήτε ὁ Ἱπποκράτης ἔγραψε, καίτοι
<br class="lb"/>δυνάμενος, ἤτοι γε ἐξαιφνίδιον αὐτῷ γενέσθαι τὴν ὀδύνην


<a class="pb" href="#pb48" id="pb48">[p. 48]</a>


εἰπὼν ἢ κατὰ βραχὺ λαβεῖν τὴν αὔξησιν, ἄρξασθαί τε ἐνεργοῦντι
<br class="lb"/>περὶ τὴν τῶν κλημάτων πλοκὴν ἢ μετ’ αὐτὴν εὐθέως
<br class="lb"/>ἢ κατ’ ἄλλον τινὰ χρόνον <span class="milestone">449</span>τῆς ἡμέρας ἢ τῆς νυκτός.
<br class="lb"/>ἀλλ’ οὐδὲ τί μόριον ἦν, ᾧπερ ἡ ὀδύνη, λέλεκται.
<br class="lb"/>τὴν χεῖρα δὲ ἡγοῦνται διὰ τὸ τοῦ παττάλου λαμβανόμενον
<br class="lb"/>αὐτὸν ὠφεληθῆναι. εἰ μὲν οὖν ἐκοπώθη στρέφων αὐτὸς
<br class="lb"/>τὰ κλήματα, ἀπίθανον οὐκ ἂν εἴη διὰ σχήματος αὐτὸν
<br class="lb"/>τοιούτου ῥαΐσαι. τὸ γὰρ ἀνώδυνον τῆς χειρὸς σχῆμα διά
<br class="lb"/>τε τοῦ περὶ ἀγμῶν καὶ τοῦ κατ’ ἰητρεῖον, ὁποῖον ἐστίν.
<br class="lb"/>εἰ δέ τις ἐν τῷ περιστρέφειν τὴν χεῖρα διαστροφὴ μυὸς
<br class="lb"/>ἐγένετο περὶ τὸν ἄνθρωπον ἢ καὶ πνεῦμα φυσῶδες ἐναπελείφθη
<br class="lb"/>μεταξὺ δυοῖν μυῶν οὐκ ἔχον διέξοδον, εἰκὸς ἦν ἐν
<br class="lb"/>ἐπιτηδείῳ σχήματι, καθ’ ὃ κενωθῆναι συνέβη τὸ πνεῦμα,
<br class="lb"/>ῥαΐσαι τὸν περιωδυνῶντα.
</p>
                    </section>
                    <a class="pb" href="#pb49" id="pb49">[p. 49]</a>
                    <section id="body-1-3-3-17" class="div textpart section level5">
                      <blockquote class="quote lemma">Ὃν ἐξ ὀρειτυπίης περὶ τὴν γέφυραν εἶδον ἐγὼ ῥιπτοῦντα
<br class="lb"/>τὰ σκέλεα, κνήμην ἑτέρην ἥκιστα ἐλεπτύνετο, μηροὺς
<br class="lb"/>δὲ κάρτα, οὖρα καὶ γονὴ οὐκ ἴσχετο.</blockquote>
                      <p class="p autofirst">Ὀρειτύπους ὀνομάζουσιν οἱ Ἕλληνες τοὺς ὁτιοῦν ἐκ
<br class="lb"/>τῶν ὀρῶν εἰς τὴν πόλιν καταφέροντας, οἷον ξύλα καὶ λίθους
<br class="lb"/>ἤ τι τοιοῦτον. γεγραφότος δὲ τοῦ Ἱπποκράτους οὐχ
<br class="lb"/>ἁπλῶς οὕτω, τὸν ὀρειτύπον ἐθεασάμην ῥιπτοῦντα τὰ σκέλη,
<br class="lb"/>προσθέντος δὲ τῷ λόγῳ τὴν ἐξ πρόθεσιν καὶ γράψαντος
<br class="lb"/>τοῦ ἐξ ὀρειτυπίης, ἐμφαίνεταί πως ἐξ ἀρχῆς αὐτῆς τῆς
<br class="lb"/>κατὰ τὴν ὀρειτυπίαν ἐνεργείας, πληγῆναι τὸν κατὰ τὴν
<br class="lb"/>ὀσφὺν νωτιαῖον ὁ ἄνθρωπος, ἀφ’ οὗ πέφυκε τὰ κινοῦντα
<br class="lb"/>τὰ σκέλη νεῦρα. καίτοι γε τὸ περὶ τὴν γέφυραν ἱκανὸν
<br class="lb"/>ἦν γεγράφθαι μόνον εἰς ἀνάμνησιν αὐτῷ τοῦ παθόντος,
<br class="lb"/>ὡς μηδὲν δεῖσθαι τῆς τέχνης. περιττὸν δὲ ἴσως ζητεῖν ἐκ
<br class="lb"/>τίνος αἰτίας ἔπαθεν ὁ ἄνθρωπος ἐκεῖνος τὰ σκέλη, καθάπερ
<br class="lb"/>γε καὶ τὸ τί δηλοῦται διὰ τοῦ φάναι σκέλεα ῥιπτοῦντα,


<a class="pb" href="#pb50" id="pb50">[p. 50]</a>


πότερα ἀκίνητα ἀλγεῖν, μὴ πάσχοντα, καὶ γὰρ τοῦτ’ εἴρηταί
<br class="lb"/>τισιν ἀπιθάνως, ὅπερ ἐστὶ πιθανώτερον, ἀκρατῶς
<br class="lb"/>ἔχοντα τῶν σκελῶν ἐν τῷ βαδίζειν, ὁμοίαν γίνεσθαι τὴν
<br class="lb"/>περιφορὰν αὐτῶν τοῖς ῥίπτουσι πρὸς τὴν ἔξω χώραν, οὐκ
<br class="lb"/>ἰσχυρῶς αὐτά. ἀλλ’ οὐδ’ ὅτι κνήμας μέντοι γε ἀμφοτέρας
<br class="lb"/>ἢ τὴν ἑτέραν ἥκιστα λελέπτυντο, μηροὺς δὲ κάρτα φέρειν τινὰ
<br class="lb"/>τοῖς ἀκούσασιν ἡμῖν ὠφέλειαν, ὥσπερ οὐδὲ αὐτῷ τῷ Ἱπποκράτει
<br class="lb"/>πρὸς ἀνάμνησιν. οὐ γὰρ σπανίως, ἀλλὰ πολλάκις φαίνεται
<br class="lb"/>τὰ τοιαῦτα γινόμενά τε καὶ γινωσκόμενα σαφῶς τοῖς ἰατροῖς
<br class="lb"/>ἅπασι. τί δὴ οὖν ἐστι δι’ ὃ τοῦτο ἔγραψεν ἐγὼ πειράσομαι
<br class="lb"/>δηλῶσαι τὴν ὅλην ῥῆσιν εἰπὼν πρότερον ἑτέρᾳ λέξει σαφεστέρᾳ
<br class="lb"/>τε καὶ συντομωτέρᾳ, τῶν περιττῶν ἀφαιρεθέντων. παραλυόμενός
<br class="lb"/>τις τὰ σκέλη, τὰ μὲν κατὰ μηροὺς ἐλεπτύνετο μᾶλλον
<br class="lb"/>τῶν κατὰ τὰς κνήμας. οὖρα μέντοι καὶ γονὴ οὐκ ἐπεσχέθησαν
<br class="lb"/>αὐτῷ. τοῦτ’ οὖν ἐστι χρήσιμον εἰς τὸ γινώσκειν ἡμᾶς, ἀλλ’ ἴσως
<br class="lb"/>ἐρήσεταί τις, τί φησιν ὃ γέγραπται κατὰ τὸ περὶ τῶν ἄρθρων
<br class="lb"/>βιβλίον, ἐπεὶ οἱ πολὺ πλέονες σκελέων τε καὶ χειρῶν ἀκρατέες


<a class="pb" href="#pb51" id="pb51">[p. 51]</a>


γίνονται καὶ καταναρκοῦνται τὸ σῶμα καὶ οὖρα ἴσχεται αὐτέοισιν
<br class="lb"/>οἷς ἂν μὴ ἐκστῇ μὲν τὸ ὕβωμα μήτε εἴσω μήτε ἔξω,
<br class="lb"/>σεισθῶσι δὲ ἰσχυρῶς εἰς τὴν εὐθυωρίαν τῆς ῥάχεως. ἐκ
<br class="lb"/>ταύτης <span class="milestone">450</span>τῆς ῥήσεως ὁρμηθέντες τινὲς ἀπεφήναντο διὰ
<br class="lb"/>τῶν νεύρων παράλυσιν ἐπὶ τοῦ νωτιαίου πάθει γίνεσθαι
<br class="lb"/>ταῦτα τὰ συμπτώματα, μὴ προσέχοντες ὅτι τῶν σπονδύλων
<br class="lb"/>μετακινηθέντων ἐκ τῆς κατὰ φύσιν ἕδρας καὶ τῷ τῆς
<br class="lb"/>συμπαθείας λόγῳ, φλεγμονὰς μὲν τὸ πρῶτον, ὕστερον δὲ
<br class="lb"/>καὶ σκιῤῥώδεις ὄγκους ἐργασαμένων περὶ τὴν κύστιν καὶ τὸ
<br class="lb"/>καλούμενον ἀπευθυσμένον ἔντερον, αἱ φυσικαὶ τῶν ὀργάνων
<br class="lb"/>τούτων ἐνέργειαι βλάπτονται, δι’ ἃς ἴσχεται τὰ πρότερον
<br class="lb"/>ὑπ’ αὐτῶν ἐκκρινόμενα, τῶν μέντοι νεύρων βλαβέντων μόνων
<br class="lb"/>ἄνευ τοῦ συμπαθῆσαί τι τῶν εἰρημένων ὀργάνων, οὐ
<br class="lb"/>τὰς φυσικὰς ἐνεργείας, ἀλλὰ τὰς προαιρετικὰς συμβαίνει
<br class="lb"/>κακοῦσθαι. καὶ διὰ τοῦτο χωρὶς προαιρέσεως ἐκρεῖ τὸ οὖρον
<br class="lb"/>αὐτοῖς καὶ ἡ κόπρος, ὅταν γε συντελεσθῇ τῶν νεύρων
<br class="lb"/>ἡ παράλυσις, ὅσα φέρεται πρὸς τοὺς ἐπὶ τοῖς πέρασι τῆς
<br class="lb"/>κύστεως καὶ ἀπευθυσμένου μῦς, ὑφ’ ὧν κλείεταί τε καὶ


<a class="pb" href="#pb52" id="pb52">[p. 52]</a>


σφίγγεται τὸ στόμιον ἑκατέρου τῶν ὀργάνων. ὅτι μὲν οὖν
<br class="lb"/>οὐκ ἐπεσχέθη τῷ ὀρειτύπῳ τὰ οὖρα, λέλεκται κατὰ τὴν
<br class="lb"/>ῥῆσιν· εἰ δ’ ἀπροαιρέτως ἢ κατὰ προαίρεσιν ἀπεκρίνετο,
<br class="lb"/>τοῦτ’ οὐκέτι προσέθηκεν. εἰ μὲν οὖν σύγγραμμα πρὸς ἔκδοσιν
<br class="lb"/>ἦν τὸ βιβλίον, ἐκ τοῦ προσγεγράφθαι δῆλον ἦν ὡς
<br class="lb"/>οὐδὲ ἐγένετο, πάντως γὰρ ἂν ἐδήλωσεν αὐτὸ, μὴ γεγραμμένου
<br class="lb"/>δ’ οὕτως, ἀλλ’ ὡς εἴρηται πολλάκις ἐν ὑπογραφαῖς
<br class="lb"/>πρὸς ἀνάμνησιν. οὐδὲ γὰρ οὐδὲ περὶ τῶν διαχωρημάτων
<br class="lb"/>ἔγραψέ τι. καίτοι καὶ ταῦτα ἀναγκαῖόν ἐστιν ἢ οὐδ’ ὅλως
<br class="lb"/>ἐπεσχῆσθαι, ἀλλὰ τοῖς οὔροις ὡσαύτως ἀκουσίως ἐκρεῖν,
<br class="lb"/>ἢ κατὰ προαίρεσιν ἀποκρίνεσθαι. ἀλλ’ εἰκὸς αὐτὸν εἰς
<br class="lb"/>ἀνάμνησιν ὧν εἶδεν ἀρκεσθῆναι τῷ περὶ τῶν οὔρων ῥηθέντι.
<br class="lb"/>τῆς γὰρ τῶν ἀποπατημάτων κενώσεως ὡσαύτως τοῖς οὔροις
<br class="lb"/>γινομένης, εἰ μὲν ἐναντίον τι περὶ τὴν ἑτέραν αὐτῶν ἐγεγόνει,
<br class="lb"/>πάντως ἂν ἐπεσημήνατο, τῶν δ’ αὐτῶν αὐτοῖς ἀκολουθησάντων
<br class="lb"/>οὐκ ἦν ἀναγκαῖον ἀμφοτέρων μνημονεύειν,


<a class="pb" href="#pb53" id="pb53">[p. 53]</a>


ἀλλ’ οὐδὲ γονὴ φησὶν, ἴσχετο. φυσικὴ γάρ ἐστι καὶ ἡ ταύτης
<br class="lb"/>κένωσις, ὥσπερ καὶ ἡ τῶν οὔρων τε καὶ σκυβάλων.
<br class="lb"/>διὰ τί δὲ βουληθέντες μὲν ἀφροδισιάζειν ἐπ’ αὐτὴν ἀφικνοῦνται,
<br class="lb"/>μὴ βουληθέντες δ’ οὐκ ἔρχονται, μακροτέρῳ λόγῳ
<br class="lb"/>καὶ ἐν τοῖς περὶ τῶν ἀπόρων κινήσεων λογισμοῖς εἴρηται.
</p>
                    </section>
                    <section id="body-1-3-3-18" class="div textpart section level5">
                      <blockquote class="quote lemma">Ὅσαι πτερυγώδεες φύσιες πλευρέων δι’ ἀδυναμίαν τῆς
<br class="lb"/>ἀφορμῆς ἐπὶ τοῖσι κατάῤῥοισι τοῖσι κακοηθέσι, ἔκκρισις
<br class="lb"/>εἴη, μὴ εἴη, κακόν.</blockquote>
                      <p class="p autofirst">Τίνας μὲν ὀνομάζουσιν οἱ ἰατροὶ πτερυγώδεις ἔμπροσθεν
<br class="lb"/>εἴρηται. μεμαθήκατε δὲ καὶ ὅτι πρὸς φθίσιν ἐπιτήδειοι
<br class="lb"/>τυγχάνουσιν ὄντες οἱ τοιοῦτοι διὰ τοῦ τρίτου τῶν ἐπιδημιῶν,
<br class="lb"/>ἀφορμὴν δὲ λέγειν εἴωθεν ὁ Ἱπποκράτης καὶ σχεδὸν
<br class="lb"/>ἅπαντες οἱ παλαιοὶ πᾶσαν ὕλην πράγματος, ἀφ’ ἧς
<br class="lb"/>ὁρμὴ γίνεται πρὸς τὰς ἐφεξῆς ἐνεργείας, εἴτε ἀργύριον


<a class="pb" href="#pb54" id="pb54">[p. 54]</a>


<span class="milestone">482</span>εἴτε τις ἄλλη κτῆσις, εἴτε δύναμις εἴη τις, εἴτε χωρίον,
<br class="lb"/>εἴτε πίστις, εἴτε πρᾶξις, εἴτε αἴτιον, εἴθ’ ὁτιοῦν ἁπλῶς
<br class="lb"/>ἄλλο. τινὲς δ’ οἴονται τοὺς πρωτοπαθοῦντας τόπους ἄλλων
<br class="lb"/>ἀφορμὰς ὀνομάζειν αὐτὸν, ἀποδείκνυσθαί τε καὶ τοῦτο φασὶν
<br class="lb"/>διὰ τῆσδε τῆς ῥήσεως. τὰς ἀφορμὰς ὁκόθεν ἤρξατο
<br class="lb"/>
<span class="milestone">451</span>κάμνειν σκεπτέον. εἰ δὲ καὶ τοῦτο τὸ σημαινόμενον,
<br class="lb"/>ὡς πρόσθεν εἶπον, ὄντι καθόλου πολλῶν τοιούτων κατὰ
<br class="lb"/>μέρος. οἱ μὲν γὰρ ῥήτορες, ὥσπερ γε καὶ οἱ ἱστορικοὶ καὶ
<br class="lb"/>οἱ φιλόσοφοι ἀφορμὰς τῶν ἀνθρώπων ἐνεργείας εἰρήκασιν,
<br class="lb"/>ὡς ἂν καὶ περὶ τούτων διαλεγόμενοι. μετενήνεκται δ’ ὑφ’
<br class="lb"/>Ἱπποκράτους τοὔνομα, καθάπερ καὶ τὰ ἄλλα πολλὰ τῶν
<br class="lb"/>φυσικῶν ἐνεργειῶν τε καὶ παθῶν. ἐν οἷς ἅπασι κοινόν
<br class="lb"/>ἐστι τὸ ὁκόθεν ἤρξατο γενέσθαι. νῦν μὲν γὰρ ἐπὶ τῆς εἰρημένης
<br class="lb"/>ῥήσεως ὁ Ἱπποκράτης ὁκόθεν ἤρξατο κάμνειν
<br class="lb"/>ἔφη, δύναται δὲ ὡσαύτως λέγεσθαι καὶ τὸ ὁκόθεν ἤρξατο
<br class="lb"/>πληΐζεσθαι, πολεμεῖν, εἰρηνεύειν, μάχεσθαι, φιλεῖν ἀλλήλους,
<br class="lb"/>μισεῖν, τυραννεῖν καὶ πᾶν ὁτιοῦν ἄλλο τοιοῦτο. καὶ νῦν
<br class="lb"/>οὖν τὴν πρώτην ἀρχὴν τοῦ πτερυγώδη τινὰ γίνεσθαι λέλεκται


<a class="pb" href="#pb55" id="pb55">[p. 55]</a>


πρὸς Ἱπποκράτους. ἀφορμὴν δ’ οὐκ ἄν τις ἀπὸ τρόπου
<br class="lb"/>φαίη. τίς οὖν ἐστιν αὕτη; τῆς ἐμφύτου θερμασίας,
<br class="lb"/>ἥτις ἐκ τῆς καρδίας ἔχει τὴν ἀρχὴν, ἡ ἀῤῥωστία. μεμάθηκας
<br class="lb"/>ὥσπερ ἐγκεφάλῳ μεγάλῳ μὲν ὑπάρχοντι κεφαλὴ συναύξεται,
<br class="lb"/>σμικρῷ δ’ ὄντι συνσμικρύνεται, κατὰ τὸν αὐτὸν
<br class="lb"/>λόγον καὶ τῇ καρδίᾳ συναύξεσθαί τε καὶ συμμειοῦσθαι τὸν
<br class="lb"/>θώρακα, τὴν καρδίαν δὲ αὐτὴν σμικρὰν γίνεσθαι πρὸς τῆς
<br class="lb"/>ἀῤῥωστίας τῆς ζωτικῆς δυνάμεως, ἧς οὐσίαν εἶναι τὸ ἔμφυτον
<br class="lb"/>θερμόν. ὅταν οὖν ἄῤῥωστος αὐτὴ φύσει τινὶ γένοιτο,
<br class="lb"/>τουτέστιν ἐξ ἀρχῆς, ἐκ τῆς πρώτης διαπλάσεως ἀναγκαῖόν
<br class="lb"/>ἐστι καὶ τὴν καρδίαν γενέσθαι μικρὰν καὶ τὸν θώρακα.
<br class="lb"/>τοῦ δὲ τρεῖς ἀρχὰς εἶναι τὰς διοικούσας τὸ ζῶον ἔμαθες
<br class="lb"/>τὰς ἀποδείξεις ἐν τῇ περὶ τῶν Ἱπποκράτους καὶ Πλάτωνος
<br class="lb"/>δογμάτων πραγματείᾳ. τοὺς δ’ οἰηθέντας ἀφορμὰς λέγεσθαι
<br class="lb"/>τοὺς πρωτοπαθοῦντας τόπους, πολλόν τε περὶ τὴν
<br class="lb"/>ἐξήγησιν τῆς προκειμένης ῥήσεως εὑρήσεις ἁμαρτάνοντας,
<br class="lb"/>κᾀν τῷ προσυπακούειν οὐ λέξιν τινὰ μίαν, ἀλλὰ λόγον ὅλον,
<br class="lb"/>ὡς εἰ καὶ οὕτως ἡ ῥῆσις εἴρητο· ὅσαι πτερυγώδεες φύσιες


<a class="pb" href="#pb56" id="pb56">[p. 56]</a>


πλευρέων δι’ ἀδυναμίαν τῆς ἀφορμῆς ἐν τοῖσι κατάῤῥοισι
<br class="lb"/>τοῖσι κακοήθεσι, μάλιστα φθίσεσιν ἁλίσκονται καὶ ἢν ἔκκρισις
<br class="lb"/>εἴη καὶ ἢ μὴ εἴη κακόν. πολλῶν εἰρημένων τοῖς
<br class="lb"/>ἐξηγηταῖς εἰς τήνδε τὴν ῥῆσιν αὔταρκές ἐστι τὸ δοκοῦν
<br class="lb"/>ἀληθέστατόν γ’ ἐμοὶ καὶ ὠφελιμώτατον εἶναι τοῖς μανθάνουσι
<br class="lb"/>τὴν ἰατρικὴν τέχνην, ὑποτυπῶσαι μόνον ὡς οἷόν τε
<br class="lb"/>διὰ βραχυτάτων. τοὺς τοίνυν ἀπὸ κεφαλῆς εἰς τὸν πνεύμονα
<br class="lb"/>γινομένους κατάῤῥους τηνικαῦτα νομιστέον εἶναι κακοήθεις,
<br class="lb"/>ὅταν λεπτὰ καὶ βρωτικὰ ταῖς δυνάμεσιν ᾖ τὰ καταῤῥέοντα.
<br class="lb"/>ταῦτ’ οὖν οὔτε μένειν ἐν τῷ πνεύμονι προσήκει
<br class="lb"/>μέχρι περ ἂν πεφθέντα παχυνθῇ, καθάπερ τὰ ἄλλα ῥεύματα
<br class="lb"/>τὰ λεπτὰ μὲν, οὐκ ἔχοντα δὲ τὸ διαβρωτικόν τε καὶ
<br class="lb"/>δύσπεπτον, οὔτ’ εὐθέως ἐκκρίνεσθαι. μένοντα γὰρ ἔνδον
<br class="lb"/>οὐ πέττεται ῥᾳδίως καὶ φαίνεταί γε τὸ σπλάγχνον ἑλκοῦν,
<br class="lb"/>ἐκκρινόμενα δὲ βῆχας ἐργάζεται συντόνους, ἐφ’ αἷς ἥ τε κεφαλὴ
<br class="lb"/>πληροῦται, αὐτή τε πάλιν καταπέμπει τῷ πνεύμονι
<br class="lb"/>κατάῤῥουν, εἰς κίνδυνόν τε τοῦ ῥαγῆναί τι τῶν κατ’ αὐτὸν
<br class="lb"/>ἀγγείων ἀφικνεῖται διὰ τὴν ἐπὶ βηχὶ συντονίαν. εἰωθυῖαν


<a class="pb" href="#pb57" id="pb57">[p. 57]</a>


γίνεσθαι τοῖς μὴ ῥᾳδίως ἀναπτύουσι τὰ ἐκ τοῦ πνεύμονος
<br class="lb"/>ὑγρὰ, λεπτὰ καὶ ὑδατώδη κατὰ τὴν σύστασιν ὄντα. γίνεται
<br class="lb"/>μὲν γὰρ ἡ ἄνοδος αὐτοῖς ἀναφερομένοις ὑπὸ τοῦ κατὰ τὰς
<br class="lb"/>βῆχας ἐκπεμπομένου πνεύματος, ὅταν δ’ ᾖ λεπτὰ καὶ ὑδατώδη,
<br class="lb"/>περισχίζεταί τε ταῦτα καὶ ἀντικαταφέρεται, μὴ φθάνοντα
<br class="lb"/>διεξελθεῖν ὅλην τὴν τραχεῖαν ἀρτηρίαν. ἀληθὲς οὖν
<br class="lb"/>ἐστι τὸ βλάβην ἕπεσθαι καὶ μένουσι κατὰ τὸν πνεύμονα τοῖς
<br class="lb"/>τούτοις ὑγροῖς καὶ κενουμένοις.
</p>
                    </section>
                    <section id="body-1-3-3-19" class="div textpart section level5">
                      <blockquote class="quote lemma"><span class="milestone">452</span>Ῥίγεα ἄρχεται γυναιξὶ μὲν μᾶλλον ἀπὸ ὀσφύος
<br class="lb"/>καὶ διὰ νώτου τότε ἐς κεφαλήν. ἀτὰρ καὶ ἀνδράσιν
<br class="lb"/>ὄπισθεν μᾶλλον ἢ ἔμπροσθεν. φρίσσουσι γὰρ τὰ ἔξωθεν
<br class="lb"/>μᾶλλον ἢ τὰ ἔνδον τοῦ σώματος, οἷον πήχεων, μηρῶν.
<br class="lb"/>ἀτὰρ καὶ τὸ δέρμα ἀραιότερον, δηλοῖ δὲ ἡ θρίξ. ἀφ’
<br class="lb"/>ὧν δὲ ἄλλων ῥιγοῦσιν ἴσως ἑλκέων ἄρχεται ἐκ τῶν
<br class="lb"/>ἀγγείων.</blockquote>
                      <a class="pb" href="#pb58" id="pb58">[p. 58]</a>
                      <p class="p autofirst">Τὰ μὲν ἄλλα τῆς ῥήσεως ἐξηγησάμεθα κατά τε τοὺς
<br class="lb"/>ἀφορισμοὺς καὶ τὸ δεύτερον τῶν ἐπιδημιῶν. τὸ δ’ ἐπὶ τῇ
<br class="lb"/>τελευτῇ προσκείμενον οὐκ ὀλίγα πράγματα παρέσχηκε τοῖς ἐξηγησαμένοις
<br class="lb"/>τὸ βιβλίον. ἄλλος γοῦν ἄλλως αὐτὰ γράφει, δηλοῦντες
<br class="lb"/>ἅπαντες ὡς οὐχ οἷόν τ’ ἐστὶ πιθανῶς ἐξηγήσασθαι τὴν
<br class="lb"/>ῥῆσιν, ἐάν γε τὴν ἀρχαίαν φυλάττῃ γραφήν. ἐκείνη μὲν οὖν
<br class="lb"/>ἐστι τοιάδε, ἐξ αὐτῆς δέ τινες τὸ ἴσως ἑλκέων ὑπαλλάξαντες
<br class="lb"/>ἔγραψαν ὡς ἑλκέων, ἵν’ ᾖ παράδειγμα τοῦτ’ αὐτὸ τῶν
<br class="lb"/>ἄλλων. οὐ γὰρ ἀφ’ ἑλκῶν μόνον, ἀλλὰ καὶ ἀποστημάτων
<br class="lb"/>εἰς πῦον μεταβαλλόντων ῥιγοῦσι. καὶ μέντοι καὶ καυθέντες
<br class="lb"/>τινὲς καὶ τμηθέντες ἐῤῥίγωσαν ἐπί τε τῇ καύσει καὶ τῇ
<br class="lb"/>τομῇ. τινὰς δ’ ἐθεασάμην διὰ δριμὺ φάρμακον ἐπιτεθὲν
<br class="lb"/>ἕλκει ῥιγώσαντας. ἀλλὰ πάντα τὰ τοιαῦτα ῥίγη φαινόμενον
<br class="lb"/>ἔχει τὸ προκατάρχον αἴτιον. ἑτέρα δ’ ἐστὶν ἐν τριταίοις
<br class="lb"/>καὶ τεταρταίοις πυρετοῖς καὶ πολλάκις ἅμα κρίσει γινόμενα,
<br class="lb"/>χωρὶς αἰτίας φανερᾶς, ἐφ’ ὧν φασιν εἰρῆσθαι τὸ ῥίγεα
<br class="lb"/>ἄρχεται γυναιξὶ μὲν μᾶλλον καὶ τὰ ἄλλα ἐφεξῆς. καίτοι γε
<br class="lb"/>τοῦτο πρῶτον αὐτὸ θαυμάσειν ἄν τις ὅπως ἐν τοῖς ἀφορισμοῖς,


<a class="pb" href="#pb59" id="pb59">[p. 59]</a>


ἔνθα μάλιστα τὴν ἑαυτοῦ γνώμην ἐνδείκνυται καὶ
<br class="lb"/>τὸν περὶ τοῦ ῥίγος λόγον ἔγραψεν ἀποφηνάμενος καθόλου,
<br class="lb"/>χωρὶς διορισμοῦ τοῦ νῦν ἐν τῇ προκειμένῃ ῥήσει διδασκομένου.
<br class="lb"/>φαίνεται γὰρ εἰ ταύτῃ τις προσέχῃ τὸν νοῦν, οὐ
<br class="lb"/>πάντα μόνον τὰ ῥίγη καθ’ ἕνα τρόπον γίνεσθαι δοξάζων
<br class="lb"/>ἐν τῷ λέγειν· ἀφ’ ὦν δὲ ἄλλων ῥιγέουσιν, οἷον ἑλκέων, ἄρχεται
<br class="lb"/>ἐκ τῶν ἀγγείων, πρὸς τῷ καὶ αὐτὸ τοῦτο, ἐκ τῶν
<br class="lb"/>ἀγγείων ἄρχεσθαι φάναι τὸ ῥῖγος, οὔτ’ ἔχειν ἀντιδιαίρεσιν
<br class="lb"/>τοῖς προειρημένοις. ἔνεστι γοῦν λέγειν ὡς ἐκ τῶν ἀγγείων
<br class="lb"/>μὲν ἄρχεσθαι τὰ ῥίγη πάντα, τουτέστι τῆς ἐν αὐτῇ κακοχυμίας,
<br class="lb"/>ἀλλὰ φρίττει πρῶτα μὲν ὀσφὺς καὶ τὰ κατὰ νῶτον,
<br class="lb"/>ἔπειτα δὲ καὶ τὰ ἄλλα. διὰ τοῦτ’ οὖν ἔνιοι μὲν μεταγράψαντες
<br class="lb"/>τὴν παλαιὰν γραφὴν οὕτως ἐτύπωσαν τὴν λέξιν.
<br class="lb"/>ἀφ’ ὧν δὲ ἄλλων ῥιγέουσιν, ὡς ἑλκέων, ἄρχεται ἐκ τῶν ἀγγείων,
<br class="lb"/>ἵν’ ὁ λόγος ᾖ τοιοῦτος. ὅσα μὲν ἄνευ τόπου πεπονθότος
<br class="lb"/>γίνεται ῥίγη, τὴν ἀρχὴν ἐξ ὀσφύος τε καὶ νώτου
<br class="lb"/>λαμβάνει. τὰ δ’ ἄλλα τῶν πεπονθότων ἀφορμᾶται μορίων,
<br class="lb"/>ἅπερ δὴ καὶ αὐτοῦ τοῦ ῥίγους ἐστὶν ἡ αἰτία. τινὲς δ’ ἀντὶ


<a class="pb" href="#pb60" id="pb60">[p. 60]</a>


τῶν ἀγγείων ἔγραψαν ἐναντίων, ἵν’ ἐφ’ ὧν ὁ πεπονθὼς τόπος
<br class="lb"/>αἴτιος γίνεται τοῦ ῥίγους, ἕλκων ἐφ’ ἑαυτὸν, ὥς φασι,
<br class="lb"/>κατ’ ἐκεῖνον τὸν χρόνον ἐν ᾧ ῥιγοῦσι τὸ ἐκ παντὸς τοῦ
<br class="lb"/>σώματος αἷμα φανεῖται τὸ ῥῖγος ἐκ τῶν ἐναντίων τοῖς πεπονθόσι
<br class="lb"/>μορίοις ἀρχόμενον, ἐναντία καλοῦντος αὐτοῦ τοῖς
<br class="lb"/>μὲν ἄνω τὰ κάτω, τοῖς δ’ ἀριστεροῖς τὰ <span class="milestone">483</span>δεξιά. δῆλον
<br class="lb"/>οὖν γέγονε τοῖς γε προσέχουσι τὸν νοῦν ὡς ἐξ αὐτῶν
<br class="lb"/>ὧν μεταγράφουσιν, ἐπ’ ἐναντιωτάτας <span class="milestone">453</span>ἀποφάσεις
<br class="lb"/>ἄγουσι τὸν λόγον, ἔνιοι μὲν ἐκ τῶν πεπονθότων μορίων
<br class="lb"/>ἄρχεσθαι τὰ ῥίγη λέγοντες, ἔνιοι δ’ ἐκ τῶν ἐναντίων αὐτοῖς,
<br class="lb"/>ἅπερ, ὡς αὐτοί φασι, τὰ ποῤῥωτάτω. περὶ μὲν οὖν
<br class="lb"/>αἰτίας, ὡς εἴρηται πολλάκις, ἔξεστι τῷ βουλομένῳ λέγειν
<br class="lb"/>ὡς ἂν θέλῃ, τὰ φαινόμενα δὲ ἐναργῶς οὐκ ἔξεστιν. ἀνατραπήσονται
<br class="lb"/>γὰρ οὕτως αἱ τέχναι πᾶσαι καὶ τῶν ἀνθρώπων
<br class="lb"/>ὁ βίος. φαίνεται δ’, ὡς ἐν ἀφορισμοῖς ἐδίδαξε, τὰ ῥίγη
<br class="lb"/>πάντα τὴν ἀρχὴν ἐξ ὀσφύος τε καὶ νώτου λαμβάνοντα καὶ
<br class="lb"/>τουτὶ τὸ νῦν προκείμενον ἐπὶ τῇ τελευτῇ τῆς ῥήσεως. εἰ
<br class="lb"/>μὲν οὖν ὁ συνθεὶς τὸ βιβλίον, ὡς λέγουσι, Θέσσαλος ὁ τοῦ


<a class="pb" href="#pb61" id="pb61">[p. 61]</a>


Ἱπποκράτους υἱὸς, ἐν τοῖς τοῦ πατρὸς ὑπομνήμασιν εὑρὼν
<br class="lb"/>ἐξεγράψατο, κακῶς ἐποίησεν ἐγγράψας αὐτὸ τῷ βιβλίῳ. τὰ
<br class="lb"/>γὰρ ὑπὸ τοῦ πατρὸς κεκριμένα χρόνῳ πολλῷ καὶ διὰ τῶν
<br class="lb"/>ἀφορισμῶν εἰς ἀπόφασιν καθολικὴν ἠγμένα βεβαιότερα
<br class="lb"/>νομίζειν αὐτὸν ἐχρῆν εἶναι τῶν, ὁπότ’ ἐζήτει, πρόσθεν οὐδέπω
<br class="lb"/>γινωσκομένων. εἰ δ’ αὐτὸς ἐξ αὐτοῦ προσέγραψε τοῦτο,
<br class="lb"/>πολὺ χεῖρον ἔπραξε, τὴν τοῦ πατρὸς ἀπόφασιν καθολικὴν
<br class="lb"/>διαστρέψας ἐπὶ τὸ φαῦλον. εἰ δ’ ἄλλος τις τῶν μετὰ Θέσσαλον
<br class="lb"/>ἔγραψε τὸ βιβλίον τοῦτο, κακῶς ἐκεῖνος ἐποίησεν.
<br class="lb"/>καὶ γὰρ ὡς εἴρηται πολλάκις ἡ πεῖρα κρείττων ἐστὶ τῶν
<br class="lb"/>ἐναργῶς φαινομένων, οὐχ ὁ λόγος, ὃν ἂν ἕκαστος ἑαυτῷ
<br class="lb"/>πιθανῶς ἀναπλάσῃ. τοῦ γὰρ ὅτι δὴ γίνεται τόδε τι
<br class="lb"/>συμφωνηθέντος ὁ λόγος ζητεῖ καὶ διατείνεται· τοῦ δ’ ὅλως
<br class="lb"/>φαινομένου γίνεσθαι ληρῶδές ἐστιν ὡς γενομένου λέγειν
<br class="lb"/>αἰτίαν. εἴρηται δὲ καὶ ἄλλα τινὰ τοῖς ἐξηγηταῖς εἰς τὴν
<br class="lb"/>προκειμένην ῥῆσιν. ἀλλ’ ἔγωγε πολλάκις ἤδη παρῃτησάμην
<br class="lb"/>ἁπάντων μεμνῆσθαι καὶ μάλισθ’ ὅταν αὐτῶν


<a class="pb" href="#pb62" id="pb62">[p. 62]</a>


τὰ πιθανώτατα δόξαντα εἶναι βασανιζόμενα φαίνηται
<br class="lb"/>ψευδῆ.
</p>
                    </section>
                    <section id="body-1-3-3-20" class="div textpart section level5">
                      <blockquote class="quote lemma">Κεφάλαιον ἐκ τῆς γενέσεως καὶ ἀφορμῆς καὶ πλείστων λόγων
<br class="lb"/>καὶ κατὰ μικρὸν γινωσκομένων συνάγοντα καὶ καταμανθάνοντα,
<br class="lb"/>εἰ ὅμοιά ἐστιν ἀλλήλοισιν καὶ εἰ μὴ ὅμοια
<br class="lb"/>ἀλλήλοισίν εἰσιν, ὡς ἐκ τῶν ἀνομοιοτήτων ὁμοιότης γένηται
<br class="lb"/>μία, οὕτως ἂν εἴη ὁδός. οὕτω καὶ τῶν ὀρθῶς ἐχόντων
<br class="lb"/>δοκιμασίη καὶ τῶν μὴ ἐχόντων ἔλεγχος.</blockquote>
                      <p class="p autofirst">Οὐ τὸ προστάττειν ἃ νῦν εἶπεν, ἀλλὰ τὸ πράττειν ἐπὶ
<br class="lb"/>τῶν νοσούντων αὐτὰ δύσκολον, ὅλως γοῦν τῆς τέχνης τὸ
<br class="lb"/>κεφάλαιον ἐν αὐτοῖς ἐστιν. ἐάν γάρ τις ἀκριβῶς εἰδῇ τήν
<br class="lb"/>τ’ ἐκ πρώτης γενέσεως φύσιν τοῦ νοσοῦντος, ἐκ τίνος τε
<br class="lb"/>νῦν αἰτίας νοσεῖ καὶ διὰ πολλῶν λόγων κατὰ μικρὸν γινωσκομένων,
<br class="lb"/>ἐπισκοπούμενος τάς τε φαινομένας ὁμοιότητας


<a class="pb" href="#pb63" id="pb63">[p. 63]</a>


καὶ τὰς δοκούσας ἀνομοιότητας εἶναι καὶ τἄλλα τὰ διὰ
<br class="lb"/>τῆς ῥήσεως εἰρημένα καλῶς εὑρίσκῃ, θεραπεύειν οὕτως δυνήσεται
<br class="lb"/>κάλλιστα. σκεψώμεθα οὖν ἅπαντα τὰ κατὰ μέρος,
<br class="lb"/>ἀναμιμνήσκοντες μὲν ὅσα δι’ ἄλλων ἐπὶ πλέον ἐξειργάσμεθα,
<br class="lb"/>προστιθέντες δ’ αὐτοῖς εἴ τι λείποι. τὸ μὲν οὖν ἐπίστασθαι
<br class="lb"/>τὴν ἐκ τῆς πρώτης γενέσεως ἑκάστῳ τῶν θεραπευομένων
<br class="lb"/>φύσιν εἴρηται καὶ δέδεικται πολλάκις ὅπως ἄν
<br class="lb"/>τις κάλλιστα πράττῃ. δέδεικται δ’ οὐδὲν ἧττον ἃ χρὴ περί
<br class="lb"/>τε τῶν πεπονθότων τόπων καὶ τῶν συμπαθούντων αὐτοῖς
<br class="lb"/>ἐπίστασθαί τε καὶ διαγινώσκειν ἀκριβῶς ἐπὶ τῶν νοσούντων.
<br class="lb"/>ὥσπερ γε καὶ περὶ τῶν αἰτίων ὅσα γε προκατάρ<span class="milestone">454</span>χοντα 
<br class="lb"/>καλοῦσι καὶ ὅσα προηγούμενα καὶ ὅσα συνεκτικά.
<br class="lb"/>δέδεικται δὲ καὶ κατ’ αὐτὸ τοῦτο τὸ βιβλίον, ἡνίκα ἔλεγεν
<br class="lb"/>ἡ περὶ τὸν κάμνοντα οἰκονομία, τίνα χρησίμως ἄν τις
<br class="lb"/>ἐκ τῶν τοῦ κάμνοντος λόγων ἀθροίσειεν εἰς τὰ τῆς τέχνης
<br class="lb"/>ἔργα. καὶ μέντοι καὶ ὡς ἐκ τῶν κατὰ μέρος ἐν αὐτῇ θεωρουμένων
<br class="lb"/>ἐπισκοπούμενον τὰς ἀνομοιότητας εἰς μίαν ἄγειν
<br class="lb"/>καθόλου τε καὶ κοινὴν ὁμοιότητα προσήκει. τὰ πλεῖστα


<a class="pb" href="#pb64" id="pb64">[p. 64]</a>


δὲ τῶν ἐν τούτοις τοῖς βιβλίοις γεγραμμένων ἐστὶ χρήσιμα,
<br class="lb"/>τὸ δ’ ἐφεξῆς εἰρημένον αὖθις ἀνομοιότητας τούτοισι τὴν
<br class="lb"/>ἀπὸ τῶν καθόλου καὶ κοινῶν καὶ ὁμοίων εἰς τὰς διαφορὰς
<br class="lb"/>τομὴν ἐνδείκνυται. δέδεικται δ’ ἡμῖν καὶ τοῦτο κατὰ πάντα
<br class="lb"/>τὰ μέρη τῆς τέχνης. ἐν μὲν τῷ περὶ τῆς διαφορᾶς τῶν
<br class="lb"/>συμπτωμάτων, ἐπὶ τῆς τοῦ γενικοῦ συμπτώματος. οὕτως
<br class="lb"/>δὲ κᾀν τοῖς περὶ διαφορᾶς τῶν σφυγμῶν καὶ τοῦ σφυγμοῦ.
<br class="lb"/>ἀλλὰ καὶ κατὰ ταύτας τὰς διαφορὰς πάλιν ὁμοιότης ἐστὶ
<br class="lb"/>καὶ τέμνεταί γε πάλιν ἑκάστη διαφορὰ, καθάπερ ἐδιδάξαμεν,
<br class="lb"/>εἰς ἄλλας μερικωτέρας διαφορὰς, καὶ αὗται πάλιν ἔχουσιν
<br class="lb"/>ὁμοιότητάς τινας. κατὰ τοῦτ’ οὖν εἰπὼν αὖθις, τὰς
<br class="lb"/>ἀνομοιότητας τούτοισιν, ἐπήνεγκε καὶ εἰ ὅμοια ἀλλήλοισιν,
<br class="lb"/>ἵν’ ἀκούσωμεν περισπασθέντος τοῦ κατὰ τί. βούλεται γὰρ
<br class="lb"/>ἡμᾶς γινώσκειν τὰς ὁμοιότητας, αἵπερ εἰσὶ διαφοραὶ, κατὰ
<br class="lb"/>τί πάλιν ὅμοιαί εἰσιν ἀλλήλαις, ὡς ἐκ τῶν ὁμοιοτήτων ὁμοιότης
<br class="lb"/>γένηται μία. καὶ γὰρ αὐτὴ καθ’ ἑαυτὴν ἑκάστη διαφορὰ
<br class="lb"/>κοινὴν ἔχει ὁμοιότητα καὶ πάσας ἡ γενικὴ περιλαμβάνει.


<a class="pb" href="#pb65" id="pb65">[p. 65]</a>


καλῶς οὖν εἶπεν αὕτη. ἡ γὰρ ὁδὸς, ὀρθὴ κατὰ
<br class="lb"/>πᾶσαν δηλονότι τέχνης σύστασίν ἐστιν, ὡς ἔμαθες. κεκλήκασι
<br class="lb"/>δὲ οὐχ ὁδὸν, ἀλλὰ μέθοδον οἱ μεθ’ Ἱπποκράτην τὴν
<br class="lb"/>τοιαύτην ὁδὸν, ἔξ ἧς καὶ τῶν ὀρθῶς εὑρισκομένων τε καὶ
<br class="lb"/>γινομένων ἐν ταῖς τέχναις δοκιμασία καὶ τῶν οὐκ ὀρθῶς
<br class="lb"/>ἐχόντων ὁ ἔλεγχος γίνεται.
</p>
                    </section>
                    <section id="body-1-3-3-21" class="div textpart section level5">
                      <blockquote class="quote lemma">Αἱμοῤῥαγίη ἐκ ῥινῶν ἢ τοῖσιν ὑποχλωρομέλασιν ἢ τοῖσιν
<br class="lb"/>ἐρυθροχλώροις ἢ τοῖσιν ὑποχλώροισιν.</blockquote>
                      <p class="p autofirst">Οὐ πρόσκειται τῷ λόγῳ πότερον γίνεται μᾶλλον ἐν
<br class="lb"/>ταῖς νόσοις ἐκ ῥινῶν αἱμοῤῥαγία τοῖς εἰρημένοις ἢ μᾶλλον
<br class="lb"/>τῶν ἄλλων ὠφελεῖ τούτους. ἀλλ’ οὐδὲ τίνας λέγει τοὺς ὑποχλωρομέλανας
<br class="lb"/>εὔδηλόν ἐστιν. ὡς γὰρ εἶπον ἤδη πολλάκις,
<br class="lb"/>εἰώθασιν οἱ Ἕλληνες ἐπὶ τῶν φυτῶν τὸ χλωρὸν λέγειν ἀπὸ
<br class="lb"/>τῆς χλόης καὶ τοῦ ταύτης χρώματος ὡς τὰ πολλὰ, καταχρώμενοι


<a class="pb" href="#pb66" id="pb66">[p. 66]</a>


δὲ καὶ πᾶν τὸ εὐσθενοῦν καὶ τὴν οἰκείαν ἔχον
<br class="lb"/>εὐεξίαν οὕτως ὀνομάζουσιν. ἔστι δ’ ὅτε καὶ τοὺς ὠχροὺς
<br class="lb"/>προσαγορεύουσι χλωροὺς, καὶ νῦν οὕτω δοκεῖ τισὶ τῶν ἐξηγητῶν
<br class="lb"/>ὁ Ἱπποκράτης εἰρηκέναι χλωρομέλασιν, ὡς εἰ καὶ
<br class="lb"/>ὠχρομέλασιν εἶπεν. αὐτοὺς δὲ τούτους ἔνιοι μὲν ἐπιτηδειοτέρους
<br class="lb"/>εἶναι πρὸς αἱμοῤῥαγίαν φασὶ διὰ τὴν ἐπιμιξίαν τῆς
<br class="lb"/>ὠχρᾶς χολῆς, ὡς ἀναστομῶσαι δυναμένης ἀγγεῖον διὰ τὴν
<br class="lb"/>δριμύτητα. τινὲς δὲ ὠφελεῖσθαι μᾶλλον διὰ τὸ μοχθηροὺς
<br class="lb"/>ἔχειν χυμοὺς κενώσεως δεομένους. ὡσαύτως δὲ κἀπὶ τῶν
<br class="lb"/>ἐρυθροχλώρων διέστησαν, οἱ μὲν ἑτοιμοτέρους εἰρῆσθαι
<br class="lb"/>πρὸς αἱμοῤῥαγίαν αὐτοὺς φάσκοντες, οἱ δὲ ὠφελεῖσθαι
<br class="lb"/>μᾶλλον. ἐπ’ ἀμφοτέρων δὲ <span class="milestone">455</span>κοινὸν μὲν τὸ πλεονάζειν
<br class="lb"/>τὴν ὠχρὰν χολὴν, οὐ κοινὸν δὲ τὸ μελαγχολικώτερον
<br class="lb"/>μὲν αὐτῇ μεμίχθαι χυμὸν ἐν τοῖς χλωρομέλασιν, αἱματικώτερον
<br class="lb"/>δ’ ἐν τοῖς ἐρυθροχλώροις. ἔνιοι δὲ ἐρυθροχρόους
<br class="lb"/>γράφουσι διὰ τοῦ ρ, τοὺς τὴν ἐρυθρὰν ἔχοντας χρόαν δηλοῦσθαι
<br class="lb"/>βουλόμενοι. τρίτων δὲ <span class="milestone">484</span>εἰρημένων τῶν ὑποχλώρων


<a class="pb" href="#pb67" id="pb67">[p. 67]</a>


ἀκούουσι μὲν κᾀνταῦθα τοὺς ὑπώχρους, ἐνδεικνυμένης
<br class="lb"/>δὲ τῆς φωνῆς τοὺς βραχίους ἔχοντας ὠχρότητας, τίνι
<br class="lb"/>ταύτην μεμίχθαι βούλονται παραλείπουσιν. εἰ μὲν γὰρ μελανότητα,
<br class="lb"/>τούτους πρώτους αὐτῷ λελέχθαι φασὶν, εἰ δ’
<br class="lb"/>ἐρυθρότητα, δευτέρους. μήποτ’ οὖν, ὅταν λευκότητι μιχθῇ,
<br class="lb"/>καλεῖ τούτους ὑποχλώρους. ὁ δὲ λευκόχροος οὔθ’ ἕτοιμός
<br class="lb"/>ἐστιν εἰς αἱμοῤῥαγίαν οὔτε τῶν προειρημένων ὠφελεῖται
<br class="lb"/>μᾶλλον.
</p>
                    </section>
                    <section id="body-1-3-3-22" class="div textpart section level5">
                      <blockquote class="quote lemma">Βραχέα ὑφέντα παχῦναι ξηρά.</blockquote>
                      <p class="p autofirst">Αὕτη μὲν ἡ παλαιὰ γραφή· οἱ δὲ περὶ τὸν Σαβῖνον
<br class="lb"/>οὐ βραχέα γράφουσιν, ἀλλὰ βραχίονα, καί φασιν ἀντισπάσεως
<br class="lb"/>ἕνεκεν ἐπὶ τῆς ἐκ ῥινῶν αἱμοῤῥαγίας ὀνινάναι τὴν
<br class="lb"/>ἀπὸ βραχίονος φλεβοτομίαν, οὐ μόνον ἰδίαν ἐξηγούμενοι
<br class="lb"/>γραφὴν, ἀλλὰ καὶ πιθανῶς ἀξιοῦντες ἡμᾶς ἀκούειν τὸν βραχίονα


<a class="pb" href="#pb68" id="pb68">[p. 68]</a>


ὑφέντα λελέχθαι περὶ τῆς ἀπ’ ἀγκῶνος φλεβοτομίας.
<br class="lb"/>ἐγὼ δὲ τὴν μὲν τοιαύτην φλεβοτομίαν ὠφελοῦσαν ἱκανῶς
<br class="lb"/>οἶδα τὴν ἐκ ῥινὸς αἱμοῤῥαγίαν ἀμέτρως γινομένην, ἀντισπᾷ
<br class="lb"/>γὰρ αὐτὴν καὶ κωλύει γίνεσθαι. οὐ μὴν τήν γε τοῦ Ἱπποκράτους
<br class="lb"/>ῥῆσιν ὁρῶ τοῦτο δηλοῦσαν, ἀλλὰ τὸ βραχέα ὑφέντα
<br class="lb"/>λέγειν ἔοικεν, ὡς οἱ πλεῖστοι τῶν ἐξηγητῶν ἤκουσαν, ἐπὶ τοῦ
<br class="lb"/>συγχωρήσαντος βραχέα τῇ ῥύσει τοῦ αἵματος, οὕτως καὶ
<br class="lb"/>ἐπὶ τὸ παχύνειν αὐτὸν μεταβαίνειν. ἐπεὶ δ’ οὐχ ἁπλῶς
<br class="lb"/>εἶπε παχῦναι, οὐ μεθ’ ὑγρότητος, ἀλλὰ μετὰ ξηρότητος τὸ
<br class="lb"/>αἷμα τινὲς παχῦναι ξηρῷ κατὰ δοτικὴν πτῶσιν γράψαντες
<br class="lb"/>ὑπακοῦσαί φασι χρῆναι τῷ φαρμάκῳ. τοῦτο γὰρ κᾀκ τῶν
<br class="lb"/>ἐπιφερομένων δηλοῦσθαι τοῖς διηγουμένοις συμβουλὴν εἶναι
<br class="lb"/>περὶ τῶν συνεχῶς αἱμοῤῥαγούντων οὐκ ἐν νόσοις, ἀλλὰ
<br class="lb"/>ἀνορθωκόσιν ἐπὶ τῆς διαίτης ὁ λόγος ἀναφαίνεσθαι δοκεῖ,
<br class="lb"/>κελεύσαντος αὐτοῦ ἐκ τῶν παχυνόντων μετὰ ξηρότητος εὔχυμον
<br class="lb"/>τούτοις ἐργάζεσθαι, χόνδρον καὶ ἄμυλον εἶναι λέγουσι


<a class="pb" href="#pb69" id="pb69">[p. 69]</a>


ταῦτα καὶ γάλα καὶ τυρὸν νέον καὶ χοίρεια κρέα καὶ μάλιστα
<br class="lb"/>τῶν γαλαθηνῶν ἀρνῶν, πρὸς τούτοις δὲ καὶ ἐρίφων.
<br class="lb"/>οἱ δὲ περὶ τῶν ἐν νόσοις αἱμοῤῥαγούντων εἰρῆσθαι βουλόμενοι
<br class="lb"/>τὸν λόγον, συμβουλεύειν αὐτόν φασι παχύνειν τὸ αἷμα
<br class="lb"/>χωρὶς τροφῆς. τοῦτο γάρ σημαίνει τὸ ξηρῶς, ἐπειδὴ συμπέπτειν
<br class="lb"/>βούλεται τὴν κακοχυμίαν, εἰς τὴν πέψιν δὲ συντελεῖ
<br class="lb"/>καὶ τὴν τῶν πεπτικῶν φαρμάκων χρῆσιν ἔστιν ὅτε τὰ
<br class="lb"/>στύφοντα. καὶ γὰρ καὶ ταῦτα παχύνουσι τὸ αἷμα, καθάπερ
<br class="lb"/>καὶ ἡ πέψις. εἴρηται δ’ ἐφεξῆς αὐτῷ τῶν τοιούτων φαρμάκων
<br class="lb"/>παράδειγμα. τινὲς δ’ οὐ ξηρῶς εἰς τὸ σ΄ τελευτώσης
<br class="lb"/>τῆς λέξεως, ἀλλ’ εἰς τὸ ώ <span class="milestone">456</span>γράφουσι ξηρῷ, φάσκοντες
<br class="lb"/>αὐτὸν κελεύειν παχύνειν τὸ διὰ τῆς ῥινὸς ἐκκενούμενον
<br class="lb"/>ἐν τῇ αἱμοῤῥαγίᾳ αἷμα ξηρῷ τῷ φαρμάκῳ.
</p>
                    </section>
                    <section id="body-1-3-3-23" class="div textpart section level5">
                      <blockquote class="quote lemma">Τοῖσι δ’ ἑτέροισιν ἧσσον παχυσμόν.</blockquote>
                      <a class="pb" href="#pb70" id="pb70">[p. 70]</a>
                      <p class="p autofirst">Ἑτέρους φασὶ λέγειν αὐτὸν τοὺς χωρὶς κακοχυμίας
<br class="lb"/>αἱμοῤῥαγοῦντας συνεχῶς, οἷς οὔτ’ ὠχρᾶς οὔτε μελαίνης χολῆς
<br class="lb"/>ἐπιμέμικται. τινὲς δὲ κἀνταῦθα γράφουσιν οὐ παχυσμὸν,
<br class="lb"/>ἀλλὰ παχῦναι τὴν λέξιν σαφεστέραν ἐργάσασθαι βουλόμενοι,
<br class="lb"/>τὴν μέντοι διάνοιαν φυλάττουσι τὴν αὐτὴν, εἴ γε
<br class="lb"/>καὶ αὐτοὶ κελεύειν αὐτόν φασι τοὺς ἑτέρους οἱ διὰ πλῆθος
<br class="lb"/>αἵματος κακοχύμου αἱμοῤῥαγοῦσιν ἧττον παχύνειν,
<br class="lb"/>ἀκουομένου δηλονότι τοῦ παχύνειν αὐτοῦ πάλιν διττῶς,
<br class="lb"/>τινῶν μὲν κατὰ τὴν δίαιταν, τινῶν δὲ κατὰ τὰ προσφερόμενα
<br class="lb"/>τῇ ῥινὶ φάρμακα τὸν παχυσμὸν τοῦ αἵματος ἀξιούντων
<br class="lb"/>γίνεσθαι, τινῶν δὲ κατ’ ἀμφότερα. βεβαίως δ’ ὅτι γνῶσιν
<br class="lb"/>οὐδεμίαν τῶν τοιούτων ἔχει λέξεων εἴρηταί μοι πολλάκις.
</p>
                    </section>
                    <section id="body-1-3-3-24" class="div textpart section level5">
                      <blockquote class="quote lemma">Ξηρῷ δὲ δεῖ λευκῷ, οἷον κηκὶς, στυπτηρίη.</blockquote>
                      <a class="pb" href="#pb71" id="pb71">[p. 71]</a>
                      <p class="p autofirst">Αὕτη μὲν ἡ παλαιὰ γραφὴ, δυσεξήγητον δὲ οὖσαν αὐτὴν
<br class="lb"/>ἔνιοι μετέγραψαν, οἱ μὲν ἐπ’ ὀλίγον, οἱ δ’ ἐπὶ πλέον
<br class="lb"/>ὑπαλλάττοντες. ἐπὶ πλέον μὲν οὖν ὑπήλλαξαν οὕτως γράψαντες,
<br class="lb"/>ξηρῷ δὲ λευκῷ ἀπὸ ῥινῶν, οἷον κηκὶς, στυπτηρίη.
<br class="lb"/>διάνοιαν δ’ αὐτῆς εἶναι βούλονται τοιάνδε, τοὺς αἱμοῤῥαγοῦντας
<br class="lb"/>ἀμετρῶς ἀπὸ ῥινῶν πρὸς τοῖς ἔμπροσθεν εἰρημένοις
<br class="lb"/>ἔτι καὶ τοπικοῖς βοηθήμασι θεραπευτέον ἐστί. παράδειγμα
<br class="lb"/>δὲ τῶν τοπικῶν βοηθημάτων εἰρῆσθαί φασι ξηρὸν
<br class="lb"/>φάρμακον λευκὸν ἐντιθέμενον τῇ ῥινί. τῆς κηκίδος δὲ οὐκ
<br class="lb"/>οὔσης λευκῆς, ἔνιοι προσέθεσαν αὐτῇ καὶ τὴν στυπτηρίαν,
<br class="lb"/>γράψαντες οἷον κηκὶς, στυπτηρίη. τὸ δὲ τῇ ἢ τῇ περιεῖλον
<br class="lb"/>εἰκότως, ὡς μικρὸν ὂν καὶ οὐκ ἄξιον Ἱπποκράτους, εἴ γε δὴ
<br class="lb"/>σημαίνειν αὐτό φασιν, ὁπότερος ἂν μυκτὴρ αἱμοῤῥαγῇ, τούτῳ
<br class="lb"/>τὸ ξηρὸν φάρμακον ἐντιθέναι. φυλαττομένης δὲ τῆς
<br class="lb"/>παλαιᾶς γραφῆς αἰνιγματώδης ἡ λέξις γίνεται. τίνα γὰρ
<br class="lb"/>ἀπὸ ῥινῶν ἀξιοῖ λευκὰ κενοῦν ἢ καθαίρειν ἢ συμπέττειν ἢ
<br class="lb"/>αὐτόματα φερόμενα θεάσασθαι, παντάπασιν ἄπειρον εὑρεῖν,
<br class="lb"/>αὐτοῦ γε τοῦ Ἱπποκράτους μηδὲν προσθέντος τῷ λευκῷ.


<a class="pb" href="#pb72" id="pb72">[p. 72]</a>


κατ’ τοῦτ’ οὖν εἰκότως ἐν αὐτῷ τούτῳ πρῶτον οἱ ἐξηγηταὶ
<br class="lb"/>διηνέχθησαν, ὑπακούειν ἀξιοῦντες ἄλλος ἄλλο καὶ ὅτι πᾶσιν
<br class="lb"/>αὐτοῖς τὸ, οἷον ἡ κηκὶς ἐναντιοῦται. προσῆκον γὰρ ἦν εἰρῆσθαι
<br class="lb"/>τὸ οἷον κηκίδι. τοῦτο μὲν οὖν κοινῇ πᾶσι μάχεται
<br class="lb"/>καὶ φυγεῖν οὐχ οἷόν τε τὸ τῆς ἑρμηνείας ἀλλόκοτον,
<br class="lb"/>οὐδ’ ἐπανορθῶσαι μεταγράφοντα. λέγουσι δ’ ἔνιοι τὸν ὅλον
<br class="lb"/>λόγον αὐτῷ καὶ νῦν ἔτι περὶ τῆς ἐκ ῥινῶν <span class="milestone">457</span>αἱμοῤῥαγίας
<br class="lb"/>εἶναι. χρῆσθαι δὲ συμβουλεύειν ἐπὶ τῶν τοιούτων
<br class="lb"/>στύφοντι φαρμάκῳ, κατὰ τὸν αἱμοῤῥαγοῦντα μυκτῆρα τὴν
<br class="lb"/>ἔνθεσιν ποιούμενον, ἄχρις ἂν ἔλθῃ λευκὰ παυσαμένης τῆς
<br class="lb"/>αἱμοῤῥαγίας. πολλὰ δὲ καὶ ἄλλα μοχθηρῶς λέγουσιν εἰς τὴν
<br class="lb"/>ῥῆσιν ἡμαρτημένην, ὡς ἐμοὶ φαίνεται, σχεδὸν δὲ καὶ παρεγκειμένην
<br class="lb"/>ὑπό τινος. θαυμάσαι δ’ ἐστὶν ὥσπερ ἐν ἄλλοις
<br class="lb"/>πολλοῖς, οὕτω κἀνταῦθα τοὺς (περὶ) ἑτοίμως μεταγράφοντας
<br class="lb"/>ἐς ὅ τι ἂν αὐτοῖς δόξῃ τὰς Ἱπποκράτους λέξεις. ἁπάντων
<br class="lb"/>γὰρ τῶν ἐξηγητῶν ἐπισταμένων ἐν τῇ ῥήσει γεγραμμένον,
<br class="lb"/>ἀπὸ ῥινῶν λευκὰ, μεταγράψαντες αὐτοὶ γράφουσιν, ἀπὸ


<a class="pb" href="#pb73" id="pb73">[p. 73]</a>


ῥινῶν τῷ λευκῷ. πολλάκις δ’ εἶπον ὡς ἐν ταῖς αἰνιγματώδεσι
<br class="lb"/>λέξεσι τὸ μὲν πιθανῶς μεταγράφειν ἔξεστιν, εἰπόντα
<br class="lb"/>δὲ πρότερον αὐτὸ τοῦτο τηνικαῦτα προσήκει μεταλλάττειν
<br class="lb"/>τὴν γραφήν.
</p>
                    </section>
                    <section id="body-1-3-3-25" class="div textpart section level5">
                      <blockquote class="quote lemma">Ὅταν ἀφροδισιάζειν ἄρχωνται ἢ τραγίζειν, αἱμοῤῥαγέουσιν.</blockquote>
                      <p class="p autofirst">Αἱμοῤῥαγέουσιν ἐκ ῥινῶν ἑτοίμως οὐ μόνον νοσοῦντες,
<br class="lb"/>ἀλλὰ καὶ οἱ ὑγιαίνοντες, οἱ τὴν ἡλικίαν ἄγοντες ταύτην, ἐν
<br class="lb"/>ᾗ συμβαίνει τὸ καλούμενον τραγίζειν. οὗτοί γε καὶ ἀφροδισιάζειν
<br class="lb"/>ἤδη δύνανται. καὶ πρότερον μὲν οὖν εἶχον αἷμα
<br class="lb"/>πολὺ, παῖδες ὄντες, ἀλλ’ εἰς τὴν αὔξησιν οὐκέθ’ ὁμοίως
<br class="lb"/>πολύ. τὸ δ’ αἷμα θερμότερον αὐτοῖς γίνεται, διὰ τοῦτ’ οὖν
<br class="lb"/>αἱμοῤῥαγοῦσιν. μεμνῆσθαι δ’ ὑμᾶς οἶμαι τὰς μὲν ἐξ ἄλλων
<br class="lb"/>μορίων γινομένας αἱμοῤῥαγίας μετὰ τῆς τοῦ τόπου προσηγορίας
<br class="lb"/>λεγομένας ἀεὶ, τὰς δ’ ἐκ τῆς ῥινὸς ἔσθ’ ὅτε καὶ
<br class="lb"/>χωρὶς τοῦ μέρους.
</p>
                    </section>
                    <a class="pb" href="#pb74" id="pb74">[p. 74]</a>
                    <section id="body-1-3-3-26" class="div textpart section level5">
                      <blockquote class="quote lemma"><span class="milestone">485</span>Ἐν τῇσι δὲ προσόδοισιν ἔστιν οἳ ἀποψοφέουσιν,
<br class="lb"/>ὡς Ἀρκεσίλαος. οἱ δὲ μέλλοντες φρικώδεες, ῥικνώδεες.
<br class="lb"/>οἱ δ’ ἐπὴν προσέλθωσι, φυσῶντες κοιλίην, οἷον
<br class="lb"/>Δαμαγόρας.</blockquote>
                      <p class="p autofirst">Εἴρηκα πολλάκις ὡς εἰ μὲν τὰ πάνυ κακῶς εἰρημένα
<br class="lb"/>πολλοῖς τῶν ἐξηγητῶν ἐλέγχοιμι, δυσχεραίνουσιν ἅπαντες
<br class="lb"/>τῷ μήκει τῶν ὑπομνημάτων. εἰ δ’ ἀνέλεγκτα παραλείποιμι
<br class="lb"/>τῶν μετριωτέρων μνημονεύων, οἱ νῦν ἔχοντες ἐξ ἑαυτῶν
<br class="lb"/>ὁρμώμενοι καὶ τὰ παραλελειμμένα κρῖναι δυνήσονται. καὶ
<br class="lb"/>νῦν οὖν οὕτω πράξω. τὸ μέντοι προσόδοισιν ἅπαντες σχεδὸν
<br class="lb"/>ἤκουσαν ἐπὶ τὸ πρὸς γυναῖκα μίξεως, ὥσπερ γε καὶ
<br class="lb"/>τὸ ἀποψοφέουσιν, ἐπὶ τοῦ φύσας προΐεσθαι. καὶ περὶ μὲν
<br class="lb"/>τούτου καὶ μικρὸν ἔμπροσθεν εἴρηται, τὸ δ’ ἐφεξῆς γεγραμμένον,
<br class="lb"/>οἱ δὲ μέλλοντες φρικώδεες, ῥικνώδεες, τοιόνδε
<br class="lb"/>τι δηλοῖ. τινὲς τῶν ἐπιχειρούντων ἀφροδισίοις ἐν τῷ


<a class="pb" href="#pb75" id="pb75">[p. 75]</a>


διαθερμαίνεσθαι φρικώδεις γίνονται, καθ’ ὃν λόγον ἤδη
<br class="lb"/>πολλάκις ἐμάθετε τοὺς κακοχύμους ἅπαντας, ὅταν ἀθροώτερον
<br class="lb"/>θερμαίνωνται, τοῦτο πάσχοντας. ἔνιοι δ’ ἀντὶ τοῦ
<br class="lb"/>φρικώδεες ῥιγῶσι γράφουσιν, ὃ δοκεῖ μοι πάνυ σπάνιον
<br class="lb"/>εἶναι καὶ μεγίστης <span class="milestone">458</span>κακοχυμίας σημεῖον, ὥστ’ οὐδ’
<br class="lb"/>ἔγνων τινὰ ῥιγοῦντα κατὰ τὴν ἀρχὴν τῆς μίξεως. ἀλλὰ
<br class="lb"/>καὶ τὸ ῥικνώδεες ἔνιοι κακώδεες γράφουσιν. ἐξηγοῦνται
<br class="lb"/>δέ τινες ἐπὶ τοῦ κακοῦσθαι τὸ σῶμα λελέχθαι τοὺς κακώδεις,
<br class="lb"/>ἔνιοι δ’ ἐπὶ τοῦ κακὸν ὄζειν. περὶ δὲ τοῦ κατὰ
<br class="lb"/>τὴν κοιλίαν τινὰς ἐμφυσᾶσθαι πρόσθεν εἴρηται. Διοσκορίδης
<br class="lb"/>δὲ καὶ ταύτην τὴν ῥῆσιν ὡς μυρίας ἄλλας μετέγραψεν
<br class="lb"/>εἰς ἣν αὐτὸς ἐβούλετο λέξιν, ὡς εἶναι τὴν ὅλην ῥῆσιν τοιάνδε·
<br class="lb"/>ἐν τοῖσι προσόδοισιν ἔστιν οἷον ἀποψοφέοντες, οἷον Ἀρκεσίλαος,
<br class="lb"/>ἵνα δυσώδεις εἶναι τὰς φύσας αὐτοῦ νοήσωμεν. ὅ γε
<br class="lb"/>μὴν Καπίτων καὶ αὐτὸς εἰς πολλὰ πάνυ μεταγράφων τήνδε
<br class="lb"/>τὴν λέξιν τοιαύτην ἐποίησεν. ἐν τῇσι προσόδοισιν οἱ ἀποψοφέουσιν,
<br class="lb"/>οἷον Ἀρκεσίλαος, οἱ δὲ μέλλοντες ῥιγοῦσι
<br class="lb"/>ῥικνώδεις.
</p>
                    </section>
                    <a class="pb" href="#pb76" id="pb76">[p. 76]</a>
                    <section id="body-1-3-3-27" class="div textpart section level5">
                      <blockquote class="quote lemma">Αἱ μεταβολαὶ φυλακτέαι.</blockquote>
                      <p class="p autofirst">Ἀσφαλέστερον ἐν ἄλλοις τέ τισι καὶ τοῖς ἀφορισμοῖς
<br class="lb"/>εἴρηκε τοῦτο, προκειμένου τοῦ κατὰ πολὺ καὶ ἐξαπίνης.
<br class="lb"/>οὔτε γὰρ αἱ κατὰ τὸ περιέχον ἡμᾶς οὔθ’ αἱ πρὸς ἡμῶν
<br class="lb"/>αὐτῶν γινόμεναι κατὰ βραχὺ μεταβολαὶ τὸ σφαλερῶς ἔχουσι.
<br class="lb"/>μόναι δ’ αἱ ἀθρόαι σφαλεραὶ πρὸς ὑγείαν εἰσὶ καὶ διὰ
<br class="lb"/>τοῦτο τοιαύτας χρὴ φυλάττεσθαι. φυλαξώμεθα δὲ τὰς μὲν
<br class="lb"/>κατὰ τὸ περιέχον ἔνδον τε διατρίβοντες τὰ πλεῖστα καὶ τῇ
<br class="lb"/>τῶν ἐναντίων προσαγωγῇ, ξηραίνοντες μὲν τὸ σῶμα κατὰ
<br class="lb"/>τὰς ὑγρὰς μεταβολὰς, ὑγραίνοντες δὲ κατὰ τὰς εἰς ξηρότητα,
<br class="lb"/>κατὰ δὲ τὸν αὐτὸν λόγον θερμαίνοντές τε καὶ ψύχοντες,
<br class="lb"/>ὁπότε τούτων ἑκατέρου καιρός. ἐν δὲ τῇ διαίτῃ
<br class="lb"/>τὰς μεταβολὰς ἐφ’ ἡμῖν αὐτοῖς ἐστι φυλάττεσθαι, μήτ’ ἐκ
<br class="lb"/>γυμνασίων ἀθρόως εἰς ἀργίαν μήτ’ ἐξ ἀργίας εἰς γυμνάσια
<br class="lb"/>μεθισταμένοις, ἀλλὰ μηδ’ ἐξ ἀλουσίας ἐπὶ λουτρὸν, μηδ’
<br class="lb"/>ἐκ λουτρῶν εἰς ἀλουσίαν, μηδ’ ἐξ ὑδροποσίας εἰς οἴνου πόσιν


<a class="pb" href="#pb77" id="pb77">[p. 77]</a>


ἢ ἐξ οἴνου πόσεως εἰς ὑδροποσίαν, ἐπί τε τῶν ἄλλων ἁπάντων
<br class="lb"/>ὡσαύτως. οὗτος μὲν οὖν ὁ λόγος ἀληθής· ἐστιν ἅμα
<br class="lb"/>καὶ πολλάκις ὑφ’ Ἱπποκράτους εἰρημένος. οὐκ οἶδα δὲ τί
<br class="lb"/>παθόντες ἔνιοί φασι χρῆν προσυπακοῦσαι τῷ, αἱ μεταβολαὶ
<br class="lb"/>φυλακτέαι, τὸ τῶν ἡλικιῶν. ἐν ἀφορισμοῖς γὰρ αὐτὸς εἰπὼν
<br class="lb"/>τὸ κατὰ πολὺ καὶ ἐξαπίνης κενοῦν ἢ πληροῦν ἢ θερμαίνειν
<br class="lb"/>ἢ ψύχειν ἢ ἄλλως ὁπωσοῦν τὸ σῶμα κινέειν σφαλερὸν,
<br class="lb"/>καὶ πᾶν τὸ πολὺ τῇ φύσει πολέμιον, οὐκ ἐμνημόνευσεν ἡλικιῶν.
<br class="lb"/>οὔτε γὰρ τὸ πολὺ τῇ φύσει κατ’ αὐτάς ἐστι κατὰ
<br class="lb"/>βραχὺ μεθισταμένας, οὔτε φυλακῆς τινος δέονται περιττοτέρας
<br class="lb"/>περὶ τὰ κοινὰ τῶν ὑγιεινῶν παραγγελμάτων, καθάπερ
<br class="lb"/>οὐδ’ ὅταν αἱ ὧραι κατὰ βραχὺ τὴν μεταβολὴν ποιοῦνται,
<br class="lb"/>ταύτας μὲν οὖν ὁρῶμεν ἐνίοτε μεγάλας ἀθρόως τὰς
<br class="lb"/>ὑπαλλαγὰς εἰς τἀναντία ποιουμένας. ἡλικίαν δ’ οὐδεμίαν
<br class="lb"/>ἀθρόως πεσοῦσαν ἴσμεν, ὥστε τὸν παῖδα κατὰ τὴν ὑστεραίαν
<br class="lb"/>ἄνδρα γενέσθαι μὴ κατὰ βραχὺ, διά τε τῆς τῶν
<br class="lb"/>ἐφήβων καὶ τῶν μειρακίων ἡλικίας ὁδοιπορήσαντα.
</p>
                    </section>
                    <a class="pb" href="#pb78" id="pb78">[p. 78]</a>
                    <section id="body-1-3-3-28" class="div textpart section level5">
                      <blockquote class="quote lemma"><span class="milestone">459</span>Ὀλιγοσιτίη ἄκοπον, ἄδιψον.</blockquote>
                      <p class="p autofirst">Εἰρηκὼς καθόλου φυλάττεσθαι χρῆναι τὰς μεταβολὰς,
<br class="lb"/>ἕν τι τῶν εἰς φυσικὴν διαφερόντων ἔγραψεν ἐφεξῆς εἰς
<br class="lb"/>ἀνάμνησιν ἑαυτῷ. κατὰ γὰρ τὰς ἀμφοτέρας μεταβολὰς, τάς
<br class="lb"/>τε τοῦ περιέχοντος καὶ τὰς τῶν ἡμετέρων ἐπιτηδευμάτων
<br class="lb"/>τε καὶ τῆς ὅλης διαίτης, ὀλιγοσιτίην τε καὶ τὸ ἄδιψον καὶ
<br class="lb"/>τὸ ἄκοπον ἐν ἅπασιν οἷς πράττομεν ἔχειν σκοπόν. οἱ δ’
<br class="lb"/>ἐξηγηταὶ τὴν ὀλιγοσιτίαν ἔφασαν ἄδιψόν τε καὶ ἄκοπον εἶναι.
<br class="lb"/>ψεῦδος δέ ἐστιν, ἐὰν ὡς καθόλου λέγηται, τοῖς μὲν
<br class="lb"/>γὰρ φλεγματώδεις ἔχουσι χυμοὺς ἢ χρηστὸν αἷμα πολὺ,
<br class="lb"/>ἄκοπόν ἐστι καὶ ἄδιψον ἡ ὀλιγοσιτία, τοῖς δὲ χολώδεσιν ἢ
<br class="lb"/>ἐνδεέσιν οὔτε ἄκοπον οὔτε ἄδιψον, ὡς αὐτὸς ἐν τοῖς περὶ
<br class="lb"/>διαίτης ὀξέων ἐδίδαξεν. ἔτι δὲ χεῖρον ὑπειλήφασιν οἱ γράψαντες
<br class="lb"/>ἀσιτία ἄκοπον, ἄδιψον. ἀλλ’ οὗτοι μὲν ἐσχάτως


<a class="pb" href="#pb79" id="pb79">[p. 79]</a>


ἀμαθεῖς, ἀγνοῦντες ἃ μηδὲ τῶν ἰδιωτῶν τις ἀγνοεῖ. τινὲς
<br class="lb"/>δὲ κατὰ τὸ τέλος τῆς ῥήσεως προστιθέασι τὸ πεινῶντι καί
<br class="lb"/>φασι τὴν ὀλιγοσιτίαν ἄκοπον καὶ ἄδιψον εἶναι τῷ πεινῶντι.
<br class="lb"/>πεινῶντα δ’ εἰρῆσθαί φασι τὸν τῆς ἐνδείας αἰσθανόμενον,
<br class="lb"/>καίτοι βέλτιον εἴη λέγειν τῷ μὲν ἐνδείας αἰσθανομένῳ τὴν
<br class="lb"/>ὀλιγοσιτίαν οὐκ ἐν καιρῷ παραλαμβάνεσθαι, τῷ δ’ οὐκ
<br class="lb"/>αἰσθανομένῳ χρήσιμον εἶναι, δῆλον γάρ ἐστιν ὅτι πληθωρικῶς
<br class="lb"/>διάκειται.
</p>
                    </section>
                    <section id="body-1-3-3-29" class="div textpart section level5">
                      <blockquote class="quote lemma">Πᾶς λεπτυσμὸς χαλᾷ τὸ δέρμα, ἔπειτα περιτείνεται, ἀνάτρεψις
<br class="lb"/>τἀναντία, χρωτὸς ῥίκνωσις ξυμπίπτοντος, ἔκτασις
<br class="lb"/>ἀνατρεφομένου. τὸ φρικῶδες τὸ λεῖον, ἑκατέρου σημεῖον,
<br class="lb"/>τὸ ὑπόχολον, τὸ ὑπέρυθρον. οὕτω τὸ κατεσπάσθαι μαζοὺς,
<br class="lb"/>ἰσχνοὺς δὲ ἀνεσπάσθαι καὶ περιτετάσθαι. καίτοι
<br class="lb"/>οὐκ ἄν τις οἴοιτο διὰ τοῦτο, ἀλλὰ σαρκωθέντος τοῦτο
<br class="lb"/>γίνεται.</blockquote>
                      <a class="pb" href="#pb80" id="pb80">[p. 80]</a>
                      <p class="p autofirst">Θαυμάζω τῶν ἐξηγητῶν τὰς μὲν αἰνιγματώδεις ῥήσεις,
<br class="lb"/>ἃς οὐδεὶς ἀνθρώπων νοεῖ, μόνων ἐπαγγελλομένων νοεῖν,
<br class="lb"/>ὅσαι δὲ ἡμῖν ἅπασι σαφεῖς εἰσιν, ἐκείνων μόνων μὴ νοούντων.
<br class="lb"/>τὴν γοῦν προκειμένην οὐκ οὖσαν αἰνιγματώδη διασπῶσι
<br class="lb"/>πολυειδῶς, ἄλλος ἄλλοθεν περιγράφων τὰς κατὰ ταύτην
<br class="lb"/>ἀποφάσεις, ἐξηγοῦνταί τε παρὰ τὰ φαινόμενα ἅπασιν
<br class="lb"/>ἐναργῶς, ἃ μάλιστα πάντων ἐχρῆν φυλάττειν αὐτούς. ἔστι
<br class="lb"/>μὲν γὰρ ὁ λόγος τῷ Ἱπποκράτει περὶ τῶν ἐν τοῖς σώμασιν
<br class="lb"/>ἡμῶν ὁρωμένων, κατά τε τοὺς λεπτυσμοὺς καὶ τὰς ἀνατρέψεις.
<br class="lb"/>οἱ δὲ οὐδὲ τί ποτ’ ἐστὶν ὁ λεπτυσμὸς ἐοίκασιν ἐπίστασθαι,
<br class="lb"/>τοσούτου δέουσιν ἢ τὰ φαινόμενα πάντα κατ’ αὐτοὺς
<br class="lb"/>ἢ τὰς αἰτίας αὐτῶν ἐγνωκέναι. γίνεσθαι <span class="milestone">460</span>γοῦν
<br class="lb"/>τὸν λεπτυσμὸν ἀποφαίνονται διὰ κένωσιν. ἔνιοι δ’ ὡς οὐ
<br class="lb"/>διαφέρει εἴτε κένωσιν ἢ λεπτυσμὸν εἰπεῖν ὑπολαμβάνουσιν.
<br class="lb"/>
<span class="milestone">486</span>ἀλλὰ τοῦτο μὲν, ὡς ἔφην, οὐ μεγάλης τινὸς ἐπιστήμης
<br class="lb"/>ἐστὶ γνῶναι. πολλοὶ γοῦν αἵματος μὲν οὐκ ὀλίγον
<br class="lb"/>ἔχουσι πλῆθος, ἐσχάτως δ’ εἰσὶ λεπτοὶ, καθάπερ ἄλλοι πα-


<a class="pb" href="#pb81" id="pb81">[p. 81]</a>


χεῖς μὲν, ὀλίγαιμοι δέ. καὶ τήν γε ἐπεσχημένην ὀκτὼ μησὶν
<br class="lb"/>ἤδη τὰ καταμήνια, λεπτοτάτην οὖσαν ἀφελὼν αἵματος οὐκ
<br class="lb"/>ὀλίγον εἰς τὴν οἰκείαν ἕξιν ἐπανήγαγον ἐν ἐλαχίστῳ χρόνῳ,
<br class="lb"/>καθάπερ καὶ ἄλλας οὐκ ὀλίγας. ἀλλὰ τὸ κατ’ ἐκείνην, οὐ
<br class="lb"/>γὰρ ἦν ἀφανὴς, ἔνδοξον ἐγένετο. γεγονυίας μὲν αὐτῇ τῆς
<br class="lb"/>φλεβοτομίας, εὐλαβουμένων δὲ καὶ τῶν ἰατρῶν ἐπαγγείλασθαι
<br class="lb"/>βεβαίως τὴν ἐπὶ τῷ βοηθήματι γενησομένην ὠφέλειαν·
<br class="lb"/>ἔνιοι δὲ καὶ ἡμῖν ἀντιλέγειν ἐτόλμησαν, οὐ μόνον διὰ τὴν
<br class="lb"/>ἰσχνότητα τῆς γυναικὸς, ἀλλὰ καὶ διὰ τὴν ἀνορεξίαν, ὑπὸ
<br class="lb"/>τῆς φλεβοτομίας αὐτὴν βλαβήσεσθαι λέγοντες. καὶ τά γε
<br class="lb"/>τοιαῦτα κάλλιόν ἐστι μακρολογεῖν τοῦ ζητεῖν ἀκριβῶς εὑρεῖν
<br class="lb"/>ὁποτέρου τῶν Προδίκων Ἱπποκράτης μνημονεύει. ἀλλ’
<br class="lb"/>ὡς εἶπον ἤδη πολλάκις, οἱ νεώτεροι τῶν ἰατρῶν ἐπὶ τὸ
<br class="lb"/>σοφιστικώτερον εἶδος ἀπεχώρησαν, ἀμελήσαντες μὲν τοῦ
<br class="lb"/>παραφυλάττειν μὲν ἀκριβῶς τὰ γινόμενα περὶ τοὺς ἀῤῥώστους,
<br class="lb"/>ζητεῖν δὲ αὐτῶν τὰς διαθέσεις καὶ τὰς αἰτίας ἐξ
<br class="lb"/>ὧν ἡ τῆς θεραπείας εὕρεσις γίνεται, κρινομένης καὶ αὐτῆς


<a class="pb" href="#pb82" id="pb82">[p. 82]</a>


τῇ πείρᾳ τῆς γυναικὸς, ἧς ἐμνημόνευσα, τῇ μὲν πρώτῃ
<br class="lb"/>τῶν ἡμερῶν ἀφεῖλον τοῦ αἵματος, ὡς μίαν καὶ ἡμίσειαν
<br class="lb"/>λίτραν, αὖθις δὲ τῇ δευτέρᾳ μίαν, τῇ τρίτῃ δ’ οὐ πολλῷ
<br class="lb"/>πλέον ἡμίσεως μιᾶς λίτρας, οὐγκίαι γὰρ ἦσαν ὀκτώ. σοφιστὴς
<br class="lb"/>μὲν οὖν ταῦτα ἀναγνοὺς ζητεῖν ἄρξεται τίς τῶν
<br class="lb"/>Ἑλλήνων ὠνόμασε λίτρας ἢ τίς οὐγκίας· ἰατρὸς δ’ ἐπιθυμήσει
<br class="lb"/>γνῶναι τίνα σημεῖα καὶ ἄλλα τὴν φλεβοτομίαν ἐνεδείκνυτο,
<br class="lb"/>περὶ τὴν ἐπίσχεσιν τῶν καταμηνίων. ἐκεῖνα τοίνυν
<br class="lb"/>ἐρῶ κᾀγὼ, τοῖς σοφισταῖς οἰμώζειν εἰπὼν, ὡς αἱ φλέβες
<br class="lb"/>ἐξεῖχον αὐτῆς αἵματος μεσταὶ φαινόμεναι, πελιδναὶ τῇ χρόᾳ,
<br class="lb"/>διαιρεθέντος δὲ τοῦ ἀγγείου παραπλήσιον ἦν ὑγρᾷ πίττῃ
<br class="lb"/>καὶ τῷ πάχει. δι’ αὐτό γε τοῦτο πολὺ μᾶλλον ἔδοξε κενωτέον
<br class="lb"/>εἶναι δαψιλῶς. ταῦτα μὲν ἐν παρέργῳ παρ’ ἡμῶν εἴρηται
<br class="lb"/>τοῖς ἰατρεύειν ὀρθῶς βουλομένοις· ἐπὶ δὲ τὸ προκείμενον
<br class="lb"/>αὖθις ἀφικόμενος οὐκ ὀρθῶς φήσω τοὺς ἐξηγητὰς
<br class="lb"/>ἁπλῶς ἀποφήνασθαι τὸν λεπτυσμὸν τοῦ σώματος ἐπὶ
<br class="lb"/>κενώσει γίνεσθαι. διορισμοὺς γὰρ ἐχρῆν εἰπεῖν ὡς ὁ μὲν,
<br class="lb"/>λεπτυσμὸς ὅλου τοῦ ὄγκου καθαίρεσίς τίς ἐστι καὶ σύμπτωσις


<a class="pb" href="#pb83" id="pb83">[p. 83]</a>


ἢ συνίζησις ἢ ὅπως ἂν θέλωσιν αὐτὸν καλεῖν, ὁ δὲ
<br class="lb"/>παχυσμὸς ἔμπαλιν εἰς ὄγκον ἐπίδοσις. ἐνίοτε μὲν οὖν ἀῤῥωστούσης
<br class="lb"/>τε τῆς ἐν τῷ σαρκώδει γένει δυνάμεως, αἵματός
<br class="lb"/>τε μοχθηροῦ περιεχομένου κατά τε τὰς ἀρτηρίας καὶ τὰς
<br class="lb"/>φλέβας ὁ λεπτυσμὸς γίνεται. πολλάκις δ’ ἐπὶ τοῖς ἐναντίοις
<br class="lb"/>ὁ παχυσμὸς ὡς ἐν μὲν τοῖς ἀγγείοις ὀλίγον εἶναι τὸ
<br class="lb"/>αἷμα δαπανώμενον εἰς τὴν θρέψιν τῶν σαρκῶν, εὐτροφεῖν
<br class="lb"/>δ’ ἐκείνας καὶ δι’ αὐτὰς τὸν ὅλον ὄγκον τοῦ σώματος. ἴσασι
<br class="lb"/>δὲ καὶ τοῦτο καὶ οἱ ἀνδραποδοκάπηλοι πάντες ὡς περιτείνεται
<br class="lb"/>τὸ δέρμα τοῖς σαρκώδεσι μέρεσι καὶ φύσεις τέ τινας
<br class="lb"/>σωμάτων γνωρίζουσι μὴ δυναμένας εἰς ὄγκον ἐπιδοῦναι τῇ
<br class="lb"/>περιτάσει τοῦ δέρματος. ἀνατείναντες γὰρ αὐτὸ τοῖς δακτύλοις
<br class="lb"/>ἄκροις, σκοποῦσιν ἐπὶ πόσον ἀφίσταται τῆς ὑποκειμένης
<br class="lb"/>σαρκὸς, ἀνατρέψειν τε τοσοῦτον ἐλπίζουσιν ἕκαστον
<br class="lb"/>τῶν ἰσχνῶν σωμάτων, ὅσον ἂν ἐπιδῷ τὸ δέρμα, τὸ μὲν
<br class="lb"/>χαλαρὸν ἐπὶ <span class="milestone">461</span>τοῖς λελεπτυσμένοις τὸ δὲ τεταμένον
<br class="lb"/>ἐπὶ τοῖς παχυνθεῖσι φαίνεται γινόμενον. οἱ μὲν οὖν λεπτυσμοὶ
<br class="lb"/>διὰ πολλὰς αἰτίας συμβαίνουσι. καὶ γὰρ ἔνδεια τροφῆς


<a class="pb" href="#pb84" id="pb84">[p. 84]</a>


καὶ γυμνάσια πλείω καὶ ἀγρυπνία καὶ φροντίδες, ἀλγήματά
<br class="lb"/>τε καὶ νόσοι συντηκτικαὶ καὶ διαφορητικαὶ καὶ κένωσις
<br class="lb"/>πολλὴ διὰ γαστρὸς ἢ ἐμέτων ἢ ἱδρώτων ἡ αἱμοῤῥαγίων
<br class="lb"/>αἴτια γίνονται λεπτυσμῶν. τῆς δ’ ἀνατρέψεως εἷς τρόπος
<br class="lb"/>ἡ συμμετρία πάντων ὧν ὑγιαίνοντες δεόμεθα. ταῦτα
<br class="lb"/>δ’ ἐστὶν, ὡς αὐτὸς ἐν τοῖς ἐφεξῆς ἐρεῖ, πόνοι, ποτὰ, ἀφροδίσια.
<br class="lb"/>πολλῶν οὖν ὄντων τῶν τρόπων καθ’ οὓς λεπτύνεται
<br class="lb"/>τὸ σῶμα κοινὸν ἁπάντων ἐστὶ, πρῶτον μὲν χαλᾶσθαι τὸ
<br class="lb"/>δέρμα, μετὰ ταῦτα δὲ περιτείνεσθαι, μένοντος δηλονότι τοῦ
<br class="lb"/>λεπτυσμοῦ καὶ εἰ διαδεχομένη αὐτὸν ἀνάθρεψις γένοιτο,
<br class="lb"/>τοὐναντίον συμβήσεται, ταθήσεται γὰρ τὸ δέρμα, τὰς δ’
<br class="lb"/>αἰτίας τούτων ἤδη μὲν ἠκούσατε πολλάκις, εἰρήσεται δὲ
<br class="lb"/>καὶ νῦν ἐν κεφαλαίοις. ἀναμνησθέντων δὲ ἡμῶν ἃ πολλάκις
<br class="lb"/>ἐπί τε τῶν ἀσκῶν καὶ τῶν κύστεων ἑωράκατε. πληρουμένης
<br class="lb"/>μὲν γὰρ τῆς ἔνδον χώρας περιτείνεται τὸ δέρμα, κενουμένης
<br class="lb"/>δὲ χαλᾶται. τὸν αὐτὸν οὖν τρόπον ἐπί τε τῶν
<br class="lb"/>ζώων εὐτροφούντων μὲν ὁρᾶτε τεινόμενον τὸ δέρμα, χαλαρὸν
<br class="lb"/>δὲ ἐπὶ τῶν λεπτυνομένων γινόμενον. ὡς γὰρ τὸ ἐγχεόμενον


<a class="pb" href="#pb85" id="pb85">[p. 85]</a>


ὑγρὸν εἰς τοὺς ἀσκοὺς ἐκτείνει τοὺς χιτῶνας αὐτῶν,
<br class="lb"/>οὕτως αἱ σάρκες πολλαὶ γινόμεναι, τὸ ἡμέτερον δέρμα περιτείνουσιν
<br class="lb"/>ἑαυταῖς. καὶ θεάσασθαι σαφῶς ἐστι τοὺς μὲν παχεῖς
<br class="lb"/>τεταμένον οὕτως ἔχοντας τὸ δέρμα πάντας, ὡς μὴ δύνασθαί
<br class="lb"/>τινα λαβόμενον αὐτοῦ μηδ’ ἐπὶ βραχὺ, τῶν ὑποκειμένων
<br class="lb"/>ἀποστῆσαι σαρκῶν, τοὺς δ’ ἰσχνοὺς οὕτως χαλαρὸν ὥστ’
<br class="lb"/>ἐπὶ πλεῖστον ἀνατείνας τις αὐτὸ διεκβάλλειν δύναται βελόνην
<br class="lb"/>ἄνευ τιτρῶσαί τι τῶν ὑποκειμένων. ἄχρι μὲν δὴ τοῦδε
<br class="lb"/>σχεδὸν ἅπαντες ὀρθῶς ἤκουσαν τῆς λέξεως, ἐταράχθησαν
<br class="lb"/>δὲ ἐκ τοῦ προκειμένου τῷ πᾶς λεπτυσμὸς χαλᾷ τὸ δέρμα,
<br class="lb"/>τοὐναντίον οὖν ἂν ἐπ’ αὐτῷ γενέσθαι φασί. διό τινες ἐπὶ
<br class="lb"/>τὸ ἀναθρέψεως εἰρῆσθαι τὸ ἔπειτα περιτείνεται νομίζουσι,
<br class="lb"/>μὴ συνορῶντες ἐναντιούμενον αὐτοῖς τὸ ἐπιφερόμενον, ἔνθα
<br class="lb"/>φησὶν, ἀνάτρεψις τἀναντία. γενήσεται γὰρ, ἐὰν ἕπηταί τις
<br class="lb"/>αὐτῶν τῇ κατὰ τὴν ἐξήγησιν γνώμῃ, τοιοῦτος ὁ νοῦς τῆς
<br class="lb"/>ῥήσεως· ἅπας λεπτυσμὸς χαλᾷ τὸ δέρμα. περιτείνεται δ’
<br class="lb"/>ἔμπαλιν ἀνατρεφομένων, ἀνάθρεψις δὲ τἀναντία πέφυκε
<br class="lb"/>ποιεῖν. ἀλλὰ πρῶτον μὲν οὐκ ἐναντία τὴν ἀνάθρεψιν εἰκὸς


<a class="pb" href="#pb86" id="pb86">[p. 86]</a>


ἦν εἰπεῖν αὐτὸν, ἀλλ’ ἐναντίον. ἑνὸς γὰρ ἐπὶ τοῦ λεπτυσμοῦ
<br class="lb"/>λελεγμένου, καὶ τὴν ἀνάθρεψιν, ἑνὸς ἐναντίαν εὔλογόν
<br class="lb"/>ἐστιν εἰπεῖν. εἴπερ οὖν ὁ λεπτυσμὸς χαλᾷ τὸ δέρμα, περιτείνειν
<br class="lb"/>δεήσει τὴν ἀνάθρεψιν. ἔπειτα δ’ ἐφεξῆς ταύτην εἰρηκὼς
<br class="lb"/>φαίνεται, ὄντος ἑτοιμοτέρου τε καὶ σαφεστέρου καὶ
<br class="lb"/>συντομωτέρου τοῦ τοιούτου λόγου, πᾶς λεπτυσμὸς χαλᾷ τὸ
<br class="lb"/>δέρμα, ἀνάθρεψις δὲ περιτείνει. τί ποτ’ οὖν ἐστι τὸ δηλούμενον
<br class="lb"/>ὑπὸ τῆς λέξεως, ἐν ᾖ φησιν, ἔπειτα περιτείνεται;
<br class="lb"/>οὐδὲν ἄλλο παρὰ τὸ σαφῶς ὑπὸ πάντων νοούμενον, ὅτι χαλᾶται
<br class="lb"/>μὲν πρῶτον ἐν τοῖς λεπτυσμοῖς τὸ δέρμα, τείνεται διαμένοντος
<br class="lb"/>τοῦ λεπτυσμοῦ δηλονότι καὶ μεταπεσόντος εἰς ἀνάθρεψιν.
<br class="lb"/>ἐπὶ δὲ τῆς ἀνατρέψεως ἔμπαλιν ἐν ἀρχῇ μὲν
<br class="lb"/>περιτείνεται τὸ δέρμα, τῷ χρόνῳ δὲ χαλαρώτερον γίνεται.
<br class="lb"/>ταῦτα δ’ εἴπερ ἐπιμελῶς οὕτως προσεσχήκασι τὸν νοῦν τοῖς
<br class="lb"/>φαινομένοις, ὡς Ἱπποκράτης, ἑώρων ἂν τὰ γινόμενα. πρῶτον
<br class="lb"/>οὖν ἀναμνήσας ἡμᾶς ὦν ἐναργῶς ἐθεάσασθε, μετὰ δὲ
<br class="lb"/>ταῦτα καὶ τῶν φαινομένων τὰς αἰτίας ἐρῶ. γινέσθω <span class="milestone">462</span>
<br class="lb"/>τοίνυν ἀνάμνησις τῶν μαρανθέντων ἐν νόσοις καὶ μάλιστα


<a class="pb" href="#pb87" id="pb87">[p. 87]</a>


τὸν περιφρυγῆ καλούμενον μαρασμόν. ἐφ’ ὦν ἀναμνήσθητε
<br class="lb"/>τοῦ δέρματος ὁμοίως βύρσῃ ξηρῇ τεταμένου, καὶ τί θαυμαστὸν
<br class="lb"/>ἐπ’ ἐκείνων ἐν χρόνῳ πλείονι ξηρανθέντων, φαίνεσθαι
<br class="lb"/>τὸ δέρμα τεταμένον, ὅπου γε καὶ περὶ τὰς πρώτας ἡμέρας
<br class="lb"/>ἐνίοτε συμβαίνει τοῦτο. λέγει γοῦν αὐτὸς ὁ Ἱπποκράτης
<br class="lb"/>ἐν προγνωστικῷ περὶ τῶν ἐν ἀρχῇ τῆς νόσου συμβαινόντων
<br class="lb"/>διηγούμενος ἐν τοῖς ἄλλοις τοῖς κατὰ τὸ πρό<span class="milestone">487</span>σωπον
<br class="lb"/>σημείοις καὶ τοῦτο. δέρμα τὸ περὶ τὸ μέτωπον σκληρὸν
<br class="lb"/>καὶ περιτεταμένον. ὅτι δ’ ὑπὸ κενώσεως γίνεται τοῦτο
<br class="lb"/>διδάσκων αὐτὸς ἐφεξῆς ἔγραψεν, ἐπανερέσθαι μὴ ἠγρύπνηκεν
<br class="lb"/>ὁ ἄνθρωπος ἢ τὰ τῆς κοιλίας ἐξυγρασμένα ᾖ ἰσχυρῶς,
<br class="lb"/>ἢ λοιμῶδές τι ἔχει αὐτόν. ἀλλὰ τοῦτο μὲν ὡμολόγηται
<br class="lb"/>πᾶσι τοῖς μεθ’ Ἱπποκράτην, καθάπερ ἐξ ἑνὸς στόματος εἰποῦσιν,
<br class="lb"/>ὡς ἐν κενώσει πολλῇ ποτὲ μὲν αἰσθητῶς γινομένῃ,
<br class="lb"/>ποτὲ δὲ οὐκ αἰσθητῶς, τοιοῦτο συμβαίνει γίνεσθαι τὸ πρόσωπον
<br class="lb"/>οἶον ἔγραψε κατὰ τήνδε τὴν ῥῆσιν, ῥὶς ὀξεῖα, ὀφθαλμοὶ
<br class="lb"/>κοῖλοι, κρόταφοι συμπεπτωκότες, ὦτα ψυχρὰ καὶ συνεσταλμένα
<br class="lb"/>καὶ οἱ λοβοὶ τῶν ὤτων ἀπεστραμμένοι καὶ τὸ


<a class="pb" href="#pb88" id="pb88">[p. 88]</a>


δέρμα τὸ περὶ τὸ μέτωπον σκληρὸν καὶ περιτεταμένον, ὥστε
<br class="lb"/>τοῦ φαινομένου σαφῶς ἡμᾶς διδάσκοντος τὴν ἰσχυρὰν κένωσιν
<br class="lb"/>ἐναντίαν τῇ μετρίῳ περὶ τὸ δέρμα διάθεσιν ἐργαζομένην,
<br class="lb"/>ὁ λόγος αὐτῶν πιθανὸς μὲν, οὐκ ἀληθὴς δὲ φαίνεται,
<br class="lb"/>καθ’ ὅν φασι, μενόντων τῶν τὴν διάθεσιν ἐργαζομένων αἰτίων
<br class="lb"/>οὐκ ἐνδέχεται μεταπεσεῖν αὐτὸ πρὸς τοὐναντίον. ἐναργῶς
<br class="lb"/>γὰρ ὁρᾶται μεταπῖπτον ἐπὶ ταῖς ἀμέτροις κενώσεσιν, ἐάν τε
<br class="lb"/>αἰσθητῶς αὗται φαίνωνται περιμένουσαι μέχρι χρόνου πλείονος,
<br class="lb"/>ἐάν τε κατὰ τὸ ἄδηλον, ἤτοι συντηκομένων ἢ διαφορουμένων
<br class="lb"/>τῶν νοσούντων. πρὶν μὲν οὖν ἐπ’ αὐτὴν τοῦ δέρματος
<br class="lb"/>τὴν οἰκείαν οὐσίαν ἐξικέσθαι τὴν κένωσιν, ὁμοίως τοῖς κενουμένοις
<br class="lb"/>ἀσκοῖς καὶ σάκκοις καὶ κύστεσι χαλᾶται τὸ
<br class="lb"/>δέρμα. χρονιζούσης δὲ τῆς κενώσεως ὁμοίως γίνεται ταῖς
<br class="lb"/>ξηραῖς κύστεσί τε καὶ διφθέραις, ἃς οὐκ ἔστιν ἐκτεῖναι διὰ
<br class="lb"/>τὴν σκληρότητα. τοσοῦτον δὲ φαίνεται καὶ τὸ τῶν ἀσκῶν
<br class="lb"/>καὶ τὸ τῶν κύστεων δέρμα γινόμενον, ὅταν ἱκανῶς ξηρανθῇ,
<br class="lb"/>μέχρι δ’ ἂν ὑπάρχῃ ὑγρὸν καὶ μαλακὸν, εἰς τὴν ἐντὸς
<br class="lb"/>ἑαυτοῦ χώραν δέχηταί τι καὶ πάλιν μεθείη, δεχόμενον μὲν,


<a class="pb" href="#pb89" id="pb89">[p. 89]</a>


ὅταν ἱκανῶς πληρωθείη, τείνεται, κενούμενον δὲ χαλᾶται.
<br class="lb"/>καλῶς οὖν εἶπεν ὁ Ἱπποκράτης, πᾶς λεπτυσμὸς χαλᾷ τὸ
<br class="lb"/>δέρμα, ἔπειτα περιτείνεται. καὶ γὰρ καὶ φαίνεται γινόμενον
<br class="lb"/>οὕτως καὶ ἡ αἰτία λέλεκται, καλῶς δὲ προσέθηκε καὶ τὸ
<br class="lb"/>τὴν ἀνάθρεψιν τἀναντία ποιεῖν. ἐν ἀρχῇ μὲν γὰρ ἀνατείνεται
<br class="lb"/>τὸ δέρμα, τῷ χρόνῳ δὲ χαλαρώτερον ἐργάζεται. σκληρότερον
<br class="lb"/>γὰρ ὂν φύσει καὶ ξηρότερον τῶν ὑποκειμένων αὐτῷ
<br class="lb"/>σαρκῶν, ὕστερον ἐκείνων καὶ σκληρύνεται κατὰ τοὺς λεπτυσμοὺς
<br class="lb"/>καὶ μαλακύνεται κατὰ τὰς ἀνατρέψεις. ὁπόταν οὖν
<br class="lb"/>σκληρὸν αὐτὸ καὶ ξηρὸν ἤδη γεγονὸς ἡ ἀνάθρεψις διαδέξηται,
<br class="lb"/>πρῶτον αὐξάνουσα τὰς σάρκας εἰκότως περιτείνει.
<br class="lb"/>προϊόντος δὲ τοῦ χρόνου τῆς τροφῆς ὑπολαμβανόμενον,
<br class="lb"/>ὑγρότερόν τε καὶ μαλακώτερον γίνεται, καὶ διὰ τοῦτο πάλιν
<br class="lb"/>χαλᾶται, καθάπερ αἱ ξηραὶ διφθέραι τε καὶ βύρσαι τε
<br class="lb"/>βρεχθεῖσαι ὕδατι, λιπανθεῖσαι δὲ ἐλαίῳ καὶ στέατι. ταῦτα
<br class="lb"/>μὲν οὖν ἀληθῶς τε ἅμα καὶ σαφῶς εἰρημένα τῷ Ἱπποκράτει
<br class="lb"/>κακῶς ἐξηγήσαντο, διὰ τὴν τῶν πραγμάτων ἄγνοιαν
<br class="lb"/>ὑπὲρ ὦν ὁ λόγος ἐστὶν αὐτῷ. τὰ δ’ ἐφεξῆς οὐχ ὁμοίως


<a class="pb" href="#pb90" id="pb90">[p. 90]</a>


ὄντα σαφῆ, τάχα δὲ καὶ παραγεγραμμένα, σαφῆ τ’ εἶναι
<br class="lb"/>νομίζουσι, καίτοι διαφωνοῦντες ἐν ταῖς ἐξηγήσεσιν <span class="milestone">463</span>
<br class="lb"/>αὐτῶν οὐδὲν ἦττον ἢ κατὰ τὰς πρόσθεν, ὑπαλλάττουσί τε
<br class="lb"/>τὰς παλαιὰς γραφάς. ἵνα δ’ ᾖ σαφέστερος ὁ λόγος, ἕκαστον
<br class="lb"/>μέρος τῆς ῥήσεως ἰδίᾳ προχειριοῦμαι. χρωτὸς ῥίκνωσις
<br class="lb"/>συμπίπτοντος, ἔκτασις ἀνατρεφομένου. ὅτι μὲν οὖν ἐν τοῖς
<br class="lb"/>λεπτυσμοῖς χαλᾶται τὸ δέρμα, πρὶν αὐτό τι παθεῖν κατὰ
<br class="lb"/>τὴν οἰκείαν οὐσίαν, ἀνατρεφομένων δὲ τείνεται, καὶ ὅτι ξηραινόμενον
<br class="lb"/>τῷ χρόνῳ εἰς τἀναντία μεταπίπτει, δεδήλωται
<br class="lb"/>πρόσθεν. ἐν δὲ τῷδε τῷ λόγῳ συμπίπτοντος μὲν αὐτοῦ
<br class="lb"/>ῥίκνωσιν γίνεσθαί φησιν, ἀνατρεφομένου δ’ ἔκτασιν. ῥικνὸν
<br class="lb"/>μὲν ὀνομάζουσιν οἱ Ἕλληνες σῶμά τε καὶ δέρμα τὸ ῥυτιδούμενον
<br class="lb"/>ἄμα συστολῇ, καθάπερ ἐπὶ τῶν γερόντων ὁρᾶται καὶ
<br class="lb"/>δηλονότι τὴν ἐν αὐτῷ διάθεσιν, ῥίκνωσις δέ τις φαίνεται
<br class="lb"/>καὶ τοῖς νέοις σώμασι γινομένη, λυμαινομένων τῶν φλεβῶν,
<br class="lb"/>καὶ μάλισθ’ ὅταν διαφορηθέντος τοῦ κατ’ αὐτὰς πλεονάζοντος
<br class="lb"/>αἵματος ἐπιθῇ τις φάρμακον αὐστηρᾶς καὶ στυφούσης
<br class="lb"/>μετέχον δυνάμεως. γίνεσθαι δὲ καὶ τὴν τοιαύτην ἐν τῷ


<a class="pb" href="#pb91" id="pb91">[p. 91]</a>


δέρματι κατάστασίν φησι συμπίπτοντι, τουτέστιν ὅταν τοῖς
<br class="lb"/>ἐν ἑαυτῷ περιεχομένοις ἐλάττοσι γινομένοις ἐπιπίπτῃ συνιζάνον
<br class="lb"/>εἰς ἑαυτόν· τὴν δ’ ἐναντίαν κατάστασιν, ὅταν εἰς
<br class="lb"/>μῆκός τε καὶ πλάτος ἐπιδιδῷ, προσαγορεύουσιν ἔκτασιν οἱ
<br class="lb"/>ἄνθρωποι. συμβαίνει μὲν οὖν ποτε κατὰ τὸ μῆκος μόνον
<br class="lb"/>ἢ τὸ πλάτος αὐτοῦ τείνεσθαί τε καὶ συνιζάνειν. ἀλλὰ καὶ
<br class="lb"/>νῦν περὶ τῆς κατ’ ἄμφω τὰς διαστάσεις αὐτοῦ γινομένης
<br class="lb"/>συστολῆς τε καὶ τάσεως, ἀκούειν σε χρὴ τῆς λέξεως. ὅ γε
<br class="lb"/>μὴν τὴν προγεγραμμένην τήνδε νοήσας ῥῆσιν, οὐ πάνυ τι
<br class="lb"/>ταύτης ἐδεῖτο. τὸ φρικῶδες, τὸ λεῖον ἑκατέρου σημεῖον,
<br class="lb"/>τὸ ὑπόχολον, τὸ ὑπέρυθρον. ἔνιοι γράφουσι τὸ ῥικνῶδες,
<br class="lb"/>λεῖον τὸ ἑκατέρου σημεῖον. ἐπεὶ δ’ ἐν τῇ πρὸ ταύτης ῥήσει
<br class="lb"/>περὶ τῆς ῥικνώσεως ἔγραψεν, εὐλογώτερον εἶναι δόξει τὸ
<br class="lb"/>φρικῶδες εἰρῆσθαι νῦν, ἐνδεικνυμένου τοῦ Ἱπποκράτους
<br class="lb"/>τὴν γινομένην ἰδέαν ἐν τοῖς ῥικνουμένοις ἐοικυῖαν εἶναι τοῖς
<br class="lb"/>φρίττουσιν. ἡ δ’ ὁμοιότης κατὰ τὴν ἀνωμαλίαν καὶ οἶον
<br class="lb"/>τραχύτητα τοῦ δέρματος γίνεται, ἐνίων μὲν αὐτοῦ μορίων
<br class="lb"/>κοιλοτέρων φαινομένων, ἐνίων δ’ ἐξεχόντων, ὅταν γὰρ κατὰ


<a class="pb" href="#pb92" id="pb92">[p. 92]</a>


σμικρὰ πάνυ διαστήματα, γένηται τοῦτο δι’ ὅλου τοῦ δέρματος,
<br class="lb"/>ὀνομάζεται τὸ σύμπτωμα φρίκη τε καὶ φρίξ. καί
<br class="lb"/>μοι νόει γαλήνῃ μὲν ἀκριβεῖ τὴν τοῦ λείου σώματος ἐοικέναι
<br class="lb"/>κατάστασιν. ἄρτι δ’ ἀρχομένης τῆς κατ’ αὐτὴν ἀνωμαλίας
<br class="lb"/>τὴν φρίκην οὕτως γοῦν καὶ ὁ ποιητὴς ἔφη,</p>
                      <div class="lg">
                        <div class="l first">Οἴη δὲ ζεφύροιο ἐχεύατο πόντον ἐπὶ φρίξ,</div>
                        <div class="l">ὀρνυμένοιο νέον.</div>
                      </div>
                      <p class="p autofirst">τὸ μὲν οὖν λεῖον ὑπάρχει τοῖς ἀνατρεφομένοις σώμασι, τὸ
<br class="lb"/>δ’ οἶον φρικῶδες τοῖς ἐναντίοις σώμασιν. ἑκάτερον δὲ αὐτῶν
<br class="lb"/>ἑκατέρου σημεῖον ὑπάρχει, οὔτε δ’ ἑκάτερον ἀμφοτέρων
<br class="lb"/>οὔτε συναμφότερον ἑκατέρου. κατὰ δὲ τὸν αὐτὸν τρόπον
<br class="lb"/>καὶ τὸ ὑπόχολον καὶ τὸ ὑπέρυθρον, ἑκάτερον ἑκατέρου
<br class="lb"/>σημεῖόν ἐστι, τὸ μὲν ὑπόχολον τοῦ λεπτυνομένου, τὸ δὲ
<br class="lb"/>ὑπέρυθρον τοῦ ἀνατρεφομένου. χολωδέστερον μὲν γὰρ τὸ
<br class="lb"/>σῶμα τοῖς λεπτυνομένοις γίνεται, διὰ τὰς ποιούσας αἰτίας
<br class="lb"/>τὴν λεπτότητα, περὶ ὦν ἔμπροσθεν ἤκουσας, αἱματωδέστερον
<br class="lb"/>δὲ τοῖς ἀνατρεφομένοις. οὐδὲ γὰρ οὐδ’ εὐτροφῆσαι δύναται


<a class="pb" href="#pb93" id="pb93">[p. 93]</a>


χωρὶς αἵματος χρηστοῦ, προσκειμένου δ’ ἐν τῇ τελευτῇ
<br class="lb"/>τῆς ῥήσεως τοῦ, οὕτως, ἔνιοι μὲν ἀρχὴν αὐτὸ ποιοῦσι
<br class="lb"/>τῆς ἑπομένης, ἔνιοι δὲ ταύτης πέρας. ἑκατέρως γὰρ ἐγχωρεῖ
<br class="lb"/>γενέσθαι τὴν ἐξήγησιν, ὥστε περὶ τούτου μὲν οὐ χρὴ
<br class="lb"/>φιλοπόνως ζητεῖν, ἐπὶ τὰ συνεχῆ δὲ μεταβῶμεν ἀρχὴν τῆς
<br class="lb"/>ἑπομένης ῥήσεως ποιησάμενοι τὸ οὕτως. ἐπειδὴ τοῖς πλείστοις
<br class="lb"/>τῶν ἐξηγητῶν <span class="milestone">464</span>ἔδοξεν ἐκεῖνο αὐτὸ τὸ πράττειν.
<br class="lb"/>οὕτως τὸ κατασπᾶσθαι μαζοὺς, ἰσχνοὺς δὲ ἀνεσπάσθαι καὶ
<br class="lb"/>περιτετάσθαι, καίτοι οὐκ ἄν τις οἴοιτο διὰ τοῦτο, ἀλλὰ
<br class="lb"/>σαρκωθέντος τοῦτο γίνεται, αὕτη μὲν ἡ παλαιὰ ῥῆσις. μετεποίησαν
<br class="lb"/>δὲ αὐτὴν οἱ μὲν μετ’ ὀλίγον, οἱ δὲ ἐπὶ πλέον,
<br class="lb"/>ὥσπερ καὶ Σαβῖνος ὧδέ πως γράψας, οὕτως τὸ κατεσπάσθαι
<br class="lb"/>μακροὺς ἰσχνοὺς, τοὺς δ’ ἀνεσπάσθαι, ἵνα τοὺς μὲν
<br class="lb"/>ἰσχνοὺς καὶ χαλᾶσθαι καὶ μακροὺς φαίνεσθαι σημαίνηται,
<br class="lb"/>τοὺς δ’ εὐτροφοῦντας ἀνεσπάσθαι. Ῥοῦφος δὲ καὶ τὴν παλαιὰν
<br class="lb"/>ἐφύλαξε γραφὴν καὶ τὴν ἐξήγησιν τῶν παλαιοτέρων
<br class="lb"/>ἐξηγητῶν ἐναντίον τι διδάσκουσαν τῇ Σαβίνου. κατεσπάθαι
<br class="lb"/>μὲν γὰρ τοὺς εὐτροφοῦντας, ἀνεσπάσθαι δὲ <span class="milestone">488</span>


<a class="pb" href="#pb94" id="pb94">[p. 94]</a>


τοὺς ἰσχνοὺς βούλεται. τούτοις δὲ φαίνεται καὶ τὸ ἐπιφαινόμενον
<br class="lb"/>μαρτυρεῖν, εἰπόντος τοῦ Ἱπποκράτους, καίτοι οὐκ
<br class="lb"/>ἄν τις οἴοιτο. προειρηκὼς γὰρ ἐν τῇ λεπτότητι χαλᾶσθαι,
<br class="lb"/>περιτείνεται δὲ εὐτροφούντων τὸ δέρμα, τῷ μὲν προτέρῳ
<br class="lb"/>τὸ κατεσπάσθαι τοὺς μασθοὺς, τῷ δὲ δευτέρῳ τὸ ἀνεσπάσθαι
<br class="lb"/>συνεπόμενον εὑρίσκεις, καὶ διὰ τοῦτό φασι, καίτοι οὐκ
<br class="lb"/>ἄν τις οἴοιτο, τοῦτο δὴ ὡς ἕρμαιον ἔλαβον οἱ παλαιοὶ τῶν
<br class="lb"/>ἐξηγητῶν ὄντες ἐμπειρικοὶ, Γλαυκίας τε καὶ ὁ Ταραντῖνος
<br class="lb"/>Ἡρακλείδης. ἡγοῦνται γὰρ ἐκ τούτου καὶ τὸν Ἱπποκράτην
<br class="lb"/>δεικνύειν ὁμόψηφον ἑαυτοῖς, ὡς μὴ πιστεύειν ταῖς δογματικαῖς
<br class="lb"/>πιθανότησιν, ἀλλὰ μόνῳ τῷ διὰ ἐμπειρίας φαινομένῳ,
<br class="lb"/>καίτοι καὶ τὸ φαινόμενον αὐτὸ χωρὶς διορισμοῦ ῥηθὲν
<br class="lb"/>ἑκατέρως ἐστὶ ψεῦδος, ἐάν τε κατεσπάσθαι τε καὶ χαλᾶσθαι
<br class="lb"/>τοὺς τοιούτους εἴπωμεν ἐν τοῖς λεπτυσμοῖς, ἐάν τ’ 
<br class="lb"/>ἀνεσπάσθαι. τοῦτ’ οὖν ἐχρῆν αὐτοῖς πρῶτον ἀκριβῶς ἐξητάσθαι,
<br class="lb"/>τοῖς μὲν ἐμπειρικοῖς, ἐπειδὴ τοῦ φαινομένου τῇ
<br class="lb"/>ῥητορικοί τέ εἰσι καὶ μνημονευτικοὶ, τοῖς δὲ δογματικοῖς,


<a class="pb" href="#pb95" id="pb95">[p. 95]</a>


ἐπειδὴ τῶν ὄντων αὐτοὺς χρὴ τὰς αἰτίας οὐ τῶν οὐκ ὄντων
<br class="lb"/>ἀποδιδόναι. τί δὴ οὖν ἐστὶ τὸ φαινόμενον ἐγὼ φράσω.
<br class="lb"/>παραφυλάξας ἐπὶ πολλῶν πάνυ γυναικῶν, οὐκ ὀλίγων δὲ καὶ
<br class="lb"/>πυθόμενος οὐ μόνον τῶν μαιευτριῶν, ἀλλὰ καὶ τῶν οὐδὲν
<br class="lb"/>ἐπισταμένων τοιοῦτον. μᾶλλον γὰρ αὗται τὰ φαινόμενα
<br class="lb"/>λέγουσιν ἀληθῶς τῶν διὰ δόγμα τυφλωττόντων ἀμφ’ αὐτά.
<br class="lb"/>τὸ τοίνυν συμβαῖνόν ἐστι τοιοῦτον. γάλακτος μὲν ὅταν οἱ
<br class="lb"/>τιτθοὶ πληρωθῶσιν, αὐξάνονται κατὰ πᾶσαν διάστασιν. εἰς
<br class="lb"/>ὕψος γὰρ αἴρονται καὶ πλάτος καὶ μακρότεροι φαίνονται.
<br class="lb"/>κενωθέντος δὲ τοῦ γάλακτος, αὖθις ἑαυτῶν ἐλάττους γίνονται,
<br class="lb"/>μειούμενοι κατὰ τὰς τρεῖς διαστάσεις. ἐὰν δὲ χωρὶς
<br class="lb"/>τοῦ γάλακτος ὑπαλλάττωνται, κατὰ τὸ λεπτύνεσθαί τε καὶ
<br class="lb"/>παχύνεσθαι μόνον, ὥσπερ τὰ ἄλλα μόρια, παραπλησίως
<br class="lb"/>ἐκείνων διατίθενται, χαλώμενοι μὲν πρῶτον ἐν τῷ λεπτύνεσθαι,
<br class="lb"/>τεινόμενοι δ’ ἐν τῷ παχύνεσθαι. προϊόντος δὲ τοῦ
<br class="lb"/>χρόνου τὴν ἐναντίαν λαμβάνουσι κατάστασιν, βραχύτεροι
<br class="lb"/>μὲν γινόμενοι ξηρανθέντος τοῦ δέρματος, μακρότεροι δ’ 
<br class="lb"/>ὑγρανθέντος ἐν ταῖς ἀτροφίαις, ὡς ἔμπροσθεν εἴρηται-


<a class="pb" href="#pb96" id="pb96">[p. 96]</a>


οὕτω γοῦν καὶ ταῖς γηρώσαις χαλῶνται μὲν πρῶτον, ὕστερον
<br class="lb"/>δ’ ἀνασπῶνται, ἐμοὶ μὲν δὴ καὶ τὰ φαινόμενα περὶ
<br class="lb"/>τοὺς τιτθοὺς εἴρηται καὶ τὰς αἰτίας αὐτοῖς προσέθηκα. τῶν
<br class="lb"/>δ’ ἐξηγητῶν οὐδεὶς τοῦτ’ ἔπραξεν, ἀλλ’ ὡς ἂν ἕκαστος ἐθελήσῃ
<br class="lb"/>γράψας ἐξηγεῖται τὴν ἑαυτοῦ λέξιν. εἰκότως δὲ καὶ
<br class="lb"/>ἐξηγήσεις ἐναντίας ἐποίησάν τε καὶ τὰς γραφὰς ἐλλιπῶς ἡρμηνευμένας
<br class="lb"/>καὶ ἀδιορίστως τῆς λέξεως, ὅπως ἄν τις εἴποι
<br class="lb"/>κατὰ τὶ μὲν ἀληθεύσει, κατὰ τὶ δὲ ψεύσεται, τῶν τιτθῶν
<br class="lb"/>ἐν μὲν τοῦ γάλακτος πληροῦσθαι <span class="milestone">465</span>μειζόνων γινομένων,
<br class="lb"/>ἐλαττόνων δ’ ἐν τῷ κενοῦσθαι. χωρὶς δὲ τοῦ γάλακτος ἐν
<br class="lb"/>μὲν ταῖς λεπτότησι κατ’ ἀρχὰς μὲν χαλωμένων, ὕστερον δ’
<br class="lb"/>ἀνασπωμένων, ἐν δὲ ταῖς παχύνσεσιν ἐν ἀρχῇ μὲν ἀνασπωμένων,
<br class="lb"/>ὕστερον δ’ ἠρέμα χαλωμένων, ὄντος καὶ κατὰ
<br class="lb"/>τοῦτο τὸ ἀνατρέφεσθαι διορισμοῦ, διὰ τὸ τινὰς μὲν ἀνατρέφεσθαι,
<br class="lb"/>πρὶν εἰς τοσαύτην ἀφικέσθαι λεπτότητα, καθ’ ὅσον
<br class="lb"/>ξηραινόμενον τείνεται τὸ δέρμα, τινὰς δὲ, πρὶν ξηρανθῆναι
<br class="lb"/>πρὸς εὐτροφίας ἐπιδιδόναι.
</p>
                    </section>
                    <a class="pb" href="#pb97" id="pb97">[p. 97]</a>
                    <section id="body-1-3-3-30" class="div textpart section level5">
                      <blockquote class="quote lemma">Κλεῖς περιφανέες, φλέβες διαφανέες.</blockquote>
                      <p class="p autofirst">Αἱ τοιαῦται τῶν ῥήσεων οὐκ εὔδηλον ἔχουσι τὴν τοῦ
<br class="lb"/>γράψαντος διάνοιαν ὡς ἂν μὴ προσκειμένου κατὰ τὴν λέξιν
<br class="lb"/>αὐτῶν ἐπὶ τίνων βούλεται φαίνεσθαι ταῦτα. πολλοὶ μὲν
<br class="lb"/>τῶν ἰσχνῶν φύσει τάς τε κλεῖς ἔχουσι σαφεῖς καὶ τὰς φλέβας
<br class="lb"/>ἐκκειμένας τε καὶ μεστὰς αἵματος, ὥσπερ αὖ πάλιν
<br class="lb"/>ἕτεροι οὔτε τὰς κλεῖς οὔτε τὰς φλέβας ἐκκειμένας, οὔτε
<br class="lb"/>δὲ φύσει τοιαύτη διαφορὰ τῶν σωμάτων ὁρᾶται. κατὰ τὸν
<br class="lb"/>αὐτὸν τρόπον ἐπὶ τῶν παρὰ τὴν ἐξ ἀρχῆς φύσιν ἤτοι λεπτυνομένων
<br class="lb"/>ἢ παχυνομένων καὶ πλῆθος ἢ ἔνδειαν ἐχόντων
<br class="lb"/>χυμῶν. εὔδηλον γὰρ ὅτι πεπληρωμέναι φλέβες ἐν τῷ ἰσχνῷ
<br class="lb"/>σώματι πλῆθος ἐνδείκνυνται κατὰ ταύτας εἶναι τοῦ αἵματος
<br class="lb"/>ὡς τὰ πολλὰ μοχθηροῦ, καθάπερ ἐπὶ τῆς γυναικὸς
<br class="lb"/>ὀλίγον ἔμπροσθεν ἔλεγον, ἦς ἐπέσχητο τὰ καταμήνια. θαυμάσαι
<br class="lb"/>δ’ ἐστὶ τοῦ Καπίτωνος μόνου γράψαντος τὴν ῥῆσιν
<br class="lb"/>ἐν τῇδε τῇ λέξει. ἡ ἄγαν πλήρωσις περιφανὴς, φλέβες


<a class="pb" href="#pb98" id="pb98">[p. 98]</a>


διαφανεῖς. εἴπερ γὰρ οὕτως εὕροιτο γεγραμμένον, τίς ἦν
<br class="lb"/>ἀνάγκη μεταγράψαι πάντας αὐτὴν τοὺς ἐξηγητὰς ἐπὶ τὸ
<br class="lb"/>σαφέστερον; ἐν οἷον γὰρ ἀποροῦνται, μεταγράφουσιν εὐπορίας
<br class="lb"/>ἕνεκεν. ἀλλ’ οὐδ’ ἀντίγραφον εὗρον οὕτως ἔχον, οὐκ
<br class="lb"/>ὀλίγοις ἐντυχὼν, δι’ αὐτὸ τοῦτο βούλεσθαι γνῶναι τάς τε
<br class="lb"/>παλαιὰς γραφὰς καὶ τὰς ἅπασιν ὁμολογουμένας ἢ διαφωνουμένας.
<br class="lb"/>ἁπάντων τε οὖν τῶν ἐξηγητῶν καὶ πάντων τῶν ἀντιγράφων
<br class="lb"/>τὴν αὐτὴν ἐχόντων γραφὴν, οὐκ ὀρθῶς ὁ Καπίτων
<br class="lb"/>μετέγραψεν. ἴσως δὲ κἀγὼ αὐτοῦ τὴν ἀρχὴν ἐμνημόνευσα,
<br class="lb"/>προειρηκὼς ἁπάσας τὰς τοιαύτας ἐν ταῖς γραφαῖς
<br class="lb"/>ῥᾳδιουργίας ὑπερβήσεσθαι κατὰ τὴν ἐξήγησιν. ἐπὶ τῶν
<br class="lb"/>ἑξῆς οὖν ῥήσεων αὐτὸ ποιήσω, μήκους φειδόμενος.
</p>
                    </section>
                    <section id="body-1-3-3-31" class="div textpart section level5">
                      <blockquote class="quote lemma">Πρόδικος τοὺς πυρεταίνοντας ἔκτεινε δρόμοισι, πάλῃσι,
<br class="lb"/>πυρίῃσι. κακὸν τὸ πυρετῶδες πολέμιον λιμῷ, περιόδοισι


<a class="pb" href="#pb99" id="pb99">[p. 99]</a>


πολλῇσι, δρόμοισιν, ἀνατρίψει, πόνον πόνῳ
<br class="lb"/>αὐτοῖσι.</blockquote>
                      <p class="p autofirst">Καὶ ταύτην τὴν ῥῆσιν ἄλλος ἄλλως γράφει. τινὲς μὲν
<br class="lb"/>ὑπαλλάττοντες τὴν λέξιν τοιάνδε, περιόδοισι, πάλῃσιν, ἔνιοι
<br class="lb"/>δ’ ἐν ἀρχῇ πάλῃσι. τινὲς δ’ ἐξαίροντες τὸ πάλῃσιν, ἔνιοι
<br class="lb"/>δ’ ἐν ἀρχῇ προστιθέντες λιμῷ. περιόδους μὲν οὖν καλεῖ τοὺς
<br class="lb"/>βραδεῖς περιπάτους ἐπὶ πλείονα χρόνον ἐκτεινομένους, <span class="milestone">466</span>
<br class="lb"/>ὡς ἐν τῷ περὶ διαίτης ὀξέων αὐτὸς ἔφη. βραδεῖαν συχνὴν
<br class="lb"/>περίοδον πλανηθῆναι, καὶ Πλάτων μὲν μέμνηται τοῦ Προδίκου
<br class="lb"/>ὡς πολλοῖς περιπάτοις χρωμένου. τίνος δὲ νῦν Προδίκου
<br class="lb"/>μνημονεύει, πότερον τοῦ Λεοντίου ἢ τοῦ Σηλυβριανοῦ
<br class="lb"/>περιττὸν ζητεῖν. ἐν ἄλλῳ γὰρ λόγῳ τὰ τοιαῦτα πάντως
<br class="lb"/>διέρχομαι. νυνὶ δ’ οὔ που καιρὸς ἱστορικῶν ζητημάτων,
<br class="lb"/>ὅπου καὶ τῶν γεγραμμένων τισὶν ἐξηγήσεων οὐκ ὀλίγας
<br class="lb"/>περιλιπόντες ἀγαπῶμεν, ἐὰν ἐν ὀκτὼ βιβλίοις συμπληρώσωμεν
<br class="lb"/>τὴν ἐξήγησιν. διὰ τί δὲ μέμφεται τὸν Πρόδικον


<a class="pb" href="#pb100" id="pb100">[p. 100]</a>


αὐτὸς ἐδήλωσεν εἰπὼν, τὸ πυρετῶδες πολέμιον εἶναι περιόδοισιν
<br class="lb"/>ἢ λιμῷ. δῆλον δ’ ὅτι καὶ τοῖς ἄλλοις ἃ κατέλεξε,
<br class="lb"/>καὶ γὰρ ταῖς πάλαις καὶ τῇ πυρίᾳ καὶ τῇ ἀνατρίψει τὸ
<br class="lb"/>πυρετῶδες ἐναντίον ἐστίν. οὕτω γὰρ ἀκουστέον τοῦ πολέμιον,
<br class="lb"/>ἐπειδὴ καὶ φίλιον ἐκ μεταφορᾶς εἰώθασι λέγειν τὸ
<br class="lb"/>οἰκεῖον. μεταξὺ δὲ τῶν λέξεων ἀμφοτέρων εἰρημένον τὸ
<br class="lb"/>κακὸν ἔνιοι μὲν ἐπὶ τῇ τελευτῇ τῆς προτέρας ἔγραψαν,
<br class="lb"/>ἔνιοι δ’ ἐν ἀρχῇ τῆς δευτέρας, ὡς ἕνα γενέσθαι τὸν λόγον
<br class="lb"/>τοιόνδε· τὸ πυρετῶδες πολέμιον περιόδοισιν, ὅτι δὲ βλάπτει
<br class="lb"/>τοὺς πυρέττοντας καὶ περίπατος καὶ δρόμος καὶ πυρία
<br class="lb"/>καὶ πάλη, πάντοθεν τὴν ἐν τῷ σώματι θερμασίαν αὐξάνοντα,
<br class="lb"/>οὐδεὶς ἀγνοεῖ τῶν ὡμιληκότων τοῖς ἔργοις τῆς τέχνης.
<br class="lb"/>Πρόδικος δ’ ἔοικεν οὐ μόνον λογικὴν εὕρεσιν βοημάτων
<br class="lb"/>ἀγνοεῖν, ἀλλὰ καὶ τήρησιν ἐμπειρικήν. ὁ μὲν γὰρ
<br class="lb"/>
<span class="milestone">489</span>λόγος ἀπαγορεύει πόνῳ πόνον ἰᾶσθαι, τουτέστι τῇ
<br class="lb"/>βλάβῃ τὴν βλάβην καὶ τῷ κακῷ τὸ κακόν. ἐναντία γὰρ,
<br class="lb"/>οὐχ ὅμοια τῇ λυπούσῃ διαθέσει προσφέρειν χρὴ βοηθήματα.


<a class="pb" href="#pb101" id="pb101">[p. 101]</a>


φαίνεται δ’ ἐκεῖνος ὅμοια προσάγων, εἴ γε καὶ περιπάτοις
<br class="lb"/>καὶ πάλῃ καὶ ἀνατρίψει καὶ πυρίᾳ καὶ λιμῷ. πυρίαν δὲ
<br class="lb"/>πᾶσαν ἀκουστέον τὴν ἔξωθεν ἡμῖν προσπίπτουσαν θερμασίαν
<br class="lb"/>εἴτ’ ἀπὸ πυρὸς εἴτ’ ἐν λουτροῖς γένοιτο. καὶ μὴν καὶ
<br class="lb"/>ὁ λιμὸς ἐναντίον ἐστὶ τοῖς εἰρημένοις, ὅκου γὰρ λιμὸς οὐ
<br class="lb"/>δεῖ πονεῖν. οὐ μόνον δὲ τὴν ἀρχὴν τῆς ῥήσεως, ἀλλὰ καὶ
<br class="lb"/>μετὰ τὴν ἀρχὴν ἄχρι τελευτῆς ὡς ἂν ἐθέλωσι γράφουσιν.
<br class="lb"/>ἀλλ’ ἐγὼ τὰς παλαιὰς ἐροῦμαι, κᾂν χαλεπωτέραν ἔχωσι τὴν
<br class="lb"/>ἐξήγησιν. ὃ δὲ ἔσχατόν ἐστι γεγραμμένον ἐν τῇ προκειμένῃ
<br class="lb"/>ῥήσει, τὸ αὐτοῖσι, τινὲς μὲν τῆς ἑπομένης ἀρχὴν ποιοῦσι,
<br class="lb"/>τινὲς δ’ ὅλως ἀφαιροῦσι. καὶ γὰρ φαίνεται μηδὲν ἐξ
<br class="lb"/>αὐτῶν πλέον τῶν εἰρημένων διδασκόμενον.
</p>
                    </section>
                    <section id="body-1-3-3-32" class="div textpart section level5">
                      <blockquote class="quote lemma">Φλεβῶν ἔρευθος, πελίωσις, χλωρότης, πλευρέων ὀδύναι
<br class="lb"/>λαπαραί.</blockquote>
                      <a class="pb" href="#pb102" id="pb102">[p. 102]</a>
                      <p class="p autofirst">Εἶπον ὅτι τὸ κατὰ τὴν τελευτὴν τῆς προκειμένης ῥήσεως
<br class="lb"/>τούτοις προτάττεσθαι δύναται ταύτης, ἵν’ ὁ λόγος
<br class="lb"/>ᾖ τοιοῦτος· τούτοις οἷς προσεῖπον, ἦσαν δὲ οἱ πυρεταίνοντες
<br class="lb"/>μὲν οὐκ ὀρθῶς ὑπὸ Προδίκου πρὸς κινήσεις ὑγιαίνουσιν
<br class="lb"/>οἰκείας ἀγόμενοι, συμβαίνει ταῦτ’ ἴσχειν ἃ νῦν εἶπεν,
<br class="lb"/>οὐχ ἅπαντα δηλονότι καθ’ ἕκαστον ἄνθρωπον. οὐ γὰρ
<br class="lb"/>οἷόν τε συνυπάρξαι τὸ ἔρευθος τῇ πελιώσει καὶ τῇ χλωρότητι,
<br class="lb"/>καὶ γὰρ ἀναιρετικόν ἐστιν ἕκαστον τούτων τῶν λοιπῶν
<br class="lb"/>δύο καὶ διαθέσεσιν οὐχ ὁμοίαις ἕπεται. τοῖς μὲν γὰρ
<br class="lb"/>τήν τε δύναμιν ἔχουσι μετρίως καὶ <span class="milestone">467</span>χρηστὸν τὸ αἷμα
<br class="lb"/>γυμνασθεῖσιν ἢ πυριασθεῖσιν ἐρεύθεται τὸ σῶμα. τοῖς δ’
<br class="lb"/>ἀῤῥωστότερον ἢ κακοχυμότερον πελιοῦται καὶ χλωρὸν γίνεται.
<br class="lb"/>προτάττουσιν ἔνιοι τῆς προκειμένης ῥήσεως τὸ ὄγκοι,
<br class="lb"/>τοιάνδε ποιοῦντες τὴν λέξιν· ὄγκοι, φλεβῶν ἔρευθος, πελίωσις,
<br class="lb"/>χλωρότης. ὁ δ’ ἐπὶ τῇ τελευτῇ τῆς ῥήσεως εἶπε πλευρέων
<br class="lb"/>ὀδύναι λαπαραὶ, πιθανῶς τινὲς μετέγραψαν εἰς τὸ
<br class="lb"/>λαπάρας, ὀδύνας, γίνεσθαι βουλόμενοι τοῖς ἀκαίρως γυμνασθεῖσιν.
<br class="lb"/>οἵ γε μὴν ἐξηγηταὶ πάντες ἴσασι τὴν πλευρέων


<a class="pb" href="#pb103" id="pb103">[p. 103]</a>


ὀδύναι λαπαραὶ γραφὴν, ἀκούουσί τε λαπαρὰς τὰς ἄνευ φλεγμονῆς
<br class="lb"/>καὶ τάσεως ὀδύνας.
</p>
                    </section>
                    <section id="body-1-3-3-33" class="div textpart section level5">
                      <blockquote class="quote lemma">Ἄδιψος, συνέχειν στόμα, σιγᾷν, ἄνεμος σὺν τῷ ποτῷ ψυχρὸν
<br class="lb"/>εἰσάγειν.</blockquote>
                      <p class="p autofirst">Ἕν τι τῶν εἰς ἀνάμνησιν ἄγειν δυναμένων τῆς ὅλης
<br class="lb"/>ἐπὶ τῶν πυρεττόντων ἀγωγῆς ἔγραψεν ὁ Ἱπποκράτης τοῦτο,
<br class="lb"/>δυνάμενον ἐνδείκνυσθαι καὶ αὐτὸ τὴν μοχθηρίαν τῆς Προδίκου
<br class="lb"/>προνοίας πυρεττόντων. οὐ γὰρ ἐξ ὧν διψῷεν οἱ ἐνθερμανθέντες
<br class="lb"/>εὔλογόν ἐστι πράττειν, ἀλλ’ ἐξ ὧν ἄδιψοι γενήσονται.
<br class="lb"/>ταῦτα δ’ ἐστὶ πρώτη μὲν ἡ ταῖς κινήσεσιν ἀντικειμένη
<br class="lb"/>τοῦ κάμνοντος σώματος ἡσυχία. δευτέρα δὲ τἄλλα,
<br class="lb"/>δι’ ὧν ἂν πραΰνοιτο, μᾶλλον οὐκ ἐξάπτοιτο τὰ κατὰ
<br class="lb"/>τὴν πυρετώδη διάθεσιν, ὧν ἕν ἐστι καὶ ἄδιψος τηρεῖν. δι’
<br class="lb"/>ὧν δ’ ἄδιψος ἄν τις γένοιτο προσέθηκεν, ἐκπιὼν ἔχειν τὸ


<a class="pb" href="#pb104" id="pb104">[p. 104]</a>


στόμα καὶ σιγᾷν, ἄνεμόν τε ψυχρὸν σὺν τῷ ποτῷ εἰσάγειν,
<br class="lb"/>ὅπερ ἐστὶν ἐπισπᾶσθαι τῷ ποτῷ τὸν ψυχρὸν ἄνεμον. εἰ
<br class="lb"/>δὲ ποτῷ, πρόδηλον ὅτι καὶ χωρὶς τούτου κατὰ μόνην τὴν
<br class="lb"/>εἰσπνοὴν, ὥστε καὶ τοῦ κατὰ τὴν ἀναπνοὴν ἀέρος προνοητέον
<br class="lb"/>ἐστὶν, ὅπως μὴ θερμὸς ᾖ μᾶλλον τοῦ προσήκοντος καὶ
<br class="lb"/>μᾶλλον θέρους ὥρᾳ. τολμηρότερον δὲ κἀνταῦθα Καπίτων
<br class="lb"/>τε καὶ Διοσκορίδης ὑπαλλάξαντες τὴν παλαιὰν γραφὴν
<br class="lb"/>ἔγραψαν οὕτως τὴν λέξιν. ἄνεμον ἐν τῷ ποτῷ ψυχρὸν μὴ
<br class="lb"/>εἰσάγειν. ἀλλ’ ὁ μὲν Διοσκορίδης δευτέραν γραφὴν, ὡς εἴωθε,
<br class="lb"/>προσέθηκεν, ἐξ ὧν ἄνεμον ψυχρὸν εἰσάγειν. Καπίτων δὲ
<br class="lb"/>οὐδὲ τῶν δευτέρων ἠξίωσε τὴν ἐν ἅπασί τε τοῖς ἀντιγράφοις
<br class="lb"/>εὑρισκομένοις γραφὴν, ἅπασί τε τοῖς ἐξηγηταῖς ὁμολογουμένην,
<br class="lb"/>ἀλλὰ προσθεὶς αὐτῇ τὴν μὴ συλλαβὴν, ἀντὶ τοῦ
<br class="lb"/>ψυχρὸν εἰσάγειν, ψυχρὸν μὴ εἰσάγειν ἔγραψεν, ὡς οὐδέποτε
<br class="lb"/>δέον ἀναπνεῖν ψυχρὸν ἀέρα τὸν πυρέττοντα.
</p>
                    </section>
                    <a class="pb" href="#pb105" id="pb105">[p. 105]</a>
                    <section id="body-1-3-3-34" class="div textpart section level5">
                      <blockquote class="quote lemma"><span class="milestone">468</span>Τὰς ἀφορμὰς, ὁκόθεν ἤρξαντο κάμνειν, σκεπτέον,
<br class="lb"/>εἴτε κεφαλῆς ὀδύνης, εἴτε ὠτὸς, εἴτε πλευροῦ. σημεῖον
<br class="lb"/>οἱ ὀδόντες καὶ ἐφ’ οἷσι βουβῶνες.</blockquote>
                      <p class="p autofirst">Ταύτην τὴν ῥῆσιν ἐν τῷ δευτέρῳ τῶν ἐπιδημιῶν ἐξηγήμεθα
<br class="lb"/>κατὰ τὸ πρῶτον ὑπόμνημα.
</p>
                    </section>
                    <section id="body-1-3-3-35" class="div textpart section level5">
                      <blockquote class="quote lemma">Τὰ γινόμενα ἕλκεα καὶ φύματα, κρίνοντα πυρετοὺς, οἷσι
<br class="lb"/>ταῦτα μὴ παραγίνηται, ἀκρισίαι, οἷς ἐγκαταλείπεται,
<br class="lb"/>βεβαιόταται καὶ τάχισται ὑποστροφαί.</blockquote>
                      <p class="p autofirst">Καὶ αὕτη ἡ ῥῆσις ἐφεξῆς τῇ πρὸ αὐτῆς κατὰ τὸ δεύτερον
<br class="lb"/>τῶν ἐπιδημιῶν γεγραμμένη τῆς προσηκούσης ἐξηγήσεως
<br class="lb"/>ἔτυχεν ἐν τῷ πρώτῳ τῶν εἰς ἐκεῖνο τὸ βιβλίον
<br class="lb"/>ὑπομνημάτων.
</p>
                    </section>
                    <a class="pb" href="#pb106" id="pb106">[p. 106]</a>
                    <section id="body-1-3-3-36" class="div textpart section level5">
                      <blockquote class="quote lemma">Τὰ στρογγυλουμένα πτύελα παρακρουστικὰ, οἶα ἐν Πληνῷ.</blockquote>
                      <p class="p autofirst">Τῶν πτυέλων τὸ μὲν οἷον ὑλικὸν αἴτιον ἢ πάχος καὶ
<br class="lb"/>γλισχρότης τῶν χυμῶν ἐν τοῖς τοῦ πνεύμονος βρογχίοις
<br class="lb"/>ἀθροιζομένων, τὸ δ’ οἷον ποιητικὸν ἡ ἐν τῷ χωρίῳ θερμότης.
<br class="lb"/>καί τισι καὶ τῶν ἀπυρέτων ἐθεασάμην τοῦτο γινόμενον,
<br class="lb"/>ἐν πάνυ πολλῷ χρόνῳ δοκοῦσι μηδὲν ἔχειν κακόν ὕστερον
<br class="lb"/>μέντοι πάντες οὗτοι φθινωδῶς συνετάκησαν. εἰ δὲ μετὰ
<br class="lb"/>πυρετοῦ ποτὲ γένοιτο, σὺν ἄλλοις σημείοις παρακρουστικοῖς
<br class="lb"/>συντελέσει τι καὶ αὐτὰ πρὸς τὴν τοῦ παρακρουστικοῦ πρόγνωσιν,
<br class="lb"/>ἄλλως δὲ οὐχί. μὴ τοίνυν αὐτῷ θαῤῥήσῃς μόνῳ
<br class="lb"/>ποτὲ, ἐπὶ προῤῥήσει παρασκοπῆς. τό γε μὴν ἴδιον παραφροσύνης
<br class="lb"/>σημεῖον πολλάκις ἠκούσατε. λέλεκται δὲ κᾀν εἰς
<br class="lb"/>τὸ προῤῥητικὸν ὑπομνήμασιν ὡς ἡ θερμότης προσγινομένη
<br class="lb"/>ἐκείνοις δύναταί τι συντελεῖν εἰς παραφροσύνην, τῷ πληροῦν
<br class="lb"/>κατὰ κεφαλήν. αὐτὴ δὲ καθ’ ἑαυτὴν οὐδαμῶς ἐστὶν ἱκανὴ


<a class="pb" href="#pb107" id="pb107">[p. 107]</a>


σημεῖον γενέσθαι παραφροσύνης καὶ μάλιστα φρενιτικῆς.
<br class="lb"/>ἔπειτα καὶ μετὰ τὰς ἀκμὰς τῶν πυρετῶν ὑποπαραφέρονται
<br class="lb"/>πολλοὶ, τῷ λόγῳ τῆς κατὰ τὴν κεφαλὴν πληρώσεως. ἐν δὲ
<br class="lb"/>τῇ προκειμένῃ ῥήσει πρόσκειται τισὶ τῶν ἀντιγράφων ἐπὶ
<br class="lb"/>τῇ τελευτῇ τὸ οἷον ἐν Πληνῷ, καθ’ ἕτερον δὲ τὸ ὡς ὁ
<br class="lb"/>σπλὴν οἵω. καὶ ὅσοι τῶν ἐξηγητῶν προσήκαντο τὴν γραφὴν,
<br class="lb"/>ὥσπερ καὶ ὁ Σαβῖνος, τόπου τινὸς ὄνομά φασιν εἷναι
<br class="lb"/>τὸ Πλήν. οὐ μὴν τίνος γε πόλεως ὁ τόπος οὗτός ἐστι προσέθεσαν
<br class="lb"/>τῷ λόγῳ.
</p>
                    </section>
                    <section id="body-1-3-3-37" class="div textpart section level5">
                      <blockquote class="quote lemma"><span class="milestone">469</span>Οἱ αἱμοῤῥοΐδας ἔχοντες οὔτε πλευρίτιδι οὔτε περιπνευμονίῃ
<br class="lb"/>οὔτε φαγεδαίνῃ οὔτε δοθιῆσιν οὔτε τερμίνθοισιν,
<br class="lb"/>ἴσως δὲ οὐδὲ λέπρῃσιν, ἴσως δὲ οὐδὲ ἄλλοισιν.</blockquote>
                      <p class="p autofirst">Ἐλλείπει δηλονότι τὸ ἁλίσκονται καὶ χρὴ προσυπακούειν
<br class="lb"/>αὐτό. διὰ τί οὐχ ἁλίσκονται δῆλον. ἐκκρινομένης γὰρ τῆς


<a class="pb" href="#pb108" id="pb108">[p. 108]</a>


κακοχυμίας διὰ τῶν αἱμοῤῥοΐδων, καχεξίαι μέν τινες ἕπονται
<br class="lb"/>ἐνίοτε καθ’ ὅλον τὸ σῶμα καὶ ἄχροιαι καὶ <span class="milestone">490</span>ὕδεροι,
<br class="lb"/>νόσημα δ’ οὐδὲν τοιοῦτον. φαγεδαίνας δ’ ὅτι λέχει
<br class="lb"/>τὰ διαβιβρωσκόμενα τῶν ἑλκῶν, ἃ καὶ φαγεδαινικὰ καλοῦσιν
<br class="lb"/>οἱ παλαιοὶ τῶν ἰατρῶν, εἴρηται κᾀν τῷ πρώτῳ τῶν εἰς
<br class="lb"/>τὰ περὶ χυμῶν ὑπομνημάτων. καὶ γὰρ κατ’ ἐκεῖνο διὰ τῆς
<br class="lb"/>αὐτῆς λέξεως ἡ ῥῆσις γέγραπται. τινές γε μὴν ἤκουσαν
<br class="lb"/>φαγεδαίνας, τὰς τῶν πολλῶν βρωμάτων ἐδωδὰς. ἃς καὶ αὐτὰς
<br class="lb"/>ὑπὸ κακοχυμίας γίνεσθαι ἀμέτρους ὀρέξεις σιτίων, ὁμολογεῖται
<br class="lb"/>καὶ πρὸς ἡμῶν. οὐ μὴν τοιαύτης γε κακοχυμίας
<br class="lb"/>κινούσης ἄκος εἶναι τὰς αἱμοῤῥοΐδας, ἀλλὰ τῆς μελαγχολικῆς
<br class="lb"/>μᾶλλον. ὀξύτης δὲ χυμῶν ψυχρὰ, τὴν τοιαύτην ἐργαζομένη
<br class="lb"/>τῶν σίτων ὄρεξιν, ἤδη τισὶ καὶ τῶν τὰς αἱμοῤῥοΐδας
<br class="lb"/>ἐχόντων ἐγένετο. καὶ τὸ τῶν τερμίνθων δ’ ὄνομα μελάνων
<br class="lb"/>τινῶν ἐκφυμάτων ἐν ταῖς κνήμαις μάλιστα γινομένων
<br class="lb"/>ἐστὶ δηλωτικὸν, ἀπὸ τῆς κατὰ σχῆμα καὶ χρόαν καὶ μέγεθος
<br class="lb"/>ὁμοιότητος τῷ καρπῷ τῶν τερμίνθων γεγονός· τὸ δ’ 


<a class="pb" href="#pb109" id="pb109">[p. 109]</a>


ἐπὶ τῷ τέλει τῆς ῥήσεως γεγραμμένον. ἴσως δὲ οὐδὲ ἄλλοισιν,
<br class="lb"/>ἔνιοι γράφουσιν ἴσως δ’ οὐδ’ ἀλφοῖσιν. ἐπειδὴ καὶ
<br class="lb"/>οἱ ἀλφοὶ κακοχυμίας τινός εἰσιν ἔκγονοι, παρὰ τῷ δέρματι
<br class="lb"/>συνισταμένης.
</p>
                    </section>
                    <section id="body-1-3-3-38" class="div textpart section level5">
                      <blockquote class="quote lemma">Ἰητρευθέντος γε μὴν ἀκαίρως συχνοὶ, τοῖσι τοιουτέοισιν οὐ
<br class="lb"/>βραδέως ἑάλωσαν καὶ ὀλέθρια οὕτω.</blockquote>
                      <p class="p autofirst">Ἀκαίρως θεραπεύονται τὰς αἱμοῤῥοΐδας οἱ μήτε φλεβοτομούμενοι
<br class="lb"/>κατὰ περιόδους μήτε δι’ ὑπηλάτων ἢ γυμνασίων
<br class="lb"/>κενούμενοι, μήτε καταλιπόντες ἐξ αὐτῶν κἂν μίαν,
<br class="lb"/>ἀλλὰ πάσας ἀθρόως ἐξαιροῦντες.
</p>
                    </section>
                    <section id="body-1-3-3-39" class="div textpart section level5">
                      <blockquote class="quote lemma"><span class="milestone">470</span>Καὶ ὅσαι ἄλλαι ἀποστάσιες οἷον σύριγγες, ἑτέρων
<br class="lb"/>ἄκος</blockquote>
                      <a class="pb" href="#pb110" id="pb110">[p. 110]</a>
                      <p class="p autofirst">Πολλάκις ἢ λιτὰς ἀποστάσεις εὕρομεν αὐτὸν οὐκ ἐπὶ
<br class="lb"/>μόνων τῶν κατὰ ἀπόθεσιν, ἀλλὰ κἀπὶ τῶν ἐκκρίσεων ὀνομάζοντα.
<br class="lb"/>τῶν οὖν τοιούτων παθημάτων ἔν τισι καὶ σύριγγές
<br class="lb"/>εἰσιν ἐκκαθαίρονται δι’ αὐτῶν τὰς περιουσίας τῶν χυμῶν.
<br class="lb"/>ὥσπερ οὖν ἐπὶ τῶν αἱμοῤῥοΐδων, οὕτω κἀπὶ τούτων
<br class="lb"/>οὐχ ἁπλῶς οὐδ’ ὡς ἔτυχε τὴν θεραπείαν ποιητέον ἐστί.
</p>
                    </section>
                    <section id="body-1-3-3-40" class="div textpart section level5">
                      <blockquote class="quote lemma">Σκῆψις μὲν ἐφ’ οἷσι γινόμενα ῥύεται, τούτων προγενόμενα
<br class="lb"/>κωλύει.</blockquote>
                      <p class="p autofirst">Τῆς παλαιᾶς γραφῆς οὔσης ταύτης, ἐπὶ τὸ σαφέστερον
<br class="lb"/>αὐτὸν μετατεθείκασι πολλοὶ τῶν ἐξηγητῶν, ἀντὶ τοῦ
<br class="lb"/>γενόμενα καὶ προγενόμενα γενομένη γράψαντες, ἵν’ ἐπὶ τὴν
<br class="lb"/>ἀπόσκηψιν ὁ λόγος ἀναφέρηται, πάντες δὲ ἤκουσαν τὴν σκῆψιν
<br class="lb"/>ἐπὶ τῆς ἀποσκήψεως εἰρῆσθαι. τάχα καὶ σφαλέντος
<br class="lb"/>τοῦ πρώτου γράψαντος βιβλιογράφου, ὡς ταῖς διανοίαις τὰ


<a class="pb" href="#pb111" id="pb111">[p. 111]</a>


αὐτὰ κατὰ πάσας τὰς γραφάς ἐστι. βούλεται γὰρ ὁ Ἱπποκράτης
<br class="lb"/>λέγειν τὰς ἀποσκήψεις, ἐφ’ οἷς ἂν πάθεσι γινόμεναι
<br class="lb"/>λύειν αὐτὰ δύνανται, τούτων προγενομένας κωλύειν γενέσθαι.
<br class="lb"/>δοκεῖ δέ μοι δύνασθαι καὶ οὕτως ἀκούειν τῆς ῥήσεως,
<br class="lb"/>εἴ γε κατὰ τήνδε τὴν λέξιν εἴρητο. σκέψις μέν ἐστι,
<br class="lb"/>πάντα ἐφ’ οἷσι γενόμενα ῥύεται, τούτων προγενομένων κωλύειν.
<br class="lb"/>γραφόντων γὰρ τῶν παλαιῶν τόν τε τοῦ η δίφθογγον
<br class="lb"/>καὶ τὸν τοῦ ε δι’ ἑνὸς χαρακτῆρος, ὃς νῦν μόνος σημαίνει
<br class="lb"/>τὸν ἕτερον φθόγγον τὸν η, πολλὰ γέγονεν ἁμαρτήματα 
<br class="lb"/>τῶν ἐγγραφομένων, οὐ κατὰ τὴν γνώμην τῶν γραψάντων
<br class="lb"/>τὴν μετάθεσιν τῶν γραμμάτων ποιησαμένων. διὸ καὶ
<br class="lb"/>προσέχειν ἀκριβῶς χρὴ ταῖς τοιαύταις γραφαῖς ἐν αἷς δυνατόν
<br class="lb"/>ἐστι τὸν τοῦ η φθόγγον εἰς τὸν τοῦ ε μεταθέντας,
<br class="lb"/>ἢ τοὔμπαλιν γράψαντας ἐπανορθώσασθαι τὴν γραφήν. ὁμοίως
<br class="lb"/>δὲ κἀπὶ τοῦ ο΄ καὶ ω΄ ποιητέον, ἐπειδὴ καὶ τούτων ἀμφοτέρων
<br class="lb"/>οἱ φθόγγοι δι’ ἑνὸς χαρακτῆρος ἐγράφοντο.
</p>
                    </section>
                    <a class="pb" href="#pb112" id="pb112">[p. 112]</a>
                    <section id="body-1-3-3-41" class="div textpart section level5">
                      <blockquote class="quote lemma">Ἄλλου τόπου, τόποι δεξάμενοι ἢ πόνῳ ἢ βάρει ἢ ἄλλῳ τινὶ
<br class="lb"/>ῥύονται ἢ ἄλλοισιν αἱ κοινωνίαι.</blockquote>
                      <p class="p autofirst">Ἡ αὐτὴ ῥῆσις ἥδε κἀν τῷ περὶ χυμῶν ἐπὶ τῷ τέλει
<br class="lb"/>τοῦ βιβλίου γέγραπται, καθάπερ καὶ αἱ πρὸ αὐτῆς ἀπὸ
<br class="lb"/>τῆς πρώτης, ἐν ᾗ φησιν, οἱ αἱμοῤῥοΐδας ἔχοντες. ἐξηγήμεθα
<br class="lb"/>οὖν ἐκεῖ τελεώτερον αὐτὰς, εἰρήσεται δὲ καὶ νῦν <span class="milestone">471</span>
<br class="lb"/>κεφάλαιον. ἡ γάρ τοι διάνοια τῆς προκειμένης ῥήσεώς ἐστι
<br class="lb"/>τοιάδε. ἐξ ἄλλων τόπων εἰς ἄλλους διαδοχαὶ γίνονται νοσημάτων,
<br class="lb"/>κατὰ μετάστασιν τῶν ποιούντων αὐτὰ χυμῶν, ἤτοι
<br class="lb"/>διὰ τόνον τινὰ τοῦ μέρους, εἰς ὃ μεθιστάμενοι κατασκήπτουσιν
<br class="lb"/>ἢ διὰ τὸ σφῶν αὐτῶν βάρος ἢ καὶ δι’ ἄλλην τινὰ
<br class="lb"/>αἰτίαν οἷον φάρμακον ἐρεθίσαν δριμὺ καὶ τρίψιν ἤ τινα
<br class="lb"/>θερμασίαν ἔξωθεν προσγενομένην. ἀλλὰ καὶ διὰ κοινωνίαν
<br class="lb"/>τῆς φύσεως τῶν μορίων γίνονται μεταστάσεις. ὄρχις γοῦν
<br class="lb"/>οἰδήσας ἀπὸ βηχέων ὑπόμνημα κοινωνίας, στήθεσι, μαζοῖς,


<a class="pb" href="#pb113" id="pb113">[p. 113]</a>


γονῆς, φωνῆς. ἔνιοι δὲ τὸ, ἄλλοισιν αἱ κοινωνίαι, γράψαντες,
<br class="lb"/>ἀλλοῖαι κοινωνίαι τῆς ἑπομένης ῥήσεως ἀρχὴν αὐτὸ
<br class="lb"/>ποιοῦσι, φάσκοντες ἐπ’ ἄλλο κοινωνίας εἶδος αὐτὸν μετεληλυθέναι
<br class="lb"/>τὸ κατὰ τὴν τῶν χυμῶν συγγένειαν. αὐτὸς γοῦν,
<br class="lb"/>φασὶ, λέγει, διὰ τὴν ῥοπὴν οὐκέτι αἷμα ἔρχεται, ἀλλὰ διὰ
<br class="lb"/>τὴν τοῦ χυμοῦ συγγένειαν τοιαῦτα πτύουσιν. οὕτω δὲ καὶ
<br class="lb"/>ὁ Ῥοῦφος ἔγραψέ τε καὶ διεῖλε τὴν λέξιν οἷον προσγραφὴν
<br class="lb"/>μέν τινα νομίζων εἶναι τὸ, ἀλλοῖαι κοινωνίαι. τὴν δ’ ὥσπερ
<br class="lb"/>ἐξήγησιν τῆς προγραφῆς τὰ ἐπιφερόμενα. φησὶ γὰρ εἶναι
<br class="lb"/>κοινωνίαν τῷ αἵματι πρὸς τὸ πῦον. οἷς οὐκέτι αἷμα πτύεται,
<br class="lb"/>τῆς ῥοπῆς ἐπὶ τἀναντία γενομένης αὐτῷ, τούτοις τὰ
<br class="lb"/>συγγενῆ τοῦ αἵματος γίνεσθαι πτύσματα πυώδη. διὸ καὶ
<br class="lb"/>τὴν λέξιν οὕτω γράφει, ἀλλὰ διὰ τοῦ χυμοῦ τὴν συγγένειαν
<br class="lb"/>πτύα πτύουσιν. οἱ δὲ περὶ τὸν Σαβῖνον φυλάξαντες τὴν
<br class="lb"/>παλαιὰν γραφὴν ἰδίαν ἀρχὴν ἐποιήσαντο τῶν λεγομένων τὸ
<br class="lb"/>διὰ τὴν ῥοπὴν, ἐφ’ ἣν ἤδη μεταβήσομαι.
</p>
                    </section>
                    <a class="pb" href="#pb114" id="pb114">[p. 114]</a>
                    <section id="body-1-3-3-42" class="div textpart section level5">
                      <blockquote class="quote lemma">Διὰ τὴν ῥοπὴν οὐκέτι αἷμα ἔρχεται, ἀλλὰ κατὰ τοῦ χυμοῦ
<br class="lb"/>τὴν ξυγγένειαν τοιαῦτα πτύουσιν.</blockquote>
                      <p class="p autofirst">Ἐξήγημαι μὲν ἤδη τελέως τὴν ῥῆσιν ταύτην ἐν τῷ
<br class="lb"/>τρίτῳ τῶν εἰς τὸ περὶ χυμῶν ὑπομνήματι. καὶ νῦν δ’
<br class="lb"/>ἐρῶ συντομώτερον αὐτήν. ὅταν αἷμα διά τινος μέρους ἐκκενούμενον,
<br class="lb"/>οἷον ἕδρας ἢ ῥινὸς ἢ μήτρας ἢ κατὰ περιόδους
<br class="lb"/>ἐκ γαστρὸς ἢ σύριγγος ἢ ὁθενοῦν ἑτέρωσε ἐπ’ ἄλλα μόρια
<br class="lb"/>ποιήσεται τὴν ῥοπὴν, οὐκέτ’ ἐκκενοῦται τοῦτο διὰ τοῦ πρόσθεν
<br class="lb"/>χωρίου, παράδειγμα δὲ τοῦτο μερικόν ἐστιν ἐπὶ τοῦ
<br class="lb"/>τὴν ῥοπὴν εἰς θώρακα καὶ πνεύμονα ποιησαμένου. πτύεται
<br class="lb"/>γὰρ ἐντεῦθεν ἄλλοις ἄλλο κατὰ τὴν τῶν χυμῶν συγγένειαν·
<br class="lb"/>ἀφρῶδες μὲν, ὅταν ᾖ φλεγματικὸς, ὠχρὸν δ’ ὅταν
<br class="lb"/>πικρόχολος, μέλαν δ’, ὅταν μελαγχολικὸς· ὥσπερ γε ἐρυθρὸν,
<br class="lb"/>ὅταν τὸ αἷμα κατασκῆπτον ᾖ καθαρόν. εἰκότως οὖν
<br class="lb"/>ἔνιοι τὸ τ γράμμα προσθέντες, οὐ ῥοπὴν, ἀλλὰ τροπὴν


<a class="pb" href="#pb115" id="pb115">[p. 115]</a>


ἔγραψαν, διὰ τὴν τροπὴν τοῦ αἵματος ἀξιοῦντες πτύεσθαι
<br class="lb"/>τὸ συγγενὲς τῇ τροπῇ. τρέπεται γὰρ ἐνίοτε μὲν ἐπὶ τὸ πικρόχολον,
<br class="lb"/>ἐνίοτε δ’ ἐπὶ τὸ μελαγχολικόν.
</p>
                    </section>
                    <section id="body-1-3-3-43" class="div textpart section level5">
                      <blockquote class="quote lemma"><span class="milestone">472</span>Ἔστιν οἷσιν αἷμα ἀφαιρεῖσθαι ἐν καιρῷ ἐπὶ τοῖσι
<br class="lb"/>τοιούτοισιν. ἐπ’ ἄλλοισι δὲ ὥσπερ ἐπὶ τοιούτοισιν οὐκ
<br class="lb"/>εἰκός.</blockquote>
                      <p class="p autofirst">Συμφέρει, φησὶν, αἵματος ἀφαιρεῖσθαί τινας τούτων, εἷς
<br class="lb"/>δηλονότι πλέον ἐστὶ τοῦτο καὶ μηδέπω τροπὴν ἀξιόλογον
<br class="lb"/>
<span class="milestone">491</span>εἰς ἄλλον χυμὸν πεποιημένον, οὐκ ἀφαιρεῖσθαι δὲ
<br class="lb"/>οἷς ἤδη τέτραπται, προηγουμένου τοῦ κατὰ τὴν δύναμιν
<br class="lb"/>σκοποῦ, κἂν παραλείπηταί ποτε κατὰ τοὺς λόγους, ἐν οἷς
<br class="lb"/>τὰς ἀπὸ τῶν διαθέσεων μόνον ἐνδείξεις διερχόμεθα.
</p>
                    </section>
                    <a class="pb" href="#pb116" id="pb116">[p. 116]</a>
                    <section id="body-1-3-3-44" class="div textpart section level5">
                      <blockquote class="quote lemma">Κώλυσις ἐπὶ τοῖσιν αἱματώδεα πτύουσιν, ὥρη, πλευρῖτις,
<br class="lb"/>χολή.</blockquote>
                      <p class="p autofirst">Καὶ ταύτην μὲν τὴν ῥῆσιν ἐφεξῆς ταῖς προγεγραμμέναις
<br class="lb"/>ἐν τοῖς τελευταίοις τοῦ περὶ χυμῶν ἄλλος ἄλλως καὶ
<br class="lb"/>γράφει καὶ ἐξηγεῖται. πασῶν μὲν οὖν τῶν γραφῶν καὶ τῶν
<br class="lb"/>ἐξηγήσεων ἀπιθάνων οὐσῶν, ἡ μετριωτέρως ἔχειν μοι δόξασα
<br class="lb"/>τῶν ἄλλων ἐστὶν ἡ μὲν γραφὴ κατὰ τὴν ἀντιλεγομένην
<br class="lb"/>δόξαν λέξιν, ἡ δ’ ἐξήγησις, ἵνα τοῖς αἱματώδη πτύουσιν
<br class="lb"/>ἡ φλεβοτομία κωλύηται διὰ τὴν ὥραν ἀντιπράττουσαν
<br class="lb"/>ἢ διὰ τὸ πάθος ὂν πλευριτικὸν ἢ διὰ τὸν πλεονάζοντα χυμὸν
<br class="lb"/>ὄντα χολώδη. τὸ μὲν οὖν διὰ τὴν ὥραν εὔδηλον. ἐν
<br class="lb"/>γὰρ ταῖς πάνυ θερμαῖς ὥραις, οἶά πέρ ἐστιν ὑπὸ κύνα,
<br class="lb"/>φυλάττομεν φλεβοτομίαν, ὡσαύτως δὲ κἂν χολώδης ἱκανῶς
<br class="lb"/>ὁ ἄνθρωπος ᾖ. τὸ δ’ ἐπὶ τῆς πλευρίτιδος δοκεῖ μάχεσθαι
<br class="lb"/>μόνον. οὐ γὰρ ἀντιπράττει φλεβοτομίᾳ τὸ πάθος, ἀλλὰ


<a class="pb" href="#pb117" id="pb117">[p. 117]</a>


δεῖται μὴ κωλυούσης τῆς δυνάμεως ἢ τῆς ὥρας ἢ τῆς ἡλικίας.
<br class="lb"/>ἔοικεν οὖν τοιοῦτόν τι τὸ λεγόμενον εἶναι τοὺς αἱματώδη
<br class="lb"/>πτύοντας φλεβοτομητέον ἐστὶ, πάντως ὅσον ἐπὶ τούτῳ,
<br class="lb"/>πλὴν εἰ μὴ διὰ πλευρῖτιν πτύειεν τοιαῦτα. τούτους γὰρ
<br class="lb"/>οὐ πάντως φλεβοτομήσεις, ὡς αἷμα πτύοντας, ἀλλὰ τοῖς
<br class="lb"/>ἰδίοις τῆς πλευρίτιδος ὑγιάσεις διορισμοῖς, καθ’ οὓς ἤτοι
<br class="lb"/>φλεβοτομητέον ἐστὶ τοὺς οὕτω πάσχοντας ἢ μή. τοῦτο
<br class="lb"/>δέ μοι προσεπινοῆσαι συνέβη ἐξηγουμένῳ τὸ περὶ χυμῶν,
<br class="lb"/>ἐν τῷ μεταξὺ θεασαμένῳ τινὰ ἄῤῥωστον, ὃς ὡς αἱμοπτοϊκὸς
<br class="lb"/>ἐκάλεσέ με, πτύσας αἱματῶδες ἀπὸ πλευροῦ. θεασάμενος
<br class="lb"/>οὖν ἐγὼ τὸ πτυσθὲν ἠρόμην αὐτὸν εἴ τινα αἴσθησιν
<br class="lb"/>ὀδυνηρὰν ἔχει κατὰ τὴν πλευρὰν, ὁ δ’ ὡμολόγησεν
<br class="lb"/>εἶναι μικράν. ἦν δ’ οὕτως ἔχων καὶ τῆς ἕξεως καὶ τῆς
<br class="lb"/>δυνάμεως, ὡς εἰ μὲν ἐπτυκὼς ἦν αἷμα, διὰ τὸ κατεπείγειν
<br class="lb"/>τὸ τῆς φλεβοτομίας βοήθημα, τολμῆσαι παραλαβεῖν
<br class="lb"/>αὐτό. πλευρίτιδος δ’ οὔσης ἐπιεικοῦς οὐκ ἀναγκαῖον


<a class="pb" href="#pb118" id="pb118">[p. 118]</a>


εἶναι, διόπερ οὐδὲ παρέλαβεν αὐτὸ καὶ <span class="milestone">473</span>σαφῶς ἐφάνη
<br class="lb"/>πλευριτικός τε ὁ ἄνθρωπος, ὑπακούσας τε τοῖς ἄλλοις
<br class="lb"/>τῆς πλευρίτιδος βοηθήμασιν ἄνευ τῆς φλεβοτομίας. καὶ
<br class="lb"/>γὰρ καὶ μετριώταται τυγχάνουσιν ἐφ’ ὦν αἱματῶδες πτύεται.
<br class="lb"/>ἔνιοί γε μὴν τῶν ἐξηγητῶν τὸ κώλυσις ἐπὶ τῇ τελευτῇ
<br class="lb"/>τῆς προγεγραμμένης ῥήσεως τάξαντες, ἀναγινώσκουσι
<br class="lb"/>τήνδε τὴν νῦν προκειμένην οὕτως. ἐπὶ τοῖσιν αἱματώδεα
<br class="lb"/>πτύουσιν, ὥρῃ, πλευρίτιδι, χολῇ, καί φασι τὴν
<br class="lb"/>ὥραν εἰρῆσθαι κατὰ τῶν ἐν καιρῷ καὶ προσηκόντως γινομένων.
<br class="lb"/>βούλεσθαι γὰρ αὐτὸν δηλοῦν ἐν ταῖς πλευρίτισιν,
<br class="lb"/>ὅταν ἐν ἀρχῇ πτύουσιν αἱματώδη. καὶ γὰρ καὶ συμβαίνει
<br class="lb"/>οὕτω τοὐπίπαν ἐν καιρῷ γίνεσθαι μετὰ ταῦτα τὴν εἰς τὸ
<br class="lb"/>χολῶδες μεταβολήν. τάξιν γὰρ εἶναι καλῶς προϊούσης
<br class="lb"/>τῆς πλευρίτιδος, ἐπὶ τὴν κρίσιν ἐφεξῆς τοῖς αἱματώδεσι
<br class="lb"/>τὰ χολώδη πτύεσθαι. λέλεκται δὲ καὶ ἄλλα τοῖς ἐξηγησαμένοις
<br class="lb"/>τὴν λέξιν ταύτην οὐκ ἄξια μνήμης. ἐγὼ δ’ αὖ εἰ


<a class="pb" href="#pb119" id="pb119">[p. 119]</a>


παραινῶ, καθάπερ ἴστε, τὸ μὴ χρονίζειν ἐν ταῖς αἰνιγματώδεσιν,
<br class="lb"/>ἔχοντας ἄλλα πολλὰ κατὰ τὴν τέχνην, ἐν οἶς δυνάμεθα
<br class="lb"/>χρησίμως γυμνάζεσθαι.
</p>
                    </section>
                  </section>
                  <a class="pb" href="#pb120" id="pb120">[p. 120]</a>
                  <section id="body-1-3-4" class="div textpart chapter level4">
                    <section id="body-1-3-4-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ ΣΤ.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Δ. ΤΜΗΜΑ Δ.<a class="bookmark" href="#body-1-3-4-1"> §</a></h5>
                      <blockquote class="quote lemma"><span class="milestone">474</span>Τὰ παρ’ οὖς οἷσιν ἀμφὶ κρίσιν γινόμενα μὴ ἐκπυήσῃ,
<br class="lb"/>τουτέων λαπασσομένων ὑποστροφὴ γίνεται. κατὰ
<br class="lb"/>λόγον τῶν ὑποστροφέων τῆς ὑποστροφῆς γινομένης, αὖθις
<br class="lb"/>αἴρεται καὶ παραμένει, ὥσπερ αἱ τῶν πυρετῶν ὑποστροφαὶ
<br class="lb"/>ἐν ὁμοίᾳ περιόδῳ. ἐπὶ τούτοισιν ἐλπὶς εἰς ἄρθρα
<br class="lb"/>ἀφίστασθαι.</blockquote>
                      <a class="pb" href="#pb121" id="pb121">[p. 121]</a>
                      <p class="p autofirst">Τοὺς παρὰ τοῖς ὠσὶν ὄγκους παρὰ φύσιν ἐπὶ τῶν νοσούντων
<br class="lb"/>γινομένους εἴωθεν ὀνομάζειν ἐπάρματα, ἐνίοτε
<br class="lb"/>μὲν ὁλοκλήρῳ τῇ λέξει χρώμενος, ἐνίοτε δ’ ἐλλιπεῖ, καθάπερ
<br class="lb"/>καὶ νῦν. ἦν γὰρ ἂν ὁλόκληρος εἰ οὕτως εἴρητο, τὰ
<br class="lb"/>παρ’ οὖς ἐπάρματα γινόμενα τοῖς νοσοῦσιν, ὥσπερ ἀμέλει
<br class="lb"/>κἀν τῷ πρώτῳ τῶν ἐπιδημιῶν εὐθέως ἐν ἀρχῇ τῆς πρώτης
<br class="lb"/>καταστάσεως ἔγραψεν· ἐπάρματα δὲ κατὰ τὰ ὦτα
<br class="lb"/>πολλοῖσιν ἑτερόῤῥοπα καὶ ἐξ ἀμφοτέρων <span class="milestone">475</span>τοῖς πλείστοισιν
<br class="lb"/>ἀπύροισιν ὀρθοστάδην. ἴσμεν δ’ ὅτι καθάπερ ἐπάρματα
<br class="lb"/>κατὰ τήνδε τὴν λέξιν εἴρηκεν, οὕτως οἰδήματα καλεῖ
<br class="lb"/>πολλάκις αὐτά. πάντας γὰρ ἐδείξαμεν ὑπ’ αὐτοῦ καλουμένους
<br class="lb"/>οὕτω τοὺς παρὰ φύσιν ὄγκους, οὐχ ὡς οἱ μετ’ αὐτὸν
<br class="lb"/>μόνους τοὺς χαύνους τε καὶ ἀνωδύνους, οἷς τοὐπίπαν ὑπάρχει
<br class="lb"/>κατὰ χωρὶς φλογώσεως συνίστασθαι. μεμνήμεθα δ’
<br class="lb"/>ὅτι καὶ τὰς φλογώσεις ἁπάσας ὀνομάζει φλεγμονὰς, κἂν
<br class="lb"/>χωρὶς ὄγκου παρὰ φύσιν εἶεν. οἵ γε μὴν μετ’ αὐτὸν καὶ
<br class="lb"/>τὸ τῆς φλεγμονῆς ὄνομα κατὰ τῶν παρὰ φύσιν ὀγκῶν ἐπιφέρουσιν,


<a class="pb" href="#pb122" id="pb122">[p. 122]</a>


ἐπειδὰν μετὰ φλογώσεώς τε καὶ ἀντιτυπίας
<br class="lb"/>καὶ σφυγμώδους ὀδύνης συστῶσιν. ὅταν οὖν, φησὶν, ἐπὶ νοσήματός
<br class="lb"/>τινος ἐν τῷ τῆς κρίσεως χρόνῳ γινόμενα τὰ παρ’
<br class="lb"/>οὖς πρὶν ἐκπυήσῃ λαπάσσηται, τουτέστι προστέλληται καὶ
<br class="lb"/>ἀφανίζηται, προσδέχεσθαι χρὴ τοῖς πάσχουσιν οὕτως ὑποστροφὴν
<br class="lb"/>ἔσεσθαι. πολλάκις δ’ ἤδη μεμαθήκατε τὸ ἔθος
<br class="lb"/>αὐτοῦ, τὴν κατὰ τὸ λαπάσσεσθαι φωνὴν ἐπὶ πάντα τὰ ὁπωσοῦν
<br class="lb"/>προστελλόμενα φέροντος, ἐπειδὴ κενώτερα γίνεται.
<br class="lb"/>συμβαίνειν οὖν φησιν ὑποστροφὴν τοῦ νοσήματος οἷς ἂν αἱ
<br class="lb"/>παρωτίδες μὴ ἐκπυήσωσι, καί ποτε καὶ αὐτάς. οὐ γὰρ δὴ
<br class="lb"/>διὰ παντός γε πάλιν ὑποστρέφειν αὐξάνεσθαί τε καὶ κρίνεσθαι
<br class="lb"/>κατὰ λόγον τῶν ὑποστροφῶν, ὅπερ ἐστὶν ὁμοίως
<br class="lb"/>αὐταῖς καὶ κατὰ τὰς αὐτὰς περιόδους τῶν ἡμερῶν. ἐλπὶς
<br class="lb"/>δὲ αὐτοῖς καὶ εἰς ἄρθρα τινὰς γενήσεσθαι ἀποστάσεις. εἴρηται
<br class="lb"/>γὰρ πολλάκις ἐπὶ τῶν χρονιζόντων νοσημάτων τοῦτο
<br class="lb"/>συμβαίνειν. ἐξηγησάμεθα δὲ τὴν ῥῆσιν τήνδε κᾀν τῷ τρίτῳ
<br class="lb"/>τῷ εἰς τὰ περὶ χυμῶν ὑπομνήματι γεγραμμένην ἐπὶ τοῦ
<br class="lb"/>τέλους τοῦ βιβλίου. ἐπεὶ δὲ προειπὼν τὰ παρ’ οὖς ἐπήνεγκε,


<a class="pb" href="#pb123" id="pb123">[p. 123]</a>


τούτου λαπασσαμένου, διὰ τοῦτο δοκεῖ μοι Διοσκορίδης
<br class="lb"/>προσθεὶς τὴν ἐκ πρόθεσιν ἔγραψεν ἐκ τούτου λαπασσομένου,
<br class="lb"/>καὶ φησι χρῆναι προσυπακοῦσαι τοῦ χρόνου ἢ
<br class="lb"/>ἀντὶ τοῦ μετὰ ταῦτα τὸ ἐκ τούτου λελέχθαι. εἰ δ’ ὅλως
<br class="lb"/>ἕξει τις ὑπαλλάττειν τὰς παλαιὰς γραφὰς, ἐνῆν αὐτῷ τὸ
<br class="lb"/>τούτου μεταποιήσαντι ταῦτα ἀπηλλάχθαι πραγμάτων.
</p>
                    </section>
                    <section id="body-1-3-4-2" class="div textpart section level5">
                      <blockquote class="quote lemma">Οὖρον παχὺ, λευκὸν, οἷον τὸ τοῦ Ἀρχιγένεος, ἐπὶ τοῖσι
<br class="lb"/>κοπιώδεσι τεταρταίοις ἔστιν ὅτι ἔρχεται καὶ ῥύεται τῆς
<br class="lb"/>ἀποστάσιος. ἢν δὲ πρὸς τούτῳ καὶ αἱμοῤῥαγήσῃ ἀπὸ
<br class="lb"/>ῥινῶν ἱκανῶς καὶ πάνυ.</blockquote>
                      <p class="p autofirst">Εἰ μὲν τῷ τοῦ Ἀρχιγένεος εἴη γεγραμμένον, ὑπακούσομεν
<br class="lb"/>ἤτοι οἰκέτῃ ἢ φίλῳ ἢ οἰκείῳ· ἐὰν δὲ, τῇ τοῦ Ἀρχιγένεος,
<br class="lb"/>ἤτοι δούλῃ ἢ γυναικὶ ἢ καθ’ ὅντινα τρόπον οἰκείᾳ.
<br class="lb"/>παρῃτησάμην δὲ μεμνῆσθαι τῆς ἐν ταῖς γραφαῖς


<a class="pb" href="#pb124" id="pb124">[p. 124]</a>


διαφωνίας, ὅ<span class="milestone">492</span>ταν ἡ αὐτὴ φυλάττεται διάνοια, καὶ
<br class="lb"/>νῦν αὖθις ἀναμεμνήσθω τοῦτο πρὸς τὰ μέλλοντα καὶ μέντοι
<br class="lb"/>καὶ ὅτι κοπιώδεις ὀνομάζει πυρετοὺς οὐ πάντως ἐκείνους
<br class="lb"/>ὧν προηγήσατο συχνὴ κίνησις, ἀλλὰ πάντας ὅσοις ἂν ᾖ
<br class="lb"/>κοπιώδης αἴσθησις. αὐτὸς γοῦν ἐν ἀφορισμοῖς ἔγραψε, κόποι
<br class="lb"/>αὐτόματοι φράζουσι νούσους. καὶ νῦν γε μᾶλλον ἡγητέον
<br class="lb"/>αὐτῷ περὶ τῶν οὕτω κοπιωδῶν εἶναι τὸν λόγον ἐπὶ πλήθει
<br class="lb"/>παχέων τε καὶ φαύλων χυμῶν ὡς τὸ πολὺ γινομένων, διὸ
<br class="lb"/>καὶ δι’ οὔρων ἐκκενωθέντων αὐτῶν ἡ νόσος παύεται. πιστοτέρα
<br class="lb"/>δ’ ἡ λύσις <span class="milestone">476</span>γίνεται, τὴν δὲ ἀρχὴν τῆς κενώσεως
<br class="lb"/>ἐν ἡμέρᾳ κρισίμῳ λαβούσης. ὅσοι δ’ οὔτε δι’ οὔρων
<br class="lb"/>οὔτε δι’ αἱμοῤῥαγίας ἐκρίθησαν, εἰς ἀπόσκημμα τούτοις
<br class="lb"/>ἡ νόσος εἴωθε τελευτᾷν.
</p>
                    </section>
                    <section id="body-1-3-4-3" class="div textpart section level5">
                      <blockquote class="quote lemma">Ὧι τὸ ἔντερον ἐπὶ δεξιὰ, ἀρθριτικὸς ἐγένετο, ἦν ἡσυχώτερος.
<br class="lb"/>ἐπεὶ δὲ τοῦτο ἰητρεύθη, ἐπιπονώτερος.</blockquote>
                      <p class="p autofirst">
<a class="pb" href="#pb125" id="pb125">[p. 125]</a>
Διττὴ κᾀνταῦθά ἐστιν ἡ γραφὴ τὴν διάνοιαν ὑπαλλάττουσα,
<br class="lb"/>παλαιοτέρα μὲν ἡ μετὰ τοῦ ν κατὰ τὴν πρώτην
<br class="lb"/>συλλαβὴν τοῦ ἔντερον ὀνόματος. ὕστερον δὲ προστεθεῖσα ἡ
<br class="lb"/>ἄνευ τοῦ ν βουλομένων τῶν οὕτω γραψάντων, ἐπὶ τῶν παρ’ οὖς
<br class="lb"/>συνισταμένων εἰρῆσθαι τὸ ἕτερον, ὥσπερ γε πάλιν τῶν τὸ
<br class="lb"/>ἔντερον ἤτοι γ’ ἐπὶ τῶν ἀλγησάντων τὸ ἔντερον ἢ κἀπὶ τῶν
<br class="lb"/>τεινομένων τὸ ἔντερον. ἔντερον δ’ εἰρῆσθαι ἑνικῶς, ἔνιοι
<br class="lb"/>μὲν τὸ κῶλον ἐνόμισαν, ἔνιοι δὲ τὸ τυφλόν. ὃ δὴ καὶ ῥᾷον
<br class="lb"/>ὀλισθαίνει εἰς τὸν ὄσχεον ὡς ἂν ἀπολελυμένον. ὅτι μὲν οὖν
<br class="lb"/>ἀπολέλυται τοῦτο μόνον τὸ ἔντερον, ἁπάντων τῶν ἄλλων
<br class="lb"/>ὑπὸ τοῦ μεσεντερίου δεδεγμένων τε καὶ συνεχομένων, ἀληθεύουσιν.
<br class="lb"/>εἰ δὲ διὰ τοῦτο κατενεχθὲν εἰς τὸ ὄσχεον ὁ ἀρθριτικὸς
<br class="lb"/>ἐῤῥαστώνησεν, εἶτ’ αὖθις αὐτοῦ θεραπευθέντος ἐν
<br class="lb"/>τοῖς αὐτοῖς ἐγένετο μαντείας δεῖται. πιθανώτερον γοῦν
<br class="lb"/>ἐστιν ἐπὶ τοῦ τὸ κῶλον ἀλγήσαντος εἰρῆσθαι τὸν λόγον.
<br class="lb"/>εἰκὸς γὰρ ἦν κουφισθῆναι τῶν ἀρθριτικῶν ἀλγημάτων αὐτόν.


<a class="pb" href="#pb126" id="pb126">[p. 126]</a>


ἑνὶ μὲν λόγῳ καθ’ ὃν αὐτὸς ἔφη πόνων ἅμα γινομένων, μὴ
<br class="lb"/>κατὰ τὸν αὐτὸν τόπον, ὁ σφοδρότερος ἀμαυροῖ τὸν ἕτερον.
<br class="lb"/>ἑτέρῳ δ’ ὅτι τῶν εἰς ἄρθρα ῥεόντων χυμῶν, ἐπὶ τὸ κῶλον
<br class="lb"/>ἐγένετο μετάστασις. ἔνιοι δὲ τῶν ἐξηγητῶν τὸν ἀρθριτικὸν
<br class="lb"/>τοῦτον ἰσχιαδικὸν εἶναί φασι καὶ διὰ τοῦτο κατελθόντος
<br class="lb"/>τοῦ τυφλοῦ ἐντέρου ῥᾳστωνῆσαι, μηκέτι θλιβομένου τε καὶ
<br class="lb"/>βαρυνομένου τοῦ ἰσχίου, παρὰ τὸ τῶν Ἑλλήνων ἔθος ὀνομάζειν
<br class="lb"/>βουλόμενοι τὸν ἰσχιαδικὸν ἀρθριτικόν. ἄχρι μὲν οὖν
<br class="lb"/>αἱ δεῦρο ῥήσεις ἅπασαι κἀν τῷ περὶ χυμῶν, ἐπὶ τῇ τελευτῇ
<br class="lb"/>τοῦ βιβλίου γεγραμμέναι εἰσί. μεταβήσομαι δ’ ἤδη πρὸς
<br class="lb"/>τὰς ἐν μόνῳ τῷ προκειμένῳ πράγματι ἐγκειμένας.
</p>
                    </section>
                    <section id="body-1-3-4-4" class="div textpart section level5">
                      <blockquote class="quote lemma">Ἡ Ἀγήσιος, κόρη μὲν ἐοῦσα, πυκνοπνεύματος ἦν. γυνὴ
<br class="lb"/>δὲ γενομένη, ἐκ τόκου οὐ πάλαι ἐπίπονος ἐοῦσα οὐ πάνυ


<a class="pb" href="#pb127" id="pb127">[p. 127]</a>


ἐπὶ πλέον ᾖρον ἄχθος μέγα, αὐτίκα μὲν ἐδόκεε ψοφῆσαί
<br class="lb"/>τι κατὰ τὸ στῆθος, τῇ δ’ ὑστεραίᾳ ἄσθματα εἶχε καὶ
<br class="lb"/>ἤλγεεν ἰσχίον τὸ δεξιόν. ὁκότε τοῦτο πονέοι, τότε καὶ
<br class="lb"/>τὸ ἆσθμα εἶχε, παυσαμένου δὲ ἐπαύσατο, ἔπτυσεν ἀφρώδεα.
<br class="lb"/>ἀρχομένη δὲ ἀνθηρά. κατασταθὲν δὲ ἐμέσματι
<br class="lb"/>χολώδει ἐῴκει λεπτῷ, οἱ πόνοι δὲ μάλιστα ὁκότε πονοίη
<br class="lb"/>τῇ χειρί.</blockquote>
                      <p class="p autofirst"><span class="milestone">477</span>Πνεῦμα τὴν ἀναπνοὴν ὀνομάζοντος αὐτοῦ πολλάκις
<br class="lb"/>ἠκούσαμεν, ὥστε καὶ τὴν πυκνοπνεύματον ἡγητέον εἰρῆσθαι
<br class="lb"/>τὴν πυκνὸν ἀναπνέουσαν. οἶς δ’ ἂν ἱκανῶς αὐξηθῇ
<br class="lb"/>τὸ τοιοῦτο τῆς δυσπνοίας εἶδος, ἆσθμα καὶ ὀρθόπνοια
<br class="lb"/>τὸ πάθος ὀνομάζεται, χωρὶς πυρετοῦ δηλονότι γενόμενον,
<br class="lb"/>ἤτοι παχέων καὶ γλίσχρων χυμῶν καταλαμβανόντων τὰς
<br class="lb"/>ὁδοὺς τοῦ πνεύματος ἤ τινος ἀπέπτου φύματος ἐν τῷ πνεύμονι
<br class="lb"/>συστάντος. οὖσα δὲ καὶ πρόσθεν αὐτὴ δύσπνους, ἐπίπονος
<br class="lb"/>ἐγένετο μετὰ τὸν τόκον. εἰ μὲν οὖν μηδὲν εἰρηκὼς


<a class="pb" href="#pb128" id="pb128">[p. 128]</a>


περὶ τῆς δυσπνοίας, ἐπίπονον ἔφησεν αὐτὴν γεγονέναι, πιθανὸν
<br class="lb"/>ἂν ἦν ἀκοῦσαι τῷ παντὶ σώματι κοπώδη σχεῖν αἴσθησιν
<br class="lb"/>τὴν γυναῖκα ταύτην. ἐπεὶ δὲ πυκνοπνεύματον αὐτὴν
<br class="lb"/>εἶπεν εἶναι, προσηκόντως ἄν τις ἀκούσειεν ἐπὶ τοῦ
<br class="lb"/>θώρακος εἰρῆσθαι τὸν πόνον γεγονέναι. μετρίου δ’ ὄντος
<br class="lb"/>αὐτοῦ συνέβη τι καὶ ἄλλο σύμπτωμα τοιόνδε. βάρος τι
<br class="lb"/>διὰ τῶν χειρῶν ἀραμένη παραχρῆμα μὲν ᾔσθετό τινος ἐν
<br class="lb"/>τῷ στήθει ψόφου, ῥαγέντος ὡς εἰκὸς τοῦ φύματος, τῇ δ’
<br class="lb"/>ὑστεραίᾳ διαδοθέντος ἕως τῆς τραχείας ἀρτηρίας, τοῦ περιεχομένου
<br class="lb"/>κατὰ τὸ φῦμα χυμοῦ, τήν τε τοῦ πνεύματος
<br class="lb"/>πυκνότητα ἐπισταθῆναι συνέβη καὶ μηκέθ’ ἁπλῶς εἶναι πυκνόπνοιαν,
<br class="lb"/>ἀλλ’ ἤδη τὸ καλούμενον ἆσθμα. κατὰ βραχὺ
<br class="lb"/>δ’ ἀναπτυσθέντος τούτου, τελέως ἐπαύσατο τῇ γυναικὶ ταὐτῇ
<br class="lb"/>τὰ τὰς δυσπνοίας. ἄχρι μὲν δὴ τούτου ζήτημ’ οὐδέν
<br class="lb"/>ἐστιν, ἀλλ’ εὐλόγως ἅπαντα γέγονε. διὰ τί δὲ συνεπετάθη
<br class="lb"/>τε καὶ συνεῤῥᾳστώνησε τοῖς κατὰ θώρακα τὸ ἰσχίον εἰκότως


<a class="pb" href="#pb129" id="pb129">[p. 129]</a>


ἄν τις ζητήσειεν, οὐκ οὔσης τινὸς κοινωνίας ἰσχίῳ
<br class="lb"/>πρὸς θώρακα, καθάπερ ἐστὶ τοῖς γεννικοῖς μορίοις. ἴσως
<br class="lb"/>οὖν ἀσθενέστερον ἔχουσα τὸ ἰσχίον ἤλγησε, κατὰ τὸν αὐτὸν
<br class="lb"/>χρόνον ἀφικομένων τινῶν χυμῶν εἰς αὐτὸ περιττῶν.
<br class="lb"/>οὐ γὰρ ἀναφαίνεται τοῖς κοινωνίαν ἔχουσι φυσικὴν μορίοις
<br class="lb"/>ἡ συμπάθεια γινομένη, φθασάντων ἐνίοτε δέξασθαι τῶν
<br class="lb"/>ἀσθενῶν τὴν περιουσίαν, τῶν λυπούντων χυμῶν φύσιν ἐνδεικνυμένη.
<br class="lb"/>τὰ μὲν γὰρ ἀφρώδη φλεγματικὸν εἶναι δηλοῖ
<br class="lb"/>τὸν χυμὸν, τὰ δὲ ἀνθηρὰ τὸ αἷμα πλεονάζειν, ὥσπερ γε τὰ
<br class="lb"/>ὠχρὰ τὴν ὠχρὰν καὶ ξανθὴν ὀνομαζομένην χολὴν, κατὰ δὲ
<br class="lb"/>τὸν αὐτὸν τρόπον καὶ τὰ μέλανα τὴν μέλαιναν. λέλεκται
<br class="lb"/>δ’ ἤδη πολλάκις ὡς ὅταν ἁπλῶς εἴπῃ χολώδη, τὴν ὠχράν
<br class="lb"/>τε καὶ ξάνθην ὀνομαζομένην σημαίνει χολὴν, ᾗ πλέον τῶν
<br class="lb"/>ἄλλων χολῶν τὴν χρόαν προσγράφει. καὶ γὰρ ἰώδης ἐμεῖται
<br class="lb"/>χολὴ καὶ ὑπέρυθρος καὶ μέλαινα καὶ ὀρφνώδης. τὸ δ’
<br class="lb"/>ἐπὶ τῇ τελευτῇ τῆς ῥήσεως προσγεγραμμένον ὡς ἐπόνει μᾶλλον
<br class="lb"/>ἐν ταῖς τῆς χειρὸς ἐνεργείαις, πρὸς ἔνδειξιν τῆς συμπαθείας

﻿
<a class="pb" href="#pb130" id="pb130">[p. 130]</a>


εἴρηται. ἀκηκόατε δ’ ἤδη καὶ κατ’ ἄλλον λόγον,
<br class="lb"/>ὁπότε τὰ τοῦ θώρακος ἄνω πάσχοι, κατὰ τὸ πρῶτόν τε
<br class="lb"/>καὶ δεύτερον μεσοπλεύριον, εὐλόγως τὰς χεῖρας εἰς συμπάθειαν
<br class="lb"/>ἔρχεσθαι νεύρων εἰς αὐτὰς ἀφικνουμένων ἐκ τούτων
<br class="lb"/>τῶν μεσοπλευρίων. εἰκὸς δέ ἐστι καὶ ῥαγῆναι κατὰ τὸ δεξιὸν
<br class="lb"/>μέρος τοῦ θώρακος, ἡνίκα τὸ ἄχθος ἀνῃρεῖτο καὶ διὰ
<br class="lb"/>τοῦτο κατ’ εὐθυωρίαν ἰσχίον παθεῖν τὸ δεξιόν. καὶ εἴπερ
<br class="lb"/>τῷ γενομένῳ πάθει τῶν νεύρων, ἐν τῷ βάρος ἆραι τὴν γυναῖκα,
<br class="lb"/>συνέπαθεν ὁ θώραξ τῇ χειρὶ, πιθανόν ἐστι κατ’
<br class="lb"/>ἐκεῖνα μάλιστα τὰ μέρη <span class="milestone">478</span>παθεῖν αὐτὸν ὅθεν ἡ τῶν
<br class="lb"/>νεύρων ἐστὶν ἔκφυσις ἐπὶ τὰς χεῖρας.
</p>
                    </section>
                    <section id="body-1-3-4-5" class="div textpart section level5">
                      <blockquote class="quote lemma">Ταύτην εἴργεσθαι σκορόδου; χοίρου, ὄϊος, βοός. ἐν δὲ τοῖσι
<br class="lb"/>πνευμένοισι βοῆς, ὀξυθυμίης.</blockquote>
                      <p class="p autofirst">Διάφοροι καὶ κατὰ τήνδε τὴν ῥῆσιν αἱ γραφαὶ γεγόνασιν,
<br class="lb"/>ἐνίων μὲν γραψάντων ἐν ἀρχῇ κατὰ δοτικὴν πτῶσιν


<a class="pb" href="#pb131" id="pb131">[p. 131]</a>


τὸ ταύτῃ καὶ ποιησάντων τὴν γραφὴν τοιάνδε. ταύτῃ εἴργεσθαι
<br class="lb"/>χοίρου, σκορόδου, ὄϊος, βοός. ἐνίων δὲ χωρὶς τοῦ
<br class="lb"/>ταύτην, ἀρ<span class="milestone">493</span>ξαμένων δ’ ἀπὸ τοῦ εἰργάσθαι. ὑπακούειν
<br class="lb"/>δ’ ἀξιοῦσιν ἅπαντες τὸ ἔδοξεν ἡμῖν τοῖς ἰωμένοις
<br class="lb"/>αὐτὴν ἢ συνεβουλεύσαμεν αὐτῇ συμφέρειν ὁτιοῦν τοιοῦτον
<br class="lb"/>καὶ διὰ τοῦτο περὶ τῆς γραφῆς οὐ προσήκει σπουδάζειν,
<br class="lb"/>ἀλλ’ ὅπερ ἄν τις ἐθέλῃ, γράφειν ἐπιτρέπειν, ἐπειδὴ τὰ τῆς
<br class="lb"/>διανοίας φυλάττεται κοινά. ἐάσαντες οὖν τὴν ἐν λέξει λεπτολογίαν,
<br class="lb"/>ἐπὶ τὰ διδασκόμενα πράγματα μεταβαίνοντες
<br class="lb"/>τοιαῦτα τῇ προειρημένῃ γυναικὶ καὶ τοῖς ἄλλοις δὲ δηλονότι
<br class="lb"/>τοῖς οὕτω διακειμένοις συμφέρει χοιρείων τε κρεῶν ἐδωδῆς
<br class="lb"/>καὶ βοείων καὶ προβατείων ἀπέχεσθαι, τούτων μὲν ὡς
<br class="lb"/>ἰσχυρῶν τε καὶ δυσπέπτων, σκορόδου δὲ ὡς δριμέος τε καὶ
<br class="lb"/>διαβρωτικοῦ, βοῆς δὲ, ὡς οὐ μόνον τὰ προεῤῥωγότα τῶν
<br class="lb"/>ἀγγείων ἐπιῤῥίπτειν δυναμένης, ἀλλὰ καὶ τὰ μήπω πρότερον
<br class="lb"/>πεπονθότα τοῖς ἐν τοῖς ἀναπνευστικοῖς ὀργάνοις ἀδικεῖν,
<br class="lb"/>τάσιν τέ τινα καὶ θερμασίαν καὶ πνευμάτωσιν ἐν αὐτοῖς
<br class="lb"/>ἐργαζομένης. δῆλον δ’ ὅτι ταῦτα μὲν ὡς παραδείγματα εἴρηται


<a class="pb" href="#pb132" id="pb132">[p. 132]</a>


τῷ Ἱπποκράτει, συμβουλεύει δ’ ἀπέχεσθαι πάντων
<br class="lb"/>μὲν τῶν δυσπέπτων, πάντων δὲ τῶν δριμέων, ἁπάντων δὲ
<br class="lb"/>τῶν κακοχύμων καὶ προσέτι τῶν βιαίαν τινὰ τάσιν ἐν τοῖς
<br class="lb"/>ἀναπνευστικοῖς ὀργάνοις ἐργαζομένων.
</p>
                    </section>
                    <section id="body-1-3-4-6" class="div textpart section level5">
                      <blockquote class="quote lemma">Ὧι ἐν τῇ κεφαλῇ ἐνέμετο ἔπαρμα, πρῶτος ἡ στυπτηρίη ἡ
<br class="lb"/>κεκαυμένη ἐνήρμοσεν, εἶχεν ἄλλην πρώτην ἀπόστασιν, ἴσως
<br class="lb"/>ὅτι ὀστέον ἔμελλεν ἀποστήσεσθαι, ἀπέστη ἑξηκοσταῖον,
<br class="lb"/>ὑπὲρ τοῦ ὠτὸς ἄνω πρὸς κορυφὴν τὸ πρᾶγμα ἦν.</blockquote>
                      <p class="p autofirst">Ἔνια τῶν οὕτως γεγραμμένων ἴσως μὲν αὐτῷ τῷ γράψαντι
<br class="lb"/>πρὸς ἀνάμνησιν ἦν ὠφέλιμα. τοῖς δ’ ἐντυγχάνουσιν
<br class="lb"/>ἡμῖν οὐ πάνυ σαφής ἐστιν ἡ ἐξ αὐτῶν ὠφέλεια. διηγεῖται
<br class="lb"/>γάρ τινος ἐν τῇ κεφαλῇ νομῶδες ἕλκος ὠφελεῖσθαι τὸ πρῶτον
<br class="lb"/>ὑπὸ τῆς κεκαυμένης στυπτηρίας. εἶναι μέντοι αὐτῷ
<br class="lb"/>καὶ κατ’ ἄλλον τινὰ τόπον ἀπόστασιν, ἔνθα καὶ ὀστοῦν
<br class="lb"/>ὕστερον ἀπέστη. προσγέγραπται δὲ καὶ τὸ πεπονθὸς μέρος


<a class="pb" href="#pb133" id="pb133">[p. 133]</a>


τῆς κεφαλῆς, ἀλλ’ οὕτω σπάνιον τὸ πρᾶγμα καὶ συμβουλὴν
<br class="lb"/>οὐδεμίαν ἔγραψε, μόνα τὰ γινόμενα διηγησάμενος.
</p>
                    </section>
                    <section id="body-1-3-4-7" class="div textpart section level5">
                      <blockquote class="quote lemma">Τὰ κῶλα ἔχει οἷα κυνὸς, μείζω δὲ ἤρτηται ἐκ τῶν μεσοκώλων.
<br class="lb"/>ταῦτα δὲ ἐκ νεύρων ἀπὸ τῆς ῥάχιος ἐπὶ τὴν
<br class="lb"/>γαστέρα.</blockquote>
                      <p class="p autofirst"><span class="milestone">479</span>Εὔδηλον ὅτι καὶ ταῦτα ἔγραψεν εἰς ἀνάμνησιν
<br class="lb"/>ἑαυτῷ, τῶν ἀνατομικῶν ὄντα θεωρημάτων. ὁ γὰρ ἄνθρωπος
<br class="lb"/>ὁμοίαν ἔχει κυνὶ τὴν τῶν κώλων φύσιν, ἀλλὰ καὶ
<br class="lb"/>μείζω φησὶν εἶναι αὐτὰ καὶ ἠρτῆσθαι ἐκ τῶν μεσοκώλων
<br class="lb"/>ὡς εἰ τὴν μεσεντερίων εἰρήκει, γενικώτερον μὲν γὰρ ὄνομα
<br class="lb"/>τὸ τῶν μεσεντερίων ἐστὶν, εἰδικώτερον δὲ τὸ τῶν μεσοκώλων.
<br class="lb"/>τοιοῦτον δὲ ἄλλο περὶ τῶν κατὰ τὴν νῆστιν ἐντέρων
<br class="lb"/>ἢ τῶν ἄλλων λεπτῶν οὐκ ἔστιν ὄνομα. μεσονήστιον γὰρ ἤ
<br class="lb"/>τι τοιοῦτον οὐδεὶς εἴρηκεν. ἔστι μὲν οὖν συνεχῆ τὰ μεσεντέρια
<br class="lb"/>τά τε τῶν λεπτῶν καὶ τῶν παχέων· ὅμως δὲ περιγραφάς


<a class="pb" href="#pb134" id="pb134">[p. 134]</a>


τινας ἰδίας ἔχειν φαίνεται καὶ χωρίζεσθαι μάλιστα
<br class="lb"/>κατὰ τὰς ἐν αὐτοῖς φλέβας. ἰδίᾳ μὲν γὰρ μία φλὲψ εἰς τὸ
<br class="lb"/>τῶν λεπτῶν ἐντέρων μεσεντέριον, ἰδίᾳ δὲ εἰς τὸ τῶν παχέων,
<br class="lb"/>ἃ δὴ κῶλα προσαγορεύουσι, κατασχίζεται, συγκατασχιζομένης
<br class="lb"/>ἑκατέρᾳ τῇ φλεβὶ δηλονότι καὶ ἀρτηρίης. τὸ δ’ ἄρτημα
<br class="lb"/>τοῦ μεσεντερίου, καθάπερ καὶ τὸ τοῦ μεσοκώλου, συνεχὲς
<br class="lb"/>γὰρ ὅλον ὂν, ὡς ἔφην, εἰς ἕνα τινὰ τῶν κατὰ τὴν ὀσφὺν
<br class="lb"/>ἀνήκει σπονδύλων μετὰ τὸ διάφραγμα κείμενον. ὑπόκειται
<br class="lb"/>δ’ οὗτος τῇ γαστρὶ, τότε μὲν ἄρτημα τοῦτο πᾶν ὁμοιότατόν
<br class="lb"/>ἐστι νεύρῳ, καίτοι σύνδεσμος ὢν τὴν οὐσίαν. ὅσα γὰρ
<br class="lb"/>ἐξ ὀστῶν πέφυκεν ἄναιμα σώματα, παραπλήσια τοῖς νεύροις
<br class="lb"/>ἐστὶ, νεῦρα συνδετικὰ προσαγορεύουσιν αὐτὰ πολλοὶ τῶν
<br class="lb"/>ἰατρῶν ἀντιδιαιρούμενοι τοῖς προαιρετικοῖς. εἴρηται δὲ καὶ
<br class="lb"/>νῦν ἐν τῇδε τῇ ῥήσει κατὰ τὴν τῶν νεύρων προσηγορίαν,
<br class="lb"/>διὰ τὴν ὁμοιότητα.
</p>
                    </section>
                    <a class="pb" href="#pb135" id="pb135">[p. 135]</a>
                    <section id="body-1-3-4-8" class="div textpart section level5">
                      <blockquote class="quote lemma">Αἱ τοῖσι κάμνουσι χάριτες, οἷον τὸ καθαρῶς δρῇν ἢ ποτὰ
<br class="lb"/>ἢ βρωτὰ, ἃ ὁρῇ μαλθακῶς ὅσα ψαύειν, ἀλλ’ ἃ μὴ μεγάλα
<br class="lb"/>βλάπτῃ ἢ μὴ εὐανάληπτα, οἷον τὸ ψυχρὸν, ὅκου τοῦτο δεῖ.</blockquote>
                      <p class="p autofirst">Τίνα χρὴ χαρίζεσθαι τὸν ἰατρὸν τοῖς κάμνουσι καὶ
<br class="lb"/>τίνα μὴ, κατὰ τοῦτο τὸ βιβλίον ἐπισκεψάμενοι τελέως ἀρκεσθησόμεθα.
<br class="lb"/>καθάπερ ἐπὶ τῶν ἄλλων ἁπάντων εἰώθαμεν
<br class="lb"/>ποιεῖσθαί τι τελέως τῆς διδασκαλίας αὖθις ἐν ἑτέροις μηκέτι
<br class="lb"/>διέρχεσθαι τὸ σύμπαν, ἀλλὰ μόνον τὸ κεφάλαιον. εἴρηται
<br class="lb"/>μὲν οὖν κᾀν τοῖς ἀφορισμοῖς εἰς τόδε τὸ σκέμμα
<br class="lb"/>γράψαντος αὐτοῦ τὸ σμικρῷ χεῖρον καὶ πόμα καὶ σιτίον,
<br class="lb"/>ἥδιον δὲ, τῶν βελτιόνων μὲν ἀηδεστέρων δὲ μᾶλλον μὲν
<br class="lb"/>προχείρῳ φαντασίᾳ χαριζόμενός τι τοῖς κάμνουσιν εἰς ἡδονὴν,
<br class="lb"/>οὐ μὴν τῇ γ’ ἀληθείᾳ τοῦτο πράττων, ὅσα γὰρ ἥδιον
<br class="lb"/>προσφερόμενα τῶν ὀλίγον χείρονα τὴν φύσιν ἐχόντων, ἄμεινον


<a class="pb" href="#pb136" id="pb136">[p. 136]</a>


ταῦτα πέπτομεν. ἔτι δὲ συμφορώτατον τοῖς νοσοῦσι
<br class="lb"/>καλῶς πεφθῆναι τὸ ληφθέν. ἐν δὲ τῷ νῦν προκειμένῳ λόγῳ
<br class="lb"/>γένους ἑτέρου καὶ πράγματος ἐμνημόνευσεν, ἐν ᾧ κεχαρισμένον
<br class="lb"/>τε καὶ ἡδὺ τοῖς νοσοῦσιν ὁ ἰατρὸς πράττει μηδὲν
<br class="lb"/>τῇ νόσῳ λυμαινόμενος, ὥσπερ ὅταν ἐπιτρέψῃ πρὸ τοῦ καιροῦ
<br class="lb"/>λούσασθαι καὶ πιεῖν καὶ φαγεῖν ὀπώρας τινὰς ἢ ψυχρὸν
<br class="lb"/>ὕδωρ πιεῖν. ἐνίοτε μὲν γὰρ ὠφέλιμος καιρὸς ἑκάστου τῶν
<br class="lb"/>
<span class="milestone">480</span>εἰρημένων ἐπὶ τῆς ὑστεραίας ἐστί. καταναγκάζουσι
<br class="lb"/>δὲ τοὺς ἰατροὺς οἱ κάμνοντες ὥστε προλαβεῖν ἡμέρᾳ μιᾷ.
<br class="lb"/>συγχωροῦσι τὰ πολλάκις ἔνιοι τοῖς νοσοῦσιν ἑτοίμως αὐτὰ
<br class="lb"/>ταῖς ἐπιθυμίαις αὐτῶν ὑπηρετοῦντες, ἕνεκα τοῦ πλείονα
<br class="lb"/>λαβεῖν μισθόν. ἀλλὰ ταῦτα μὲν οὐ κατὰ τὸν λόγον τῆς
<br class="lb"/>τέχνης γίνεσθαι, τὸ δ’ ἐν ἀφορισμοῖς εἰρημένον, ὅσα τε
<br class="lb"/>νῦν διεξέρχεται χρησίμως τοῖς κάμνουσι, συγχωροῦσιν οἱ
<br class="lb"/>ἄριστοι τῶν ἰατρῶν. ἡ χρεία δὲ τῶν νῦν ἐφεξῆς ὑπ’ αὐτοῦ
<br class="lb"/>γεγραμμένων εἰς τὴν εὐπείθειαν ἀναφέρεται τῶν καμνόντων,
<br class="lb"/>οὓς γὰρ ἂν ἡδέως ὁρῶσι, τούτοις μᾶλλον πείθονται.
<br class="lb"/>καὶ κατὰ τοῦτο μήτηρ καὶ πατὴρ ἔπεισαν τέκνον ἀνόρεκτον


<a class="pb" href="#pb137" id="pb137">[p. 137]</a>


καὶ αὐτὸ βιάσασθαι προσενέγκασθαι σιτίον, οὐδενὸς ἄλλου
<br class="lb"/>πεῖσαι δυνηθέντος. οὕτω καὶ τέκνον ἔπεισε πατέρα καὶ
<br class="lb"/>μητέρα καὶ ἀδελφὸς ἀδελφὸν καὶ φίλος φίλον. οὓς δ’ ἂν
<br class="lb"/>ἀηδῶς ὁρῶσιν οἱ ἄνθρωποι, κἂν τὰ συμβουλεύωσιν, οὐ
<br class="lb"/>πείθωσι. πρὸς τὴν τοιαύτην οὖν εὐπείθειαν αὐτὸς ὁ Ἱπποκράτης
<br class="lb"/>ἔλεγε καὶ τὰς προῤῥήσεις ὠφελεῖν ἡμᾶς καὶ ὅλως
<br class="lb"/>τὸ θαυμάζεσθαι τὸν ἰατρὸν ὑπὸ τοῦ κάμνοντος. οὕτω γέ
<br class="lb"/>τοι καὶ παρ’ ἡμῖν ἐν Περγάμῳ τοὺς θεραπευομένους ὑπὸ
<br class="lb"/>τοῦ θεοῦ πειθομένους ὁρῶμεν αὐτῷ πεντεκαίδεκα πολλάκις
<br class="lb"/>ἡμέραις προστάξαντι μηδ’ ὅλως πιεῖν, οἳ τῶν ἰατρῶν μηδενὶ
<br class="lb"/>προστάττοντι πείθονται. μεγάλην γὰρ ἔχει ῥοπὴν εἰς τὸ
<br class="lb"/>πάντα ποιῆσαι τὰ προσταττόμενα τὸ πεπεῖσθαι τὸν κάμνοντα
<br class="lb"/>βεβαίως ἀκολουθήσειν ὠφέλειαν ἀξιόλογον αὐτῷ.
<br class="lb"/>τούτων ἔξωθέν ἐστι τὰ κατὰ τὴν προκειμένην ῥῆσιν εἰρημένα,
<br class="lb"/>περὶ ὧν ἤδη λέγωμεν ἕκαστον, ἰδίᾳ προχειριζόμενοι
<br class="lb"/>κατὰ τὴν προγεγραμ<span class="milestone">494</span>μένην λέξιν, οἷον τὸ καθαρίως
<br class="lb"/>δρᾷν ποτὰ ἢ βρωτά. πολλὰ πολλάκις ὁ ἰατρὸς τῷ κάμνοντι
<br class="lb"/>προσφέρει ποτὰ καὶ βρωτὰ συντιθεὶς ἐναντίον αὐτοῦ.


<a class="pb" href="#pb138" id="pb138">[p. 138]</a>


ἀξιοῖ δὲ ταῦτα καθαρῶς ἐργάζεσθαι καὶ γέγραπταί γε κατ’
<br class="lb"/>ἔνια τῶν ἀντιγράφων ἀντὶ τοῦ καθαρῶς τὸ καθαρίως. ἔστι
<br class="lb"/>δὲ τοῦτο πρῶτον μὲν εἰ μηδένα ῥύπον ἔχει τὰ σκεύη, δι’
<br class="lb"/>ὧν προσφέρεται τὰ ποτὰ καὶ βρωτά. δεύτερον δὲ, εἰ μηδὲ
<br class="lb"/>τῶν ἄλλων τι δι’ ὧν ὑπηρεσία γένεται. πολλάκις γὰρ αὐτὸ
<br class="lb"/>μὲν ἐν ᾧ περιέχεται τὸ προσφερόμενον ἔδεσμα καὶ πόμα
<br class="lb"/>καθαρόν ἐστιν, ἐν ᾧ δὲ ψυχρὸν ὕδωρ ἢ θερμὸν ὁ
<br class="lb"/>ὑπηρετούμενος ἔχει ῥυπαρὸν, ὥσπερ καὶ τῶν ἄλλων τι
<br class="lb"/>σκευῶν, ἐνίοτε τῶν πρὸς ὑπηρεσίαν ἀνηκόντων οὐ καθαρὸν
<br class="lb"/>φαίνεται. καὶ πρὸς τούτοις γε καὶ αὐτὸς ὁ ἰατρὸς, ὃν
<br class="lb"/>πρῶτόν τε καὶ μάλιστα τάς τε χεῖρας ἔχειν δεῖ καθαρωτάτας
<br class="lb"/>καὶ τὸ πρόσωπον τὰς τρίχας ἐπί τε τοῦ γενείου καὶ
<br class="lb"/>κεφαλῆς. ἐφεξῆς δὲ καὶ τὰ ἄλλα μόρια τοῦ σώματος,
<br class="lb"/>ὥσπερ γε καὶ τὴν ἐσθῆτα λαμπρὰν, ἃ βλέπει, φησὶν, ὁ κάμνων.
<br class="lb"/>καὶ τοῦτ’ αὐτὸ καὶ τοὺς ἐπισκοπουμένους καὶ τὰ
<br class="lb"/>κατὰ τὸν οἶκον, ἐν ᾧ νοσεῖ. τούτων τε οὖν οὐδὲν αὐτὸν
<br class="lb"/>ἀηδῶς ὁρᾷν χρὴ καὶ τῶν ὑπηρετουμένων ἐκείνους παρεῖναι
<br class="lb"/>διὰ παντὸς, οἷς μάλισθ’ ἥδεται. καὶ τῶν ἐπισκοπουμένων


<a class="pb" href="#pb139" id="pb139">[p. 139]</a>


τοὺς μὲν φιλτάτους χρονίζειν παρ’ αὐτῷ, τοὺς δ’ ἄλλους
<br class="lb"/>δυοῖν θάτερον, ἢ μηδ’ ὅλως εἰσιέναι πρὸς αὐτὸν ἢ μὴ μέχρι
<br class="lb"/>πλείονος ὁρᾶσθαι. ταῦτα δὲ πολυπραγμονήσας ὁ ἰατρὸς
<br class="lb"/>αὐτὸς ἐργάσεταί τε καὶ διατάξει. τινὰ δὲ καὶ χωρὶς
<br class="lb"/>πολυπραγμοσύνης αὐτόματα γινώσκεται. πολλάκις γοῦν ἐπισκεπτομένους
<br class="lb"/>τὸν κάμνοντα καὶ θεραπεύοντος τοῦ ἰατροῦ
<br class="lb"/>δοῦλός τις ἐπεισελθὼν ἤγγειλεν ἀφῖχθαι τόνδε τινὰ ἄνθρωπον
<br class="lb"/>ἐπισκέψασθαι <span class="milestone">481</span>βουλόμενον αὐτόν. εἶτα παραχρῆμα
<br class="lb"/>ποτὲ μὲν ἡσθεὶς ἐφάνη πρὸς τὴν ἀκοὴν ὁ νοσῶν,
<br class="lb"/>ἔστι δ’ ὅτε μεγάλως ἀνιαθεὶς, ὡς ἐνοχλεῖσθαι μέλλων ὑπ’
<br class="lb"/>ἀνθρώπου μὴ φιλοῦντος αὐτὸν ἀληθῶς, ἀλλὰ προσποιουμένου.
<br class="lb"/>καὶ χρὴ τηνικαῦτα τὸν ἰατρὸν, ὅταν εἰσέλθῃ τις ὃν
<br class="lb"/>ὁ κάμνων οὐχ ἡδέως ὁρᾷ, μετὰ βραχὺ κελεύειν ἀξιοπίστως,
<br class="lb"/>ἡσυχάσαι συμφέρειν τῷ κάμνοντι καὶ κατὰ ταύτην τὴν πρόφασιν
<br class="lb"/>ἐξελθεῖν ἀξιῶσαι καὶ ἐξ αὐτοῦ πάντας. εὔδηλον γὰρ
<br class="lb"/>ὅτι συνεξελθόντες ἐν τῷ παραυτίκα τοῖς μὴ φίλοις οἱ φίλοι
<br class="lb"/>μετ’ ὀλίγον εἰσελθεῖν δυνήσονται. τὰ μὲν οὖν τοιαῦτα θεάματα

﻿
<a class="pb" href="#pb140" id="pb140">[p. 140]</a>


τὴν γνώμην τοῦ κάμνοντος ἡδέως τε καὶ ἀηδῶς διατίθησιν,
<br class="lb"/>οὐ κατ’ αὐτὴν ἰδίως τὴν αἴσθησιν, ἀλλὰ κατὰ τὴν
<br class="lb"/>διάνοιαν. ἔνια δέ ἐστιν ἡδέα τῶν ὁρατῶν κατ’ αὐτὴν τὴν
<br class="lb"/>ὄψιν, ὥσπερ γε καὶ τῶν ὀσφρητῶν καὶ γευστῶν καὶ ἀκουστῶν
<br class="lb"/>καὶ ἁπτῶν. οὐ μὴν ἅπασί γε ἐπὶ τοῖς αὐτοῖς ἡ ἴση
<br class="lb"/>τέρψις. ἄλλος γὰρ ἄλλα καὶ χρώματα καὶ σχήματα καὶ
<br class="lb"/>ἄνθη καὶ φυτὰ καὶ βλαστήματα καὶ ζωφραφήματα θεᾶται,
<br class="lb"/>τὰ μὲν ὡς ἀηδῆ, τὰ δὲ ὡς ἡδέα. χρὴ τοίνυν παρὰ τῶν
<br class="lb"/>οἰκείων τοῦ κάμνοντος τὸν ἰατρὸν πυνθανόμενον οἷστισιν
<br class="lb"/>οἱ κάμνοντες ἥδονται, ταῦτα κελεύειν εἰσφέρεσθαι τοῖς οἴκοις
<br class="lb"/>ἐν οἷς κατάκεινται. μαλακῶς ὅσα ψαύει κατ’ αὐτὴν
<br class="lb"/>μόνην ψιλὴν τὴν ἁπτικὴν αἴσθησιν, ἡδέα ταῦτ’ ἐστὶν, ὥσπερ
<br class="lb"/>αὖ πάλιν ἄνθη τε καὶ φυτὰ καὶ ποικίλα καὶ τἄλλα ὅσα
<br class="lb"/>προείρηται τὴν ὄψιν μόνην τέρπει. προσθήσομεν οὖν ὅσα
<br class="lb"/>ταὐτοῦ γένους ἐπὶ τοῖς εἰρημένοις, παραλέλειπται δὲ ὡς
<br class="lb"/>σαφῆ. δυοῖν γὰρ αἰσθήσεων ἐμνημόνευσεν ὄψεώς τε καὶ
<br class="lb"/>ἁφῆς. σὺ δὲ καὶ τὴν ὄσφρησιν προσθήσεις δηλονότι καὶ τὴν
<br class="lb"/>γεῦσιν καὶ τὴν ἀκοὴν, καὶ κατά γε τὴν ἀκοὴν διαιρεῖν ὥσπερ


<a class="pb" href="#pb141" id="pb141">[p. 141]</a>


ἐπὶ τῆς ὄψεως, ἔνια μὲν αὐτὴν τὴν αἴσθησιν μόνην τέρποντα,
<br class="lb"/>καθάπερ αἱ ἡδεῖαι φωναὶ, τινὰ δὲ τὴν ἀκοὴν λυποῦντα, καθάπερ
<br class="lb"/>αἱ ἀηδεῖς ἀγγελίαι. τοὐναντίον δὲ ἄλλ’ ἄττα τέρπει τε καὶ
<br class="lb"/>ἥδει. τοῦτό γε καὶ οἱ ἰδιῶται πάντες ἴσασιν, ὡς οὐδὲν ὧν
<br class="lb"/>ἀηδῶς ὁ κάμνων ἀκούσεται προσήκει λέγειν αὐτῷ, καθάπερ
<br class="lb"/>γε καὶ τὰ μέλλοντα μεγάλως ἥσειν αὐτὸν, ἀγγέλλειν πάντα
<br class="lb"/>μετὰ τοῦ καὶ προσεπιψεύδεσθαί τι. κατὰ μέντοι τὴν ἐφεξῆς
<br class="lb"/>ῥῆσιν ἔνια καὶ τῶν ἐνταῦθα παραλελεῖφθαι δοκούντων ἐπαναλαμβάνων
<br class="lb"/>προστίθησιν, ἄλλαι. πρόγραμμα τοῦτ’ ἔστιν
<br class="lb"/>ἄλλων χαρίτων μελουσῶν λέγεσθαι. προειρηκὼς γὰρ αἱ
<br class="lb"/>τοῖσι κάμνουσι χάριτες, εἶτ’ εἰπὼν τὸ καθαρῶς δρᾷν ποτὰ
<br class="lb"/>ἢ βρωτά. καὶ τούτων ἐφεξῆς, πάντων ὁρωμένων διελθὼν,
<br class="lb"/>εἶθ’ ἑξῆς ὑπὲρ τῶν πρὸς τὴν ἁφὴν ἡδέων, ἐπαγγέλλεται
<br class="lb"/>πρὸς ταῖς εἰρημέναις ἑτέρας ἐρεῖν χάριτας ὦν ἐφεξῆς ἀκούσῃ.
<br class="lb"/>τινὲς μέντοι τελέως ἐξεῖλον τῶν ἀντιγράφων. τὸ πρόγραμμα
<br class="lb"/>τοῦτο τὸ, ἄλλαι, τινὲς δ’ οὐ θηλυκῶς μετὰ τοῦ ἰῶτα γράφουσιν,
<br class="lb"/>ἀλλὰ χωρὶς τοῦ ι, κατὰ τὸ καλούμενον οὐδέτερον


<a class="pb" href="#pb142" id="pb142">[p. 142]</a>


γένος, ἄλλα μὴ μεγάλα βλάπτῃ ἢ μὴ εὐανάληπτα, οἷον τὸ
<br class="lb"/>ψυχρὸν, ὄκου τοῦτο δεῖ. καὶ τὰ μὴ μεγάλως βλάπτοντα δοτέον
<br class="lb"/>ἐστὶν ἐνίοτε τοῖς ἐπιθυμοῦσιν αὐτῶν σφόδρα καὶ μέλλουσι
<br class="lb"/>μισεῖν τε τὸν ἰατρὸν ἐκ τοῦ μὴ λαβεῖν, ἀποστρέφεσθαί
<br class="lb"/>τε καὶ μηδὲν αὐτῷ προστάττοντι πείθεσθαι. διδόναι
<br class="lb"/>τοίνυν ἀναγκαῖόν ἐστιν ἐνίοτε τούτοις ἔνια τῶν ἐπιθυμουμένων,
<br class="lb"/>ἐὰν μὴ μεγάλως ὑπ’ αὐτῶν μέλλωσι βλάπτεσθαι,
<br class="lb"/>προλέγοντα μὲν ὅτι βλαβήσονται <span class="milestone">482</span>καὶ δίδωσιν αὐτὰ
<br class="lb"/>χαρίζεσθαί τι βουλόμενος τῷ κάμνοντι, πρὸς δὲ τὸ μέλλον
<br class="lb"/>αὐτὸν ἀνταιτοῦντα παρ’ αὐτοῦ τὴν ἐν τοῖς ἄλλοις εὐπείθειαν.
<br class="lb"/>οἶδα γὰρ ἐνίους ἐκ τοῦ λαβεῖν πεισθέντας. οὕτω γοῦν κἀγὼ
<br class="lb"/>πόλλ’ ἔδωκα ψυχρὸν ὕδωρ ἐν ἐκείνοις τοῖς νοσήμασιν
<br class="lb"/>ἐν οἷς μετὰ μίαν ἡμέραν ἦν αὐτοῦ χρεία, τοῦτο μόνον τῷ
<br class="lb"/>κάμνοντι χαρισάμενος ὡς μὴ περιμεῖναι τὸν ἄριστον καιρόν.
<br class="lb"/>ὡσαύτως δὲ καὶ περὶ βαλανείου καὶ οἴνου καὶ πάντων
<br class="lb"/>τῶν τοιούτων οἶδα πράξας. εἰ μέντοι μηδ’ ὅλως δέοιτο
<br class="lb"/>μηδὲ μετὰ μίαν ἡμέραν τὸ νόσημα μηδενὸς τούτων, οὐ χρὴ
<br class="lb"/>χαρίζεσθαι τῷ κάμνοντι. βραχεῖαν γὰρ βλάβην ἐπανορθώσασθαι


<a class="pb" href="#pb143" id="pb143">[p. 143]</a>


δυνατόν ἐστι τὴν μετὰ ταῦτα τοῦ κάμνοντος εὐπείθειαν.
<br class="lb"/>τὴν δ’ οὕτως μεγάλην ὡς ἤτοι κίνδυνον ἔσχατον
<br class="lb"/>ἐπιφέρειν ἢ χρόνου μῆκος, οὐκέθ’ οἷόν τε πρὸς τὸ δέον
<br class="lb"/>πάλιν ἐπαναγαγεῖν. γράφεται δὲ καὶ κατ’ ἄλλας λέξεις ἡ
<br class="lb"/>προκειμένη ῥῆσις, μίαν μὲν τοιάνδε· ἀλλὰ καὶ μεγάλα
<br class="lb"/>βλάπτειν, οἷον ψυχρὸν ὅκου δεῖ, τοῦ δὴ τοῦ βλάπτειν ῥήματος
<br class="lb"/>ἐπὶ τοῦ τέλους ἔχοντος τὸ ν, καὶ ταύτην γε τὴν γραφὴν
<br class="lb"/>οἱ παλαιοὶ τῶν ἐξηγητῶν ἴσασιν. ἑτέραν δὲ γραφὴν
<br class="lb"/>εὑρήσεις ἐν ἄλλοις ἀντιγράφοις χωρὶς τοῦ ν τοιαύτην· ἃ
<br class="lb"/>μὴ μεγάλα βλάπτῃ ἢ μὴ εὐανάληπτα, οἷον ψυχρὸν ὅκου
<br class="lb"/>τοῦτο δεῖ. βούλεται δ’ ἡ προκειμένη λέξις ἢ μὴ εὐανάληπτα
<br class="lb"/>σημαίνειν τὰ μὴ ταχέως ὑπεῖξαι δυνάμενα τοῖς βοηθήμασιν,
<br class="lb"/>ὡς ἐπανορθωθῆναι τὴν γεγονυῖαν ἤδη βλάβην.
<br class="lb"/>ἀλλὰ περὶ τούτου τοῦ πράγματος ὅσα περὶ τοῦ πρόσθεν εἶπον
<br class="lb"/>ἀναμνησθέντας, [χρὴ] μηδεμιᾶς ἐστὶ δεηθῆναι νεωτέρας
<br class="lb"/>ἐξηγήσεως.
</p>
                    </section>
                    <a class="pb" href="#pb144" id="pb144">[p. 144]</a>
                    <section id="body-1-3-4-9" class="div textpart section level5">
                      <blockquote class="quote lemma">Εἴσοδοι, λόγοι, σχῆμα, ἐσθὴς τῷ νοσοῦντι, κουρὴ, ὄνυχες,
<br class="lb"/>ὀσμαί.</blockquote>
                      <p class="p autofirst">Τούτων τὰ μὲν ἄλλα πάντα προφανῶς ἐπὶ τὸν ἰατρὸν
<br class="lb"/>ἀναφέρεται, μεταξὺ δ’ αὐτῶν παρεγκείμενον, τῷ νοσοῦντι,
<br class="lb"/>παρέχει τινὰ ζήτησιν, ὅθεν ἔνιοι παντάπασιν ἐξελόντες αὐτὸ
<br class="lb"/>προσεποιήσαντο μηδ’ ὅλως εὑρηκέναι γεγραμμένον. ἀλλ’
<br class="lb"/>οἵ γε παλαιοὶ τῶν ἐξηγητῶν ἴσασι καὶ ταύτην τὴν γραφήν.
<br class="lb"/>ἴσως δ’ ἄν τινος εὐπορήσαιμεν εἰς αὐτὴν πιθανοῦ, προσεπισκεψάμενοι
<br class="lb"/>τῶν εἰρημένων ἕκαστον ἰδίᾳ. καὶ πρώτας γε
<br class="lb"/>τὰς πρὸς τὸν κάμνοντα τῶν ἰατρῶν εἰσόδους <span class="milestone">495</span>ὅσαι
<br class="lb"/>κεχαρισμένως αὐτοῖς γίνονται. τινὲς μὲν γὰρ ἐνοχλεῖσθαι
<br class="lb"/>νομίζουσιν ὑπὸ τῶν πολλάκις αὐτοὺς ὁρώντων, ἔνιοι δὲ πάνυ
<br class="lb"/>τούτῳ σφόδρα χαίρουσιν. ἰατροὶ δέ τινές εἰσιν οἳ μέχρι
<br class="lb"/>τοσούτου μωραίνουσιν, ὡς καὶ τοῖς κοιμωμένοις ἐπεισιέναι
<br class="lb"/>μετὰ ψόφου ποδῶν, φωνῆς μείζονος, ὑφ’ ὧν ἐνίοτε διεγερθέντες

﻿
<a class="pb" href="#pb145" id="pb145">[p. 145]</a>


οἱ νοσοῦντες ἀγανακτοῦσί τε πρὸς αὐτοὺς καὶ βεβλάφθαι
<br class="lb"/>τὰ μέγιστά φασι. ἅπαντ’ οὖν ταῦτα προορᾶσθαι
<br class="lb"/>χρὴ ἰατρὸν, ὡς μήτε κατὰ καιρὸν ὃν οὐ χρὴ παραγίνεσθαι
<br class="lb"/>μήτε προπετῶς μετὰ ψόφων πολλῶν καὶ φωνῆς μεγάλης ἢ
<br class="lb"/>βαδίσματος ἀσχήμονος ἢ βλέμματος ἢ ὅλως οὑτινοσοῦν τοιούτου.
<br class="lb"/>λόγοι. τῶν μεγίστων ἐστὶ καὶ τοῦτο πρὸς τοὺς κάμνοντας
<br class="lb"/>ὑπὸ τῶν ἰατρῶν ἤτοι προσηκόντως ἢ οὐ προσηκόντως
<br class="lb"/>τι γινόμενον. ἔνιοι μὲν γὰρ αὐτῶν ἐσχάτως εἰσὶν
<br class="lb"/>ἀβέλτεροι, τοιοῦτοί τινες ὄντες οἷον ὁ Ζεῦξίς φησι ὑπὸ Βακχείου
<br class="lb"/>γεγράφθαι <span class="milestone">483</span>Καλλιάνακτα γεγονέναι τὸν Ἡροφίλειον
<br class="lb"/>ἐν τοῖς ἀπομνημονεύμασιν Ἡροφίλου τε καὶ τῶν ἀπὸ
<br class="lb"/>τῆς οἰκείας αὐτοῦ. νοσοῦντος γάρ τινος, εἶτ’ εἰπόντος τῷ
<br class="lb"/>Καλλιάνακτι, τεθνήσομαι, φασὶν αὐτὸν ἐπιφωνῆσαι τόδε τὸ
<br class="lb"/>ἔπος</p>
                      <div class="l">Εἰ μή σε Λητὼ καλλίπαις ἐγείνατο.</div>
                      <p class="p autofirst">Ἑτέρῳ δὲ ταὐτὸ τοῦτ’ εἰπόντι φάναι</p>
                      <div class="l">Κάτθανε καὶ Πάτροκλος, ὅπερ σέο πολλὸν ἀμείνων.</div>
                      <a class="pb" href="#pb146" id="pb146">[p. 146]</a>
                      <p class="p autofirst">ἔνιοι δὲ τῶν νῦν ἰατρῶν, εἰ καὶ μετριώτεροι Καλλιάνακτός
<br class="lb"/>εἰσιν, ἀλλὰ τραχέως καὶ αὐτοὶ προσφέρονται τοῖς νοσοῦσιν
<br class="lb"/>ὡς μισηθῆναι, καθάπερ ἄλλοι τινὲς ἐξ ὑπεναντίου
<br class="lb"/>δουλοπρεπῶς κολακεύοντες ἐξ αὐτοῦ τούτου κατεφρονήθησαν.
<br class="lb"/>ὥσπερ δὲ οὐ χρὴ μίσους ἄξιον φαίνεσθαι τῷ κάμνοντι
<br class="lb"/>τὸν ἰατρὸν, οὕτως οὐδ’ εὐκαταφρόνητον, ἀλλ’ ἐν τῷ φιλανθρώπῳ
<br class="lb"/>καὶ μετρίῳ καὶ ἡδεῖ σεμνὸν φυλάττειν. εἰ μὴ γὰρ
<br class="lb"/>ὥσπερ θεόν τινα ὁ κάμνων θαυμάσειεν, οὐκ ἂν ὁ κάμνων
<br class="lb"/>εὐπειθὴς γένοιτο. βέλτιον οὖν ἐστι μήτε κολακεύειν εἰς τοσοῦτον
<br class="lb"/>ὥστε καταφρονεῖσθαι μήτε ἄγροικόν τε καὶ τραχὺν
<br class="lb"/>ὁμοίως Καλλιάνακτι. γενήσεται δὲ τοῦτο φυλάττοντος μὲν
<br class="lb"/>ἔν τε τῷ βλέμματι καὶ τῷ φλέγματι καὶ τῷ παντὶ τοῦ σώματος
<br class="lb"/>σχήματι τὸ σεμνὸν τοῦ ἰατροῦ, ἐκδιδάσκοντος δὲ τὸν
<br class="lb"/>κάμνοντα πείθεσθαι τοῖς πραττομένοις ὑφ’ ἑαυτοῦ. πολλοὶ
<br class="lb"/>δ’ εἰσὶ λόγοι καί σοι παραδείγματος ἕνεκεν οὐκ ὀκνήσω
<br class="lb"/>παραθέσθαι τινά. δυνήσεται γὰρ ὁ ἰατρὸς ἐπὶ προοιμίῳ
<br class="lb"/>πιθανῷ μετὰ ταῦτα πρὸς τὸν κάμνοντα διελθεῖν ὅσα περὶ


<a class="pb" href="#pb147" id="pb147">[p. 147]</a>


τῶν τοιούτων Ἱπποκράτης ἔγραψε, πρῶτον μὲν ἐν τοῖς ἀφορισμοῖς
<br class="lb"/>εἰπών· δεῖ δὲ οὐ μόνον ἑωυτὸν παρέχειν τὰ δέοντα
<br class="lb"/>ποιέοντα, ἀλλὰ καὶ τὸν νοσέοντα καὶ τοὺς παρεόντας ἔξωθεν.
<br class="lb"/>ἐν δὲ τῷ πρώτῳ τῶν ἐπιδημιῶν ἡ τέχνη διὰ τριῶν,
<br class="lb"/>τὸ νόσημα, ὁ νοσέων, ὁ ἰατρὸς, ὑπεναντιοῦσθαι τῷ νοσήματι
<br class="lb"/>τὸν νοσέοντα μετὰ τοῦ ἰατροῦ. καὶ ὡς τριῶν ὄντων, ἰατροῦ
<br class="lb"/>καὶ νοσήματος καὶ κάμνοντος, ἐὰν ὁ νοσῶν ἐάσῃ μόνον
<br class="lb"/>πολεμεῖν τῷ νοσήματι τὸν ἰατρὸν ἢ καὶ πρὸς αὐτὸ μεταστὰς
<br class="lb"/>ἐναντιοῦται τῷ ἰατρῷ, συμβήσεται νικηθῆναι τὸν
<br class="lb"/>ἰατρὸν ὑπὸ τοῦ νοσήματος. ἐὰν δὲ καταλιπὼν τὸ νόσημα
<br class="lb"/>σύμμαχος κατ’ αὐτοῦ γένηται τῷ ἰατρῷ, μεγάλην ἐλπίδα
<br class="lb"/>τῆς νίκης ἔσεσθαι δυοῖν ἀνθρώπων πρὸς ἓν νόσημα μαχομένων,
<br class="lb"/>ὡς τό γε ἐναντίον ἔμπαλιν οὐδεμιᾶς ἐλπίδος ἔσται
<br class="lb"/>παρεκτικὸν, ἐὰν ὁ κάμνων μετὰ τοῦ νοσήματος γενόμενος
<br class="lb"/>ἐναντιῷτο τῷ ἰατρῷ· μονωθεὶς γὰρ ἂν οὗτος ὑπὸ τῶν
<br class="lb"/>δυοῖν νικηθείη ἄν. ἀρκεῖ σοι τὸ παράδειγμα τοῦτο, νοῆσαι
<br class="lb"/>δυναμένῳ κατὰ τὸ παραπλήσιον ἕτερα πολλὰ τοιαῦτα τῷ
<br class="lb"/>νοσοῦντι γίνεσθαι πρὸς τῶν ἰατρῶν. οὐ μόνον δὲ τῶν λεχθησομένων


<a class="pb" href="#pb148" id="pb148">[p. 148]</a>


λόγων τοῖς κάμνουσιν ὑπὸ τῶν ἰατρῶν τοιαύτην
<br class="lb"/>εἶναι προσήκει τὴν διάνοιαν, ἀλλὰ καὶ τὸ μέγεθος τῆς
<br class="lb"/>φωνῆς καὶ τὸν τόνον καὶ τὴν ὅλην ἀπόκρισιν ἀνάλογον εἶναι
<br class="lb"/>τῇ διανοίᾳ τῶν λόγων. εἰ δὲ καὶ πεπαιδευμένῳ διαλέγοιτό
<br class="lb"/>τις ἀνδρὶ, καὶ μετὰ τοῦ μὴ σολοικίζειν τε καὶ βαρβαρίζειν.
<br class="lb"/>καὶ γὰρ ἐκ τῶν τοιούτων εὐκαταφρόνητοι τοῖς κάμνουσιν
<br class="lb"/>οἱ ἰατροὶ φαίνονται. σχῆμα. καὶ τὸ σχῆμα τοῦ
<br class="lb"/>σώματος ὅλου κατά τε τὴν εἴσοδον καὶ τὴν καθέδραν ὁ ἰατρὸς
<br class="lb"/>ἐχέτω, μήτε ταπεινὸν, ὡς εὐκαταφρόνητον εἶναι, μήτε
<br class="lb"/>χαυνότητά τινα καὶ ἀλαζονείαν ἐνδεικνύμενον. ἔνιοι μὲν
<br class="lb"/>γὰρ ἀνατεταμένοι καὶ πλατεῖς εἰσίασί τε καὶ καθέζονται,
<br class="lb"/>ἔνιοι δὲ διατεθρυμμένοι, τινὲς δὲ ἐγκεκυφότες καὶ ταπεινοί.
<br class="lb"/>φεύγειν οὖν ἁπάσας δεῖ τὰς ὑπερβολὰς καὶ πειρᾶσθαι μέσον
<br class="lb"/>αὐτῶν εἶναι. εἰ δέ ποτε κατὰ τὸ σπάνιον ὁ κάμνων
<br class="lb"/>φαίνοιτό σοι φιλοτάπεινός τις, ἀπὸ τοῦ μέσου <span class="milestone">484</span>βραχὺ
<br class="lb"/>πρὸς τὸ ταπεινότερον ἄμεινόν ἐστι σχηματίζειν ἑαυτόν. εἰ
<br class="lb"/>δ’ ἐναντίως ἔχοι, καὶ σὺ τἀναντία ποιήσεις ἐπὶ βραχὺ,
<br class="lb"/>τοῦ μέσου τε καὶ παρὰ φύσιν ἐφ’ ἑκάτερα παραχωρῶν.


<a class="pb" href="#pb149" id="pb149">[p. 149]</a>


ἐσθής. καὶ αὕτη κατὰ τὸν αὐτὸν λόγον ἔστω μέση, μήτε
<br class="lb"/>πολυτελὴς, ὡς ἀλαζονείαν ἐμφαίνειν, μήτε ῥυπαρὰ καὶ πάνυ
<br class="lb"/>ταπεινή· πλὴν εἴ ποθ’ ὁ κάμνων αὐτὸς εἴη τῶν ἀμετρότερον
<br class="lb"/>ἢ τὰ πολυτελῆ φιλούντων ἢ τοῖς ῥυπαροῖς ἡδομένων.
<br class="lb"/>ἐπὶ τούτων γὰρ ἀπὸ τῆς μεσότητος ἐπὶ τὸ τῷ κάμνοντι
<br class="lb"/>φίλτερον ἀποχωρήσεις, ὅσον ἂν εἰκάσῃς ἔσεσθαί τι σύμμετρον
<br class="lb"/>τῷ νοσοῦντι. διὰ μέσου τοῦτ’ ἔφην ἐγκείμενον
<br class="lb"/>ἀπορίαν παρέχειν· εἰ δέ γε κατὰ τὴν ἀρχὴν τῆς ὅλης ῥήσεως
<br class="lb"/>ἢ τὴν τελευτὴν εἴρητο, σαφὲς ἂν ἦν ὡς ἅπαντα ταῦτα
<br class="lb"/>τῷ νοσοῦντι κεχαρισμένως προσήκει πράττειν τὸν ἰατρὸν,
<br class="lb"/>εἰσόδους, λόγους, σχῆμα τοῦ παντὸς σώματος, ἐσθῆτα,
<br class="lb"/>κουρὰν τριχῶν, ὀνύχων συμμετρίαν, ὀσμήν. ἐπί τε γὰρ εἰσόδων
<br class="lb"/>ἄλλη πρὸς ἄλλον ἐστὶ τῶν νοσούντων ἡ συμμετρία,
<br class="lb"/>καθότι πρόσθεν εἶπεν, ἐν δὲ τοῖς λόγοις ὡσαύτως· οἱ μὲν
<br class="lb"/>γὰρ μυθολογοῦσι τοῖς ἰατροῖς ἥδονται, τινὲς δὲ ἀνιῶνται,
<br class="lb"/>καὶ τινὲς μὲν σεμνοῖς λόγοις, τινὲς δ’ εὐτραπέλοις χαίρουσι.
<br class="lb"/>καὶ περὶ τῶν σχημάτων τε καὶ τῆς ἐσθῆτος ἀρτίως εἴρηται

﻿
<a class="pb" href="#pb150" id="pb150">[p. 150]</a>


τίνα τρόπον ἐστοχάσθαι χρὴ τῶν ἡδέων τῷ νοσοῦντι.
<br class="lb"/>κουρὴ τῶν τριχῶν. ἡ κουρὰ φύσει μὲν ἀρίστη γένοιτο ἂν, εἰ
<br class="lb"/>στοχάζοιτο τῆς κατὰ τὴν κεφαλὴν ὑγείας. ἄλλοις γὰρ ἄλλο
<br class="lb"/>προσήκει. τοῖς νοσοῦσι δὲ τὸ τῆς κουρᾶς εἶδος οὐ ταὐτὸν
<br class="lb"/>ἅπασιν ἡδύ. στοχάζεσθαι τοίνυν σε χρὴ καὶ τούτου, πρὸς
<br class="lb"/>τὸν ἰατρευόμενον ἀποβλέποντα, καθάπερ ἐπ’ Ἀντωνίνου
<br class="lb"/>τοῦ Κομμόδου πατρὸς ἐποίουν οἱ συνόντες ἅπαντες ἐν χρῷ
<br class="lb"/>κειρόμενοι. Λούκιος δὲ μιμολόγους αὐτοὺς ἀπεκάλει. καὶ
<br class="lb"/>διὰ τοῦτο πάλιν ἐκόμων οἱ μετ’ ἐκείνου ὄνυχες. πηλίκους
<br class="lb"/>εἶναι χρὴ τοὺς ὄνυχας τοῖς ἰατροῖς αὐτὸς ἐδίδαξεν ἐν τῷ
<br class="lb"/>κατ’ ἰητρεῖον, συνάπτων αὐτῶν τὴν συμμετρίαν ἡδεῖαν εἶναι
<br class="lb"/>τοῖς ὁρῶσι. περὶ δὲ τῶν χώραν ἐχόντων ὀνύχων ἤ τι
<br class="lb"/>τοιοῦτο, καθάπερ γε καὶ περὶ τῆς ἐν κεφαλῇ τῶν τριχῶν
<br class="lb"/>ἀλωπεκίας ἢ ὀφιάσεως οὐδὲ λόγου δεῖται. ταῦτα γὰρ ὡς
<br class="lb"/>ἤδη παρὰ φύσιν αἴσχιστόν ἐστιν ἔχειν ἰατρῷ, καθάπερ γε
<br class="lb"/>καὶ ἀρθρῖτιν ἰσχυρὰν ἤ τι τοιοῦτον ἕτερον. ὀδμή. καὶ τῆς


<a class="pb" href="#pb151" id="pb151">[p. 151]</a>


ὀδμῆς τοῦ σώματος ὅλου καὶ τοῦ στόματος ἡ μέν τίς ἐστιν
<br class="lb"/>ἐνίοις φύσει μοχθηρὰ, καθάπερ γε καὶ ἄλλοις τισὶν ἄμεμπτος,
<br class="lb"/>ἡ δ’ ἐξ ἀμελείας ἐγγίνεται, μηδὲν ἡγουμένων ἁμαρτάνειν
<br class="lb"/>τῶν ἰατρῶν, ἐὰν ἤτοι σκόροδον ἢ κρομμύων ὄζοντες
<br class="lb"/>ἐπισκοποῦνται τοὺς νοσοῦντας. ἐπὶ δὲ Κοΐντου τοῦ κατὰ
<br class="lb"/>τὴν πατρίδα ἡμῶν ἰατρεύοντος ἐν Ῥώμῃ καὶ τοιοῦτό τι
<br class="lb"/>συνέβη. μετ’ ἄριστον ἐπεσκέπτετό τινα τῶν πλουσίων τε
<br class="lb"/>καὶ πολὺ δυναμένων ἀνδρῶν, ὄζων οἴνου σφοδρῶς. πυρέττων
<br class="lb"/>οὖν ἱκανῶς ὁ κάμνων ἅμα κεφαλαλγίας καὶ διὰ τοῦτο
<br class="lb"/>μὴ φέρων τὴν ἐκ τοῦ οἴνου προσπίπτουσαν ὀσμὴν ἠξίου
<br class="lb"/>προσωτέρω χωρήσειν τὸν Κόϊντον, ἀνιᾷν αὐτὸν ἐξόζοντα
<br class="lb"/>σφοδρῶς οἴνου. ταῦτα μὲν οὖν ὁ κάμνων ἐφαίνετο μετρίως
<br class="lb"/>λέγειν· ὁ Κόϊντος δ’ ἀβελτέρως αὐτῷ προσενεχθεὶς ἐκέλευσεν
<br class="lb"/>ἀνέχεσθαι <span class="milestone">496</span>τῆς ὀσμῆς. καὶ γὰρ ἑαυτὸν ἔφη
<br class="lb"/>τοῦ κάμνοντος ἀνέχεσθαι πυρετοῦ ὄζοντος, εἶναι δ’ οὐκ
<br class="lb"/>ἴσον ἢ πυρετὸν ἢ οἶνον ὀσμᾶσθαι. ἕτερον δ’ ἰατρὸν <span class="milestone">485</span>
<br class="lb"/>ἐπὶ τῆς ἡμετέρας Ἀσίας οἶδα δυσώδεις ἔχοντα τὰς μάλας


<a class="pb" href="#pb152" id="pb152">[p. 152]</a>


ὡς διὰ τοῦτο μὴ φέρειν αὐτοῦ τὴν εἴσοδον ἄνθρωπον νοσοῦντα
<br class="lb"/>μηδένα καθάριον. ἐχρῆν οὖν αὐτὸν ἑαυτοῦ πρῶτον
<br class="lb"/>ἰᾶσθαι τὸ σύμπτωμα καὶ οὕτως ἐπιχειρεῖν ἑτέρους θεραπεύειν.
<br class="lb"/>ἐγχωρεῖ γὰρ, εἰ καὶ σύμφυτον ὥσπερ καὶ τοῖς
<br class="lb"/>τράγοις ἐστὶν, ἀλλά τοι μετριώτερόν γ’ αὐτὸ ποιήσαντα τὸ
<br class="lb"/>μέτριον αὖθις τοῦτο πραΰνειν ἑκάστης ἡμέρας διαπάσμασιν
<br class="lb"/>ἀμβλυντικοῖς δυσωδίας. ἄλλος γοῦν τις ἔχων δυσῶδες φύσει
<br class="lb"/>τὸ στόμα προὐνοήσατο μετριώτερον αὐτὸ ποιήσασθαι
<br class="lb"/>διά τε καθάρσεως καὶ φαρμάκων πόσεως ἐπιτηδείων εἰς
<br class="lb"/>τοῦτο, καὶ καθ’ ἑκάστην ἡμέραν ὀλίγιστόν τι λαμβάνων εἰς
<br class="lb"/>αὐτὸ ποτὲ μὲν ἀμώμου, ποτὲ δὲ μαλαβάθρου φύλλου, ποτέ
<br class="lb"/>δ’ ἄλλου τινὸς τῶν εὐωδῶν οὕτως ἐκ τῆς οἰκίας προήρχετο.
</p>
                    </section>
                    <section id="body-1-3-4-10" class="div textpart section level5">
                      <blockquote class="quote lemma">Ὕδωρ ἀφεψηθὲν τὸ μὲν ὡς δέχηται τὸν ἀέρα, τὸ δὲ μὴ
<br class="lb"/>ἔμπλεον εἶναι καὶ ἐπίθεμα ἔχειν.</blockquote>
                      <a class="pb" href="#pb153" id="pb153">[p. 153]</a>
                      <p class="p autofirst">Ἐπὶ τίνων παθῶν ἢ τίνος ἕνεκα χρείας ἀφεψεῖν
<br class="lb"/>προσήκει τὸ ὕδωρ, εἴτ’ οὖν ἅπαν εἴτε μόνον τὸ μοχθηρὸν,
<br class="lb"/>οὐκ εἴρηται κατὰ τὴν ῥῆσιν, ὥστ’ οὐδ’ ὠφέλειά τις
<br class="lb"/>ἐξ αὐτῆς ἡμῖν ὑπάρχει. φαίνεται γὰρ ὥσπερ ἄλλα πολλὰ
<br class="lb"/>τοῦ ζητῆσαι χάριν ἢ καὶ συγγράψαι πρὸς ἔκδοσιν ὁ Ἱπποκράτης
<br class="lb"/>ἐν τούτοις τοῖς βιβλίοις ὑποτυπούμενος, οὕτω καὶ
<br class="lb"/>τοῦτον γράψαι τὸν λόγον ἐλλιπῶς μὲν ἡμῖν, ἑαυτῷ δ’ εἰς
<br class="lb"/>ἀνάμνησιν οὐκ ἐλλιπῶς. εἰ δὲ πρόβλημα θέντες ἦμεν ἡμῖν
<br class="lb"/>αὐτοῖς εὑρεῖν ὁποῖα τῶν ὑδάτων ἀφεψεῖν χρὴ πρότερον,
<br class="lb"/>εἶτα ψύξαντας πίνειν, εἴ γε δὴ ψυχρὰ πίνειν ἐθέλοιμεν
<br class="lb"/>αὐτὰ καὶ κατὰ τοὐναντίον αὖ τίνα θερμὰ βουλόμενοι πίνειν
<br class="lb"/>οὐχ ὁμοίως ἑψήσωμεν. ἀλλὰ τῷ μὲν ἐπίθεμα ποιήσαντες
<br class="lb"/>ἁρμόττον τῷ σκεύει καθ’ ὃ θερμαίνεται, τῷ δὲ μηδὲν ἐπιθέντες,
<br class="lb"/>ἀλλ’ ἐπιτρέψαντες διὰ γυμνοῦ καὶ ἀστεγάστου τοῦ
<br class="lb"/>ἀγγείου τὸ θερμαινόμενον ὕδωρ ὁμιλεῖν τῷ πέριξ ἀέρι· ζητήσωμεν
<br class="lb"/>δὲ ἀκολούθως καὶ τίνα παθήματα δεῖται θερμῶν
<br class="lb"/>ἢ ψυχρῶν ὑδάτων· αὐτοὶ μέντοι τι χρήσιμον εὑρίσκομεν,


<a class="pb" href="#pb154" id="pb154">[p. 154]</a>


οὐ μὴν ἐκ τῆς προκειμένης ῥήσεως εἰς τὴν εὕρεσιν ὠφεληθησόμεθα,
<br class="lb"/>τὴν ἀρχὴν γὰρ ὅλως οὐδὲν ἀποσοβεῖ. διὸ καὶ
<br class="lb"/>τινὲς μὲν αὐτὴν συνάπτουσι τῇ προγεγραμμένῃ, καθάπερ
<br class="lb"/>Ἀρτεμίδωρος ἐπικληθεὶς Καπίτων, οἱ πλεῖστοι δ’ ἀποχωρίσαντες
<br class="lb"/>ἰδίᾳ σκοποῦνται μόνην. ἐὰν οὖν συνάπτηται τῇ
<br class="lb"/>προκειμένῃ, τοιόνδε τινὰ τὸν νοῦν ἕξει, αἱ τοῖσι κάμνουσι
<br class="lb"/>χάριτες οἷον τὸ καθαρίως δρᾷν ἢ ποτὰ ἢ βρωτὰ, καὶ τὰ
<br class="lb"/>ἄλλα ὅσα τούτοις ἐφεξῆς εἶπεν ὁ Ἱπποκράτης. εἶτ’ ἐπὶ τῇ
<br class="lb"/>τελευτῇ καὶ τὸ ὕδωρ δὲ δοτέον αὐτοῖς ἐνίοτε ψυχρὸν, ὅταν
<br class="lb"/>ἤτοι μηδ’ ὅλως ἐλπίσωμεν ἐκ τῆς πόσεως αὐτοῦ γενήσεσθαί
<br class="lb"/>τινα βλάβην ἢ παντάπασιν ὀλίγην, εἶθ’ ἑαυτῷ πρὸς ἀνάμνησιν,
<br class="lb"/>ὥς φασιν, ἐφεξῆς ἔγραψε τὸν τρόπον τῆς παρασκευῆς
<br class="lb"/>αὐτοῦ· τάχα μὲν οὐδέποτε βουλόμενος ἀπὸ πηγῆς
<br class="lb"/>ὕδωρ διδόναι, πρὸ τοῦ θερμανθῆναι, τάχα δὲ διορισμόν
<br class="lb"/>τινα εὑρηκὼς, οἷς τε χρὴ διδόναι θερμανθέν τε καὶ ψυχθὲν,
<br class="lb"/>οἷς τε χωρὶς τοῦ θερμανθῆναι. τάχα δὲ τὸ μὲν ἄμεμπτον
<br class="lb"/>ὕδωρ ἅνευ τῆς ἑψήσεως, τὸ δὲ μοχθηρὸν ἑψήσας ἐβούλετο

﻿
<a class="pb" href="#pb155" id="pb155">[p. 155]</a>


δίδοσθαι, τάχα δὲ καὶ ψύξιν ὕδατος <span class="milestone">486</span>ἀπέπτου γράφει
<br class="lb"/>διττὴν, ἑτέραν μὲν ἐκ τοῦ περιέχοντος ἀέρος γινομένην.
<br class="lb"/>κατὰ γοῦν Ἀλεξάνδρειάν τε καὶ πᾶσαν Αἴγυπτον ἐθεασάμην
<br class="lb"/>ἀποψύχοντας αὐτοὺς τὸ ὕδωρ ἐν ἀγγείοις τισὶν ὀστρακίνοις
<br class="lb"/>τρόπῳ τοιῷδε· δύναντος ἡλίου προθερμήναντες αὐτὸ
<br class="lb"/>τοῖς ἀγγείοις ἐνέβαλον, εἶτα μετέωρον ἐκρέμων ὅλον τοῦτο
<br class="lb"/>τὸ ἀγγεῖον ἐν θυρίσιν ἐστραμμέναις πρὸς ἄνεμον, ὡς δι’
<br class="lb"/>ὅλης νυκτὸς ψύχεσθαι, κᾄπειτα πρὶν ἀνατεῖλαι τὸν ἤλιον
<br class="lb"/>ἐπὶ τῆς γῆς ἐτίθεσαν ὕδατι ψυχρῷ κατεῤῥαμμένης, ἐν κύκλῳ
<br class="lb"/>φύλλα ψυχρὰ περιετίθεσαν ὅλῳ τῷ ἀγγείῳ, ποτὲ μὲν ἀμπέλων
<br class="lb"/>ἢ θριδακίνης, ἔστι δ’ ὁτὲ καὶ ἄλλων τινῶν ὁμοίων,
<br class="lb"/>ὡς διαμένειν ἐπὶ πλεῖστον ἣν κατὰ τὸν νυκτερινὸν ἀέρα τὸ
<br class="lb"/>ὕδωρ ἐπεκτήσατο ψύξιν. ἔτι δὲ μᾶλλον ἐπὶ τὴν τοιαύτην
<br class="lb"/>ἤρχοντο παρασκευὴν οἱ ἄνθρωποι μὴ παρόντος αὐτοῖς ὕδατος
<br class="lb"/>ἀμέμπτου. λέγω δ’ ἄμεμπτον τὸ μήτ’ ἰλύος ἔχον τι
<br class="lb"/>μήτε φυσῶδες, ἀποιότατόν τε γευομένοις. ἔνια γὰρ ἀτόπους
<br class="lb"/>ἐπιμεμιγμένας ἔχει ποιότητας, ἀλῶν ἢ λίτρου ἢ θείου τε
<br class="lb"/>καὶ ἀσφάλτου καὶ στυπτηρίας ἑτέρων τε τοιούτων. ἐφ’ ὧν


<a class="pb" href="#pb156" id="pb156">[p. 156]</a>


ἁπάντων ἄμεινόν ἐστιν, ὥσπερ ὄσπριά τε πολλὰ προέψοντες
<br class="lb"/>ἐπιτήδεια πρὸς ἐδωδὴν ἐργαζόμεθα λάχανά τε καὶ καρποὺς
<br class="lb"/>καὶ ζώων μόρια, κατὰ τὸν αὐτὸν λόγον καὶ τὸ ὕδωρ ἑψήσει
<br class="lb"/>πρῶτον ἀλλοιοῦντες ἐπὶ τὸ βέλτιον, οὕτω προσφέρεσθαι.
<br class="lb"/>καὶ καθ’ ἑτέραν δὲ χρείαν ὕδωρ προθερμαίνοντες ψύχομεν,
<br class="lb"/>εἴ γε μήτε γεῦσιν ἔχοι μήτ’ ὀδμὴν μοχθηρὰν, ἀκριβῶς δ’
<br class="lb"/>εἴη καθαρὸν, ὅταν αὐτοῦ πειραθῶμεν, ἤτοι γε πλέον ἐν
<br class="lb"/>τῇ γαστρὶ διαμένοντος ἢ πλήττοντος αὐτὴν ἢ ἐκφυσῶντος
<br class="lb"/>ἢ βαρύνοντος. ἔστι γὰρ ἀμέλει καὶ τοιαῦτα πολλὰ περὶ
<br class="lb"/>ὧν μάλιστά μοι δοκεῖ γεγραφέναι τὴν διάκρισιν ἀπὸ τῶν
<br class="lb"/>ἀρίστων ὑδάτων ὁ Ἱπποκράτης, ἔνθα φησίν· ὕδωρ τὸ ταχέως
<br class="lb"/>ψυχόμενον κουφότατον. οὐ γὰρ ἐπὶ τῶν βορβορωδῶν ἢ
<br class="lb"/>δυσωδῶν ἢ φαρμακῶδές τι κατὰ τὴν γεῦσιν ἐμφαινόντων
<br class="lb"/>ἡ τοιαύτη διάγνωσίς ἐστι χρήσιμος, ἅ γε προδήλως ἐμφαίνεται
<br class="lb"/>πᾶσιν, ἀλλ’ ἐφ’ ὦν οὐδὲν μὲν τούτων ἐστὶν, ἑτέρα δέ
<br class="lb"/>τις ἤτοι δι’ ἐπιμιξίαν ἀέρος μοχθηροῦ κακία περὶ τὸ ὕδωρ
<br class="lb"/>ἐστὶν, ἤ τις ἄλλη σύμφυτος αὐτῷ τῷ ὕδατι διαλεληθυῖαν


<a class="pb" href="#pb157" id="pb157">[p. 157]</a>


ἔχουσα τὴν αἰτίαν. ἐπὶ τούτων γὰρ ἡ εἰρημένη διάγνωσις
<br class="lb"/>ἄριστον κριτήριον, οὔτε γὰρ θερμαίνεται ταχέως οὔτε ψύχεται
<br class="lb"/>τὰ τοιαῦτα τῶν ὑδάτων· ἑτέρα τε παραπλησία τῇδε
<br class="lb"/>διὰ τῶν ἑψομένων ἐν αὐτῷ λαχάνων ἢ ὀσπρίων ἢ καρπῶν
<br class="lb"/>ἢ κρέων ἢ ῥιζῶν. τάχιστα μὲν γὰρ ἐν τοῖς ἀρίστοις ὕδασι,
<br class="lb"/>βραδύτατα δὲ ἐν τοῖς μοχθηροῖς ἕψεται. καὶ κεκλήκασί γε
<br class="lb"/>τὰ οὕτω μοχθηρὰ τῶν ἀρχαίων τινὲς ἀτέραμνά τε καὶ
<br class="lb"/>ἀτεράμονα, παραπλησίως αὐτοῖς ὀστρίοις ὅσα δυσχερῶς
<br class="lb"/>ἕψεται. διὰ τοιαύτας μὲν οὖν χρείας ἐνίοτε προθερμαίνοντες
<br class="lb"/>ὕδωρ ψύχομεν, οὐ μὴν ἀλλὰ καὶ θερμὸν αὐτὸ πίνειν
<br class="lb"/>μέλλοντες, ὅταν ᾖ βορβορῶδες ἢ ἰλυῶδες ἢ δυσῶδες, οὕτω
<br class="lb"/>προπαρασκευάζομεν. ὅταν γὰρ προθερμανθὲν ψυχθῇ, κατὰ
<br class="lb"/>μὲν τὴν αἴσθησιν ἀποτίθεται τὴν δυσωδίαν ἣν ἐκ σηπεδόνος
<br class="lb"/>τοὐπίπαν ἐπικτᾶται, τό τε γεῶδες ἅπαν ἐφιστάμενον
<br class="lb"/>ἴσχει ῥᾳδίως, ὃ πρὶν θερμανθῆναι κατὰ σμικρὰ μόρια μεμιγμένον
<br class="lb"/>ἅπαντι τῷ ὕδατι πινόμενον, ἅμα αὐτῷ βλάβην
<br class="lb"/>οὐ σμικρὰν ἐργάζεται, καὶ μάλιστ’ ἐφ’ ὧν τὰ κατὰ νεφροὺς


<a class="pb" href="#pb158" id="pb158">[p. 158]</a>


ἢ κύστιν ἐπιτήδεια πρὸς λίθων γένεσίν ἐστι <span class="milestone">487</span>καὶ
<br class="lb"/>τό γε ἐξαιθριάζειν οὐ μόνον τὸ ὕδωρ τὸ θερμανθὲν, ἀλλὰ
<br class="lb"/>καὶ ἄλλ’ ἅττα δοκεῖ μοι τοὺς ἰατροὺς ἐπινοεῖσθαι, τῆς
<br class="lb"/>τοιαύτης διακρίσεως ἕνεκεν. ὅσα γὰρ ἐξ ἑτερογενῶν οὐσιῶν
<br class="lb"/>σύγκειται, κατὰ σμικρὰ μόρια τὴν μίξιν ἐσχηκότα, ταῦτα
<br class="lb"/>ψυχόμενα μετὰ τὸ θερμανθῆναι ῥᾳδίως διακρίνεται. πρὶν
<br class="lb"/>δὲ ψυχθῆναι, μετὰ τὴν ἕψησιν ἔτι κονιᾶται καὶ διὰ τοῦτο
<br class="lb"/>ἀναμέμικται πάντ’ αὐτοῦ τὰ μόρια. ψυχομένων δὲ τὸ μὲν
<br class="lb"/>βαρὺ καὶ γεῶδες ἐν αὐτοῖς ὑφιζάνει, τὸ δὲ κοῦφον ἐπιπολῆς
<br class="lb"/>ἵσταται. εἰ μὲν συνάπτοιτο τοῖς προειρημένοις ἐν οἶς ἔγραψεν
<br class="lb"/>ὁ Ἱππο<span class="milestone">497</span>κράτης τὰς τοῖς κάμνουσι χάριτας, ὁ
<br class="lb"/>περὶ τῶν ὑδάτων ἑψήσεως λόγος ἥ τε χρεία σαφής ἐστιν
<br class="lb"/>αὐτοῦ, τό τε λεγόμενον αὐτὸ τάχ’ ἂν εὕροιμεν ἀκριβῶς
<br class="lb"/>ὁποῖόν ἐστιν. εἰ δ’ ἀποσχίσαντες ἀπὸ τῆς τῶν προειρημένων
<br class="lb"/>συνεχείας τὴν ἄρτι προκειμένην ῥῆσιν ἐπισκοποίμεθα,
<br class="lb"/>μεστὸς ἀποριῶν λόγος ἔσται. πρότερον οὖν αὐτὸν ὡς
<br class="lb"/>συνημμένον ἐξηγησόμεθα, λέγοντες ὕδατος ἐν αὐτῷ δηλοῦσθαι
<br class="lb"/>παρασκευὴν ἀβλαβῆ τοῖς μέλλουσι πίνειν ψυχρὸν, ἣν


<a class="pb" href="#pb159" id="pb159">[p. 159]</a>


κᾀγὼ ποιοῦμαι πολλάκις, ὅταν μέλλω τινὶ διδόναι τῶν νοσούντων
<br class="lb"/>ὕδωρ ψυχρὸν, ἀπορῶν πηγῆς ἄμεμπτον ἐχούσης. ἐν
<br class="lb"/>Ῥώμῃ γὰρ ὥσπερ ἄλλα πολλὰ πλεονεκτήματα ἐν τῇ πόλει
<br class="lb"/>ἐστὶν, οὕτω καὶ τὸ τῶν πηγῶν κάλλος τε καὶ πλῆθος οὐδεμιᾶς
<br class="lb"/>οὔτε δυσῶδες οὔτε φαρμακῶδες οὔτε θολερὸν οὔτ’
<br class="lb"/>ἀτέραμνον ἐχούσης ὕδωρ, ὥσπερ οὐδ’ ἐν Περγάμῳ παρ’
<br class="lb"/>ἐμοί. κατ’ ἄλλας δὲ πόλεις πολλὰς οὐκ ὀλίγα μοχθηρὰ
<br class="lb"/>τῶν ὑδάτων ἐστί. τά γε μὴν ἐκ τῶν Τιβουρτίνων ὀρῶν
<br class="lb"/>ὕδατα διὰ τῶν λιθίνων ἀγωγῶν εἰς τὴν Ῥωμαίων πόλιν
<br class="lb"/>ἀγόμενα τῆς μὲν ἄλλης ἀπήλλακται κακίας, ἀτέραμνα δὲ
<br class="lb"/>πώς ἐστιν, ὡς μήτε θερμαίνεσθαι ταχέως, ὥσπερ αἱ κατὰ
<br class="lb"/>τὴν πόλιν πηγαὶ, μήτε ψύχεσθαι μήτε ἕψεσθαι διὰ ταχέων
<br class="lb"/>ἐν αὐτοῖς ὥσπερ ἐν πηγαίοις, ὅσαπερ ἂν ἐμβάλλῃ τις ὄσπριά
<br class="lb"/>τε καὶ λάχανα καὶ κρέα. τούτων δ’ ἄλλα κατ’ ἄλλας χώρας
<br class="lb"/>πολὺ μᾶλλόν ἐστιν ἀτέραμνα καὶ πρὸς αὐτῶν τῶν ἐπιχωρίων
<br class="lb"/>ὀνομαζόμενα σκληρὰ καὶ βαρέα, διὰ τὸ πλήττεσθαί
<br class="lb"/>τε καὶ γαστέρα καὶ μετὰ τὴν πόσιν αἰσθάνεσθαι βάρους
<br class="lb"/>τοὺς πλείονας. εἰώθασι γὰρ ἀμέλει καὶ ἄλλα πολλὰ τῶν

﻿
<a class="pb" href="#pb160" id="pb160">[p. 160]</a>


ποιούντων αἰτίων ὁτιοῦν ἀπὸ τοῦ γινομένου παρονομάζειν,
<br class="lb"/>οὕτω γοῦν καὶ τοὐναντίον ὕδωρ τῷδε τὸ κάλλιστον ἐπαινοῦντες
<br class="lb"/>ὀνομάζουσι κοῦφόν τε καὶ μαλακόν. ἀλλὰ ταῦτά
<br class="lb"/>γε πάντα τὰ λελεγμένα χρήσιμα μέν ἐστι γινώσκεσθαι, διδάσκεται
<br class="lb"/>δ’ οὐδὲν αὐτῶν ἐκ τῆς προκειμένης ῥήσεως. οὔτ’
<br class="lb"/>οὖν ἀναποδείκτως οὔτε μετ’ ἀποδείξεως οὔτε διὰ βραχέων
<br class="lb"/>ἀσαφέστερον οὔτε διηρθρωμένως μακρότερον. ἄμεινον οὖν
<br class="lb"/>ἐστι, κατά γε τὴν ἐμὴν γνώμην, ὑπερβαίνειν ὅλας τοιαύτας
<br class="lb"/>λέξεις. ἐὰν μὲν ὅπως χρὴ παρασκευάζειν ὕδωρ εἰς πόσιν
<br class="lb"/>ψυχρὸν ὁ Ἱπποκράτης προὔθετο γράφειν, ὁ νοῦς αὐτῆς
<br class="lb"/>ἔσται τοιοῦτος· ἐὰν ἕψωμεν ὕδωρ ἕνεκεν τῆς προειρημένης
<br class="lb"/>χρείας, ἤτοι γ’ οὐδὲν ἐπιθήσομεν τοῖς ἀγγείοις ἐν οἷς ἕψομεν,
<br class="lb"/>ἀλλ’ ἐπιτρέψομεν ὁμιλεῖν τῷ πέριξ ἀέρι τὸ ἑψόμενον, ἢ
<br class="lb"/>τοὐναντίον ἀποκλείσομεν τὸν ἀέρα, στεγνώσαντες πώματι τὸ
<br class="lb"/>ἀγγεῖον. αὐτὰ δὲ δὴ ταῦτα πάλιν ἤτοι κατὰ τὴν ἕψησιν
<br class="lb"/>αὐτὴν ἢ κατὰ τὴν ἐπ’ αὐτῇ γενησομένην ψύξιν εἰρῆσθαι
<br class="lb"/>δυνατὸν ἀκούειν ἐστί. πιθανώτερον μὲν ἐπὶ τῆς ψύξεως,


<a class="pb" href="#pb161" id="pb161">[p. 161]</a>


ἀπιθάνως δ’ ἐπὶ τῆς ἑψήσεως. οὐ γὰρ ἔχομεν εἰπεῖν ἥντινα
<br class="lb"/>χρείαν ἡμῖν παρέξει κατὰ τὴν ἕψησιν ὁ περιέχων ἀὴρ
<br class="lb"/>ἢ κωλυόμενος ἐμπίπτειν τοῖς ἑψομένοις ὕδασιν. ἐπὶ <span class="milestone">488</span>
<br class="lb"/>δὲ τῆς μετὰ τὴν ἕψησιν ψύξεως, ἔνθα μὲν ἀποροῦμεν, ἤτοι
<br class="lb"/>φρέατος ἐν ᾧ τὸ ἀγγεῖον ὑποθήσομεν ἀναγκαῖόν ἐστιν ἐπίθεμά
<br class="lb"/>τε ποιῆσαι τῷ ἀγγείῳ καὶ πάντοθεν ἀκριβῶς αὐτὸ
<br class="lb"/>στεγνῶσαι· ἔνθα δ’ οὐδὲν τὸ ἀγγεῖον ἀπώμαστον ὡς δέχεται
<br class="lb"/>τὸν ψυχρὸν ἀέρα. τινὲς δὲ τῶν ἐξηγητῶν ὅσοι γε χωρὶς
<br class="lb"/>τοῦ συνάψαι τοῖς προειρημένοις ἀναγινώσκειν ἀξιοῦσι
<br class="lb"/>τὴν προκειμένην λέξιν, εἶναι μὲν αὐτῷ τὸν λόγον φασὶ
<br class="lb"/>περὶ τῶν μοχθηρῶν ὑδάτων καὶ μάλισθ’ ὅσα διὰ γεώδη
<br class="lb"/>τινὰ οὐσίαν ἐμφερομένην, τοιαῦτ’ ἐστί. μέτρον δ’ εἰρῆσθαι
<br class="lb"/>τῆς ἑψήσεως, ἄχρι τοσούτου αὐτὰ δεῖν ἕψειν, ὡς ἂν γένηται
<br class="lb"/>καθαρὰ καὶ διαυγῆ, δεξάμενα τὸν ἔξωθεν ἀέρα. διὰ
<br class="lb"/>γὰρ τὴν τούτου μίξιν, οὐ δι’ ἑαυτὰ λαμπρὰ φαίνεσθαι τὰ
<br class="lb"/>κάλλιστα τῶν ὑδάτων, εἰς φυσιολογίαν ἑαυτοὺς ἐμβάλλοντες,
<br class="lb"/>ὑπὲρ ἧς οὐδένα λόγον ἀποδοῦναι δύνανται. λαμπρὸν γὰρ


<a class="pb" href="#pb162" id="pb162">[p. 162]</a>


φαίνεται τὸ καθαρὸν ὕδωρ οὐκ αὐγῆς τινος ἔξωθεν ἐμπιπτούσης
<br class="lb"/>εἰς αὐτὸ λαμπρᾶς, ἀλλὰ κατὰ τὴν ἀλλοίωσιν, ἣν
<br class="lb"/>ἐκ τοῦ προσπίπτοντος ἔχει φωτὸς, ὥσπερ γε καὶ αὐτὸς ὁ
<br class="lb"/>ἀήρ. οὐδὲ γὰρ οὐδ’ οὗτός ἐστι κατὰ τὴν ἑαυτοῦ φύσιν
<br class="lb"/>λαμπρὸς, πάντως ἂν ἦν καὶ νύκτωρ τοιοῦτος, ἀλλὰ τοῖς
<br class="lb"/>ἄνω πέρασιν αὐτοῦ προσπιπτούσης τῆς ἡλιακῆς αὐγῆς ὅλος
<br class="lb"/>ἀλλοιοῦταί τε καὶ μεταβάλλεται συνεχὴς ὢν ἑαυτῷ. τὸ δὲ
<br class="lb"/>κενὰς εἶναί τινας χώρας ἢ κατὰ τὸ ὕδωρ ἢ κατὰ τὸν ἀέρα,
<br class="lb"/>τῇ μὲν Ἐπικούρου τε καὶ Ἀσκληπιάδου δόξῃ περὶ τῶν
<br class="lb"/>στοιχείων ἀκόλουθόν ἐστι· τῇ δ’ Ἀριστοτέλους τε καὶ
<br class="lb"/>Στοιχικῶν ἐναντίον οὐδαμόθι κενὸν οὐδὲν ἐν τῷ κόσμῳ πεπεισμένων
<br class="lb"/>ὑπάρχειν, ἀλλ’ ἐκπεπληρῶσθαι πάντα σώμασιν.
<br class="lb"/>οὐδὲ γὰρ κατὰ τὴν κίσσηριν αἱ μεταξὺ τῶν γεωδῶν σωμάτων
<br class="lb"/>χῶραι παντάπασιν αὐτοῖς εἶναι δοκοῦσι κεναί. περιέχεσθαι
<br class="lb"/>γοῦν ἐν αὐταῖς τὸν ἀέρα φασί. κατὰ μέντοι τὸ
<br class="lb"/>ὕδωρ οὐκ εἶναί τινα ποροποιΐαν τοιαύτην ὁποία κατὰ τὴν
<br class="lb"/>κίσσηρίν ἐστιν, ἀλλὰ συνεχὲς ἑαυτῷ παντοίως ὑπάρχειν αὐτό.
<br class="lb"/>βέλτιον οὖν εἰρῆσθαι νομίζειν ὅ φησιν, ὡς δέχηται τὸν ἀέρα


<a class="pb" href="#pb163" id="pb163">[p. 163]</a>


περὶ τοῦ μὴ πωμασθέντος ἀγγείου. καὶ γὰρ τὸ γεγραμμένον
<br class="lb"/>ἐφεξῆς οὐ προσίεται τὴν εἰρημένην ἐξήγησιν ἔχον οὕτως·
<br class="lb"/>τὸ δὲ μὴ ἔμπλεον εἶναι καὶ ἐπίθεμα ἔχειν, ἀντιδιῄρηταί
<br class="lb"/>τοι τῇ προκειμένῃ λέξει, καθ’ ἥν φησιν ὕδωρ ἀφεψηθὲν,
<br class="lb"/>τὸ μὲν ὡς δέχεται τὸν ἀέρα. τοῦ γὰρ ἐπιφερομένου
<br class="lb"/>τῷδε τῷ λόγῳ τοῦ δευτέρου, κατὰ τὴν ῥῆσιν ἀξιοῦντος ἐπίθεμα
<br class="lb"/>ἔχειν τὸ ἀγγεῖον, ὁ ἀντιδιῃρημένος αὐτῷ, τὸ μηδ’
<br class="lb"/>ὅλως ἔχει τὸ ἐπίθεμα κωλύει, καὶ τοῦτο ἐσήμηνεν ὁ Ἱπποκράτης
<br class="lb"/>ἐν τῷ γράψαι, τὸ μὲν ὡς δέχηται τὸν ἀέρα. τὸ
<br class="lb"/>δ’ οὐκ ἔχον ἑτοίμως δέχεται δηλονότι. τοῦτο δέ φαμεν ἐπὶ
<br class="lb"/>τῶν ἀέρος ψυχροῦ ψυχομένων ὑδάτων γίνεσθαι, καθάπερ
<br class="lb"/>ἐπὶ τῆς Ἀλεξανδρείας εἰώθασι πράττειν. ἔνθα δὲ μὴ κρουνοῖς
<br class="lb"/>ὑποβάλλουσι τὸ ἀφεψηθὲν ὕδωρ, ἐνταῦθα βέλτιόν ἐστιν
<br class="lb"/>ἀπόκενον εἶναι τὸ ἀγγεῖον, ὅπως μεταξὺ τοῦ ἐπιθέματος καὶ
<br class="lb"/>τοῦ κατὰ τὸ ἀγγεῖον ὕδατος ἀὴρ ψυχθεὶς αὐτὸς πρότερον
<br class="lb"/>οὕτω τῇ ψαύσει ψύξῃ τὸ πλησιάζον ὕδωρ. ὥσπερ γὰρ ὕδωρ
<br class="lb"/>ἑτοιμότερον ἁπάντων τῶν γεωδῶν σωμάτων θερμαίνεταί τε
<br class="lb"/>καὶ ψύχεται, διότι λεπτομερέστερον αὐτῶν ἐστι, κατὰ τὸν


<a class="pb" href="#pb164" id="pb164">[p. 164]</a>


αὐτὸν λόγον ὕδατος ἀὴρ καὶ θαυμάζοιμι ἂν εἴ τις οὐκ ἔχει
<br class="lb"/>τούτου πεῖραν ὁσημέραι γινομένου. τῶν γὰρ τὸν οἶνον ἐχόντων
<br class="lb"/>ἀγγείων ὅ τί περ ἄν ἐστιν ἄνευ πώματος, ὀξύνεται
<br class="lb"/>ῥᾳδίως, ὥσπερ γε πάλιν αὐτὸ πωμασθὲν ἧττον τοῦτο πάσχει,
<br class="lb"/>ἔτι δ’ ἧττον τὰ πεπληρωμένα. τὰ γὰρ ἀπόκενα
<br class="lb"/>διότι περιέχει ἐν αὐτοῖς ἀέρα, <span class="milestone">489</span>δι’ ἐκείνου μέσου θᾶττον
<br class="lb"/>ὑπὸ τοῦ περιέχοντος ἔξωθεν ἀλλοιοῦται πεπληρωμένα
<br class="lb"/>μέχρι τοῦ ψαύειν τῶν ἐπιθεμάτων, δι’ ἐκείνων μὲν ἴσχει
<br class="lb"/>τὴν ἀλλοίωσιν ἀσθενῆ τε καὶ ἀμυδρὰν εἰς τοσοῦτον εἰς
<br class="lb"/>ὅσον ἂν ἧκε τοῦ ἐπιθέματος πυκνότητος. εὑρήσεις γοῦν τὰ
<br class="lb"/>μὲν ὑπὸ πίττης ἢ γύψου στεγνωθέντα μονιμώτερα γινόμενα,
<br class="lb"/>τὰ δ’ ὑπὸ μόνου δέρματος ἧττον, ὥσπερ καὶ τὰ τοῖς
<br class="lb"/>τυφλοῖς πωμασθέντα· καὶ διὰ τοῦτο προϋποβάλλοντες ἢ τοιούτους
<br class="lb"/>ἢ δέρματος, καταγυψοῦσί τε καὶ καταπιττοῦσι τὰ
<br class="lb"/>κεράμια. κατὰ τοῦτον οὖν λόγον ὅταν ἐργάζεσθαι βουληθῶμεν
<br class="lb"/>ὕδωρ ψυχρότατον, ἔχοντες μὲν χιόνα, προθερμήναντες
<br class="lb"/>αὐτὸ περιτίθεμεν ἔξωθεν ἐκείνην· ἀποροῦντες δὲ χιόνος ἐκ

﻿
<a class="pb" href="#pb165" id="pb165">[p. 165]</a>


φρέατος ἢ κρουνῶν αὐτῷ ποριζόμεθα τὴν ψύξιν, προθερμαίνοντες
<br class="lb"/>μὲν, ἵν’ εὐαλλοίωτον γένηται. δέχεται γὰρ ἑτοιμότερον
<br class="lb"/>εἰς ὅλον ἑαυτὸ τὴν ἐκ τῶν ὁμιλούντων ἀλλοίωσιν
<br class="lb"/>ἕκαστον τῶν προθερμανθέντων ὑπὸ θερμότητος. ἀέρα δὲ
<br class="lb"/>ψυχρὸν <span class="milestone">498</span>αὐτοῦ ψαύειν ἐπιτεχνώμενοι διὰ τὴν εἰρημένην
<br class="lb"/>αἰτίαν. εἰ μὲν οὖν ἕνεκα τοῦ ψυχρὸν ἐργάσασθαι
<br class="lb"/>τὸ ἑψηθὲν ὕδωρ ὑφ’ Ἱπποκράτους εἴρηται ταῦτα, πιθανῆς
<br class="lb"/>εὐπορήσαμεν ἐξηγήσεως· εἰ δ’ ἕνεκα τοῦ τὸ μοχθηρὸν
<br class="lb"/>ἐπανορθώσασθαι, σκεπτέον ἐφεξῆς ἀρξαμένους αὖθις ἀπὸ
<br class="lb"/>τῆς ἑψήσεως, ἥτις ὅλον ὁμαλῶς χέουσα τὸ ὕδωρ ἐπιτήδειον
<br class="lb"/>ἐργάζεται εἰς διάκρισιν. διαμενούσης μὲν οὖν ἐν αὐτῷ
<br class="lb"/>τῆς ἐκ τοῦ τεθερμάνθαι κινήσεως ἀνάγκη μετεωρίζεσθαί
<br class="lb"/>τινα τῶν ἐμφερομένων αὐτῷ παχυμερῶν σωμάτων.
<br class="lb"/>Ἀπολλυμένης δὲ τελέως αὐτῆς τὰ μὲν γεώδη τῷ συμφύτῳ
<br class="lb"/>βάρει καταφερόμενα πρὸς τὸν πυθμένα τοῦ περιέχοντος
<br class="lb"/>ἀγγείου παραγενήσεται, τὸ δ’ ὕδωρ ἐποχήσεται τούτοις,
<br class="lb"/>ὅπερ ἀτρέμα ἀποχέοντες εἰς ἕτερον ἀγγεῖον ἀβλαβῶς ἕξομεν
<br class="lb"/>χρῆσθαι. Ζεῦξις δὲ οὐκ οἶδ’ ὅπως τὴν ἀρχὴν τοῦ δευτέρου
<br class="lb"/>μορίου τῆς ῥήσεως οὕτως ἐξηγήσατο. βούλεται, φησὶν,


<a class="pb" href="#pb166" id="pb166">[p. 166]</a>


ὁ Ἱπποκράτης, μὴ ἐμπλέειν τῇ γαστρὶ τὸ ὕδωρ. ὀξύνει δὲ
<br class="lb"/>δηλονότι τὴν δευτέραν συλλαβὴν τοῦ ἔμπλεον ὀνόματος, οὐχ
<br class="lb"/>ὥσπερ οἱ ἄλλοι τὴν πρώτην ἀκούεσθαι βουλόμενοι, οὐ τὸ
<br class="lb"/>πλῆρες ἀγγεῖον ἐξ αὐτῆς, ὥσπερ ἐκείνοις ἔδοξεν, ἀλλὰ τὸ
<br class="lb"/>κατὰ τὴν κοιλίην ἔμπλεον, ὅπερ ἐστὶ μετέωρον. ἀλλ’ ἐπεὶ
<br class="lb"/>τυφλώττει τὸ φιλοῦν περὶ τὸ φιλούμενον, διὰ τοῦτο ἡ φιλαυτία
<br class="lb"/>πολλάκις ἐργάζεται τυφλοὺς ἡμᾶς ἐπὶ τοῖς ἡμετέροις
<br class="lb"/>μόνοις, εἰ καὶ τὰ ἀλλότρια βλέπομεν ἀκριβέστατα.
</p>
                    </section>
                    <section id="body-1-3-4-11" class="div textpart section level5">
                      <blockquote class="quote lemma">Ὅτι ἐξ αἱμοῤῥαγιῶν ἐξυδεροῦνται.</blockquote>
                      <p class="p autofirst">Τῆς αὐτῆς δυνάμεως ἔσται ὁ λόγος τῷ κατὰ τήνδε τὴν
<br class="lb"/>ῥῆσιν εἰρημένῳ, ὅτι αἵματος ῥυέντος ἐκλύονται, γίνεται
<br class="lb"/>γὰρ ἀμφότερα ψυχομένου τοῦ σώματος.
</p>
                    </section>
                    <a class="pb" href="#pb167" id="pb167">[p. 167]</a>
                    <section id="body-1-3-4-12" class="div textpart section level5">
                      <blockquote class="quote lemma">Ἥν οἷα δεῖ καθαίρεσθαιν καθαίρωνται καὶ εὐφόρως
<br class="lb"/>φέρουσιν.</blockquote>
                      <p class="p autofirst">Ἔνιοι μὲν ἄνευ τοῦ καὶ συνδέσμου γράφουσι τὴν ῥῆσιν
<br class="lb"/>ὡσαύτως τῇ κατὰ τοὺς ἀφορισμούς· οἱ πλεῖστοι δὲ
<br class="lb"/>μετὰ τοῦ καὶ <span class="milestone">490</span>βουλόμενοι τὸ μὲν, ὅτι συμφέρει, προσυπακούειν
<br class="lb"/>ἡμᾶς, ὅπερ ἄντικρυς εἴρηται κατὰ τὴν ἐν τοῖς
<br class="lb"/>ἀφορισμοῖς ῥῆσιν ἔχουσαν οὕτως. ἢν οἷα δεῖ καθαίρεσθαι
<br class="lb"/>καθαίρωνται, συμφέρει τε καὶ εὐφόρως φέρουσιν. ἐνδείκνυσθαι
<br class="lb"/>δ’ ἐνταῦθα τὸν καὶ σύνδεσμον προσκείμενον ὅτι
<br class="lb"/>πρὸς τῷ συμφέρειν, εὐφόρως φέρειν αὐτοῖς ὑπάρχει τὴν ἐκ
<br class="lb"/>τῆς καθάρσεως κένωσιν. εἴτ’ οὖν ἡμῶν δόντων τὸ φάρμακον
<br class="lb"/>εἴτε καὶ τῆς φύσεως αὐτῆς ἐκκαθαιρούσης τὸ σῶμα,
<br class="lb"/>τῶν λυπούντων χυμῶν ἡ κένωσις γίνοιτο. καθάρσεις γὰρ
<br class="lb"/>εἴωθεν ὀνομάζειν οὐ μόνον τὰς ὑπὸ φαρμάκων γινομένας,
<br class="lb"/>ἀλλὰ καὶ τὰς ὑπὸ τῆς φύσεως. ὁ δὲ Θουκυδίδης καὶ τὰς


<a class="pb" href="#pb168" id="pb168">[p. 168]</a>


κατὰ σύμπτωμα τῷ λόγῳ τοῦ νοσήματος ὁρμὰς τῆς φύσεως
<br class="lb"/>γινομένας κενώσεις ἐν νόσοις καθάρσεις καὶ ἀποκαθάρσεις
<br class="lb"/>ὠνόμασεν εἰπών· καὶ ἀποκαθάρσεις χολῆς πᾶσαι
<br class="lb"/>ὅσαι ὑπὸ ἰατρῶν ὠνομασμέναι εἰσὶν ἐπῄεσαν. εἴρηται δὲ
<br class="lb"/>ταῦτα ὑπ’ αὐτοῦ κατὰ τὴν λοιμικὴν διήγησιν ἐν τῇ δευτέρᾳ
<br class="lb"/>τῶν ἱστοριῶν.
</p>
                    </section>
                    <section id="body-1-3-4-13" class="div textpart section level5">
                      <blockquote class="quote lemma">Ἐν Αἴνῳ ὀσπριοφαγέοντες ξυνεχέως, θήλεα, ἄῤῥενα, σκελέων
<br class="lb"/>ἀκρατέες ἐγένοντο καὶ διετέλεον, ἀτὰρ καὶ ὀροβοφαγέοντες,
<br class="lb"/>γονυαλγέες.
</blockquote>
                    </section>
                    <section id="body-1-3-4-14" class="div textpart section level5">
                      <blockquote class="quote lemma">Ἐμφανῶς ἐγρηγορὼς θερμότερος τὰ ἔξω, τὰ εἴσω δὲ ψυχρότερος,
<br class="lb"/>καθεύδων τἀναντία.</blockquote>
                      <a class="pb" href="#pb169" id="pb169">[p. 169]</a>
                      <p class="p autofirst">Τὸ μὲν ἐν ἀρχῇ τῆς ῥήσεως εἰρημένον ἐμφανῶς ἴσον
<br class="lb"/>δύναται τῷ φανερῶς καὶ ἐπιδήλως· ἃ δ’ ἐφεξῆς τούτῳ
<br class="lb"/>συνῆπται τῷ ἐγρηγορότι, προδήλως ἔχει, ἡγουμένου τοῦ
<br class="lb"/>Ἱπποκράτους τὰ ἔξω θερμότερα, τὰ δ’ ἔνδον ψυχρότερα,
<br class="lb"/>τἀναντία δὲ συμβεβηκέναι τῷ καθεύδοντι. καὶ γὰρ καὶ
<br class="lb"/>φαίνεται τοῦτο μὲν ἐπιβλημάτων πλειόνων δεόμενος, τοῦτο
<br class="lb"/>δὲ καὶ σκεπάσματος ἐπὶ τῆς κεφαλῆς, ὅταν ᾖ τὸ περιέχον
<br class="lb"/>ψυχρὸν ὡς ἐν χειμῶνι, καίτοι διὰ τῆς ἡμέρας οὐ δεόμενοι
<br class="lb"/>τούτων. ἀλλὰ καὶ τὸ μεῖζον ἀναπνεῖν ἐνδεικτικόν ἐστι τοῦ
<br class="lb"/>πλείονα θερμασίαν ἠθροῖσθαι κατὰ τὸ βάθος τοῦ σώματος.
<br class="lb"/>ὡσαύτως δὲ καὶ τὸ τὰς πέψεις τοῖς κοιμηθεῖσι γίνεσθαι
<br class="lb"/>μᾶλλον τῶν ἀγρυπνησάντων οὐ μόνον τὰς κατὰ τὴν κοιλίαν
<br class="lb"/>τῶν ἐδηδεσμένων σιτίων, ἀλλὰ καὶ τὰς ἐν ἥπατι καὶ
<br class="lb"/>ταῖς φλεψὶ τῶν χυμῶν, ἐνδεικτικόν ἐστι τοῦ θερμότερα τοῖς
<br class="lb"/>κοιμωμένοις ἀποτελεῖσθαι τὰ κατὰ βάθος τοῦ σώματος, ὁμολογουμένου
<br class="lb"/>γε ἡμῖν καὶ προαποδεδειγμένου τοῦ τὸν ἔμφυτον
<br class="lb"/>θερμὸν αἰτιώτατον εἶναι πασῶν τῶν κατὰ τὸ σῶμα πέψεων.
<br class="lb"/>οὕτως γε κᾀν τοῖς ἀφορισμοῖς ἔγραψεν, ἐπί τε τῶν ἡλικιῶν

﻿
<a class="pb" href="#pb170" id="pb170">[p. 170]</a>


καὶ τῶν ὡρῶν καὶ τῶν ἐπιτηδευμάτων, ἔνθα φησὶν, αἱ κοιλίαι
<br class="lb"/>χειμῶνος καὶ ἦρος θερμόταται φύσει καὶ ὕπνοι μακρότατοι.
<br class="lb"/>ἐν ταύτῃσιν οὖν τῇσιν ὥρῃσι καὶ τὰ προσάρματα
<br class="lb"/>πλείω δοτέον. καὶ γὰρ τὸ ἔμφυτον θερμὸν πολὺ τροφῆς
<br class="lb"/>οὖν πλείονος δέονται, σημεῖον αἱ ἡλικίαι καὶ οἱ ἀθληταί.
<br class="lb"/>ἐν τούτοις μὲν οὖν συντόμως ἔγραψε περὶ <span class="milestone">491</span>τῶν ἡλικιῶν,
<br class="lb"/>ἐν ἄλλῳ ἀφορισμῷ μακρότερόν τε καὶ διὰ τοῦτο σαφέστερον
<br class="lb"/>εἰπὼν ὡδί· τὰ αὐξανόμενα πλεῖστον ἔχει τὸ ἔμφυτον
<br class="lb"/>θερμὸν, πλείστης οὖν δεῖται τροφῆς, εἰ δὲ μὴ, τὸ
<br class="lb"/>σῶμα ἀναλίσκεται. γέρουσι δὲ ὀλίγον τὸ θερμὸν, διὰ τοῦτο
<br class="lb"/>ἅρα ὀλίγων ὑπεκκαυμάτων δεῖται. κατὰ μὲν οὖν τὰς ἡλικίας
<br class="lb"/>οὐ μεθισταμένης ἔσω τε καὶ ἔξω τῆς ἐμφύτου θερμασίας,
<br class="lb"/>ἀλλὰ μαραινομένης ἐπὶ προήκοντι τῷ χρόνῳ, ψυχροτάτη
<br class="lb"/>πασῶν ἡ τῶν γερόντων ἀποτελεῖται. κατὰ δὲ τὸν
<br class="lb"/>χειμῶνα μεθισταμένης εἰς τὸ βάθος ἡ μὲν κοιλία καὶ τὰ
<br class="lb"/>σπλάγχνα θερμότερα· τὰ δ’ ὑπὸ τῷ δέρματι ψυχρότερα
<br class="lb"/>γίνεται, καθ’ ὅνπερ τρόπον καὶ τῆς γῆς φαίνεται τὸ βάθος.
<br class="lb"/>ἐν τῷ χειμῶνι θερμὸν ὑπάρχον, ὡς καὶ τὰς πηγὰς γίνεσθαι
<br class="lb"/>διὰ τοῦτο θερμοτέρας, ὀρύττοντάς τέ τινας ἄχρι βάθους


<a class="pb" href="#pb171" id="pb171">[p. 171]</a>


αἰσθάνεσθαι σαφῶς τῆς θερμασίας, ὅταν ἀποχωρήσωσι
<br class="lb"/>πόῤῥω τῆς ἐπιφανείας.
</p>
                    </section>
                    <section id="body-1-3-4-15" class="div textpart section level5">
                      <blockquote class="quote lemma">Ἐνθέρμῳ φύσει ψύξις, ποτὸν, ὕδωρ, ἐλινύειν.</blockquote>
                      <p class="p autofirst">Τὸ ἀξιούμενον ἐν τῇ ῥήσει πρόδηλον. ὅσοι γὰρ θερμότεροι
<br class="lb"/>τοῦ προσήκοντός εἰσι, τὸ κεφάλαιον αὐτῆς τῆς διαίτης
<br class="lb"/>εἰς ψύξιν ἀνάγεσθαι συμφέρει. τά τε οὖν ψυχρότερα
<br class="lb"/>τῇ κράσει δοτέον αὐτοῖς σιτία καὶ πίνειν κελευστέον, ἤτοι
<br class="lb"/>γ’ ὑδαρὲς ἢ ὕδωρ αὐτὸ καὶ μὴ πολλὰ γυμνάζεσθαι. μόναι
<br class="lb"/>γὰρ αὐτοῖς ἀρκέσουσιν αἱ κατὰ τὰς ἀναγκαίας πράξεις κινήσεις.
<br class="lb"/>εὔδηλον δ’ ὅτι καὶ θυμοῦ καὶ φροντίδων συντόνων
<br class="lb"/>ἀπέχεσθαι χρὴ τὸν τοιοῦτον ἄνθρωπον, ἀλλὰ καὶ λουτροῖς
<br class="lb"/>χρῆσθαι ποτίμων ὑδάτων ἑκάστης ἡμέρας, μὴ μόνον ἅπαξ,
<br class="lb"/>ἀλλὰ καὶ πολλάκις, εἰ βούλοιντο. καὶ μὴν καὶ τῶν σιτίων
<br class="lb"/>ἃ προσφέρονται τὴν δύναμιν εἶναι ψυχροτέραν καὶ μάλιστα


<a class="pb" href="#pb172" id="pb172">[p. 172]</a>


ἐν θέρει. μεμνῆσθαι δὲ χρὴ πρὸ πάντων ἐν τοῖς τοιούτοις
<br class="lb"/>
<span class="milestone">499</span>λόγοις ὅτι τὰς ἐνθέρμους φύσεις ὀνομάζειν ἔθος ἐστὶν
<br class="lb"/>αὐτῷ ταύτας καθ’ ἃς οὐ τὸ σύμφυτον πλεονάζει θερμὸν,
<br class="lb"/>ἀλλὰ τὸ δριμὺ καὶ δακνῶδες, ὅπερ ἐπίκτητόν τε καὶ οὐ
<br class="lb"/>κατὰ φύσιν εἶναι νομίζει.
</p>
                    </section>
                    <section id="body-1-3-4-16" class="div textpart section level5">
                      <blockquote class="quote lemma">Ὕπνος ἐμψύχει ἐπιβεβλημένῳ.</blockquote>
                      <p class="p autofirst">Οἱ πλεῖστοι τῶν ἐξηγησαμένων τὸ βιβλίον ἰδίᾳ ταύτην
<br class="lb"/>ἐξηγοῦνται τὴν ῥῆσιν. ἐμοὶ δ’ ἄμεινον εἶναι δοκεῖ συνάπτειν
<br class="lb"/>αὐτὴν τῇ προγεγραμμένῃ καὶ ποιεῖν ἕνα λόγον ἅπαντα τόνδε.
<br class="lb"/>ἐν θέρμῳ φύσει ψύξις, ποτὸν ὕδωρ, ἐλινύειν, ὕπνος ἐν
<br class="lb"/>ψύχει ἐπιβεβλημμένῳ. τῆς ἐμψύχει λέξεως τὴν πρώτην
<br class="lb"/>συλλαβὴν διὰ τοῦ μ γραφόντων τε καὶ λεγόντων ἡμῶν διὰ
<br class="lb"/>τοῦ ν, γενήσεται γὰρ οὕτως ἄρθρον ὡς εἰ καὶ ἐν τῷ ψύχει
<br class="lb"/>τις ἔφη. τοὺς γὰρ ἀμετρώτερον ἔχοντας θερμὴν τὴν κρᾶσιν,
<br class="lb"/>ἄμεινόν ἐστιν ἐν χωρίῳ ψυχρῷ κοιμωμένους ἕλκειν


<a class="pb" href="#pb173" id="pb173">[p. 173]</a>


εἴσω διὰ τῆς εἰσπνοῆς τὸν ἀέρα, ψυχρὸν ὄντα δηλονότι καὶ
<br class="lb"/>μάλισθ’ ὅτι κατὰ τοὺς ὕπνους εἴσω τοῦ σώματος ὑποχωρεῖ
<br class="lb"/>τὸ θερμόν. ἀλλ’ ἐὰν ὥσπερ ἐν τοῖς ὕπνοις ἀπολιπόντος
<br class="lb"/>τὴν ἐκτὸς ἐπιφάνειαν αὐτοῦ τὸ βάθος τοῦ σώματος γένεται
<br class="lb"/>θερμότερον, οὕτω καὶ διὰ <span class="milestone">492</span>τὸ περιέχον, ἐμψυχομένων
<br class="lb"/>τῶν κατὰ τὸ δέρμα θερμαίνεται τὰ διὰ τοῦ βάθους,
<br class="lb"/>οὐ τελέως ὁ ἄνθρωπος ἐμψυχθήσεται διὰ τῆς εἰσπνοῆς.
<br class="lb"/>ἄμεινον οὖν ἐστιν ἀντισπᾷν μὲν εἰς τὸ δέρμα τὴν θερμασίαν,
<br class="lb"/>ἐπιβλήμασι θερμαίνουσιν, εἰσπνεῖν δὲ ψυχρὸν ὡς ἑκατέρωθεν
<br class="lb"/>εἰς μετριότητα κράσεως ἄγηται τὸ θερμὸν σῶμα.
<br class="lb"/>κάλλιστον μὲν οὖν ἐστιν, ὡς ἔφην, συνάπτειν τοῖς προειρημένοις
<br class="lb"/>κατὰ τήνδε τὴν λέξιν εἰρημένην. χωρίζοντες δὲ αὐτὴν
<br class="lb"/>οἱ πολλοὶ τῶν ἐξηγησαμένων τὸ βιβλίον οὐ μόνον ταῖς
<br class="lb"/>ἐνθέρμοις φύσεσιν, ἀλλὰ πᾶσιν ἀνθρώποις οἴονται κοινῇ
<br class="lb"/>συμφέρειν ὑπνοῦν μὲν ἐν ἀέρι ψυχροτέρῳ, χάριν τοῦ τὴν
<br class="lb"/>ἀθροιζομένην ἐν τῷ βάθει θερμασίαν ἐμψύχεσθαι, περιβεβλῆσθαι
<br class="lb"/>δ’ ἕνεκα τοῦ μὴ πᾶσαν ἀμέτρως εἴσω συννεύειν,
<br class="lb"/>προσερχομένης τῆς ἐκ τοῦ καταψύχεσθαι τὰ κατὰ τὸ δέρμα


<a class="pb" href="#pb174" id="pb174">[p. 174]</a>


μόρια, διὰ τὸν ἔξωθεν ἀέρα θερμασίας τῇ κατὰ τοὺς ὕπνους
<br class="lb"/>ἀθροιζομένῃ. τοῦτο δ’ ἀληθὲς ἐπὶ πολλῶν ἐστι φύσεων,
<br class="lb"/>οὐ μὴν ἐπὶ πασῶν γε. καθάπερ γὰρ, ὅσοι τοῦ συμμέτρου
<br class="lb"/>θερμοτέραν ἔχουσι τὴν κρᾶσιν, ἄμεινον ἐμψύχειν αὐτοὺς,
<br class="lb"/>οὕτως ὅσοι ψυχροτέραν ἔχουσι τὴν κρᾶσιν ἐκθερμαίνειν.
<br class="lb"/>ἔνιοι δὲ οὐ μόνον ἀπὸ τῆς γεγραμμένης ῥήσεως ἐχώρισαν
<br class="lb"/>τὴν νῦν ἡμῖν προκειμένην, ἀλλὰ καὶ διελόντες αὐτὴν ταύτην
<br class="lb"/>ἰδίᾳ μὲν ἀνέγνωσαν, ὕπνος ἐμψύχει τὴν πρώτην συλλαβὴν
<br class="lb"/>τῆς ἐμψύχει φωνῆς διὰ τοῦ μ γράψαντες, ὡς ἓν γενέσθαι
<br class="lb"/>ῥῆμα τὸ ἐμψύχει, παραπλησίως εἰρημένον τῷ καταψύχει
<br class="lb"/>καὶ μὴ δύο μέρη τοῦ λόγου, πρόθεσιν μὲν τὸ πρότερον,
<br class="lb"/>ὄνομα δὲ τὸ δεύτερον. οὗτοι δὲ τὴν ἐφεξῆς ῥῆσιν ἀναγκαίως
<br class="lb"/>ἑνώσαντες τῷ τέλει τῆς προκειμένης ἀναγινώσκουσιν ὡδί
<br class="lb"/>πως. ἐπιβεβλημένῳ ὕπνος ἑδραῖος, ὀρθῶν νυσταγμός· ἐπιβεβλημένῳ
<br class="lb"/>φάσκοντες ἀντὶ τοῦ κατακειμένῳ λελέχθαι. τοῦτο
<br class="lb"/>δὲ πρὸς τὸ βιαίως μετενηνέχθαι τὴν κατακειμένῳ φωνὴν εἰς
<br class="lb"/>τὴν ἐπιβεβλημένῳ καὶ ἄλλως ἐστὶν εὐτελές τε καὶ ἄχρηστον,

﻿
<a class="pb" href="#pb175" id="pb175">[p. 175]</a>


ἀκούειν ἡμᾶς ἀξιούντων αὐτῶν τὴν ὑπνώδη τοῦ σώματος
<br class="lb"/>διάθεσιν, ἐν μὲν τῷ κατακεῖσθαι τὴν ἑδραῖόν τε καὶ βέβαιον
<br class="lb"/>ὕπνον, ἑστῶσι δὲ νυσταγμὸν ἐργάζεσθαι.
</p>
                    </section>
                    <section id="body-1-3-4-17" class="div textpart section level5">
                      <blockquote class="quote lemma">Ὕπνος ἑδραῖος, ὀρθῷ νυσταγμός.</blockquote>
                      <p class="p autofirst">Ἃ μὲν οἱ πλεῖστοι τῶν ἐξηγητῶν ἔγραψαν εἰς τήνδε
<br class="lb"/>τὴν λέξιν ἄμεινον σιωπᾷν, ἃ δὲ οἱ μᾶλλον αὐτῶν ἔχεσθαι
<br class="lb"/>τοῦ πιθανοῦ δόξαντες εἶπον, ἐστὶ τοιαῦτα. τὴν ἀγρυπνίαν
<br class="lb"/>ψύχειν φασὶ τὸ σῶμα, καὶ τούτου τεκμήριον τίθεσθαι τὴν
<br class="lb"/>ἑπομένην ἄχροιαν τοῖς ἀγρυπνήσασιν. ὅταν οὖν, φασὶν, ἔνθερμον
<br class="lb"/>κρᾶσιν ἐμψῦξαι βουλώμεθα, πρὸς τοῖς ἄλλοις οἷς
<br class="lb"/>εἶπεν ἔμπροσθεν ὁ Ἱπποκράτης, ἔτι καὶ τοῦτο προσθετέον,
<br class="lb"/>ὡς ἤτοι προφροντίζοντές τι καὶ πράττοντες ἀγρυπνεῖν, ἢ εἰ
<br class="lb"/>μὴ τοῦτο ποιεῖν δύνανται, κωλυτέον αὐτοὺς κατακλινομένους
<br class="lb"/>ὑπνοῦν, ἀναγκάζονται δυοῖν θάτερον πράττειν, ἢ καθῆσθαι


<a class="pb" href="#pb176" id="pb176">[p. 176]</a>


ἢ ἑστάναι. τὸν γὰρ τῶν καθημένων ὕπνον ἑδραῖον ὠνομάσθαι
<br class="lb"/>φασὶν ἀπὸ τῆς ἕδρας, ἴσον δὲ δύνασθαι τὸν τούτων
<br class="lb"/>ὕπνον τῷ τῶν ἑστώτων νυσταγμῷ, καὶ διὰ τοῦτο εἶπεν αὐτὸς,
<br class="lb"/>
<span class="milestone">493</span>ὕπνος ἑδραῖος, ὀρθῷ νυσταγμὸς, ὡς εἰ καὶ οὕτως
<br class="lb"/>εἴρητο ὁ σύμπας λόγος. τὰς ἐνθέρμους φύσεις κωλύειν
<br class="lb"/>προσήκει πλείστοις ὕπνοις χρῆσθαι. βέλτιον γὰρ αὐταῖς
<br class="lb"/>ἐγρηγορέναι τε καὶ πράττειν τι, μάλιστα μὲν αὐτοὺς
<br class="lb"/>εἴργειν καὶ τοῦ καθίζειν· εἰ δὲ μὴ, τοῦτο μὲν συγχωρεῖν
<br class="lb"/>παραπλήσιον ὑπάρχον τῷ τῶν ἑστώτων νυσταγμῷ, κατακλίνεσθαι
<br class="lb"/>δὲ κωλύειν. τινὲς δὲ τὸν ἑδραῖον ὕπνον ἀντὶ
<br class="lb"/>τοῦ βαθὺν εἰρῆσθαι νομίζοντες, ὅσοι περ ἂν οὕτως ἔχωσιν
<br class="lb"/>ἑστῶτες ἤδη νυστάζειν. ἀλλὰ τίνος ἕνεκα χρείας ἔγραψαν
<br class="lb"/>ταῦτα μὴ προσθέντες ἀτελῆ τὸν λόγον εἰργάσαντο. ταῦθ’
<br class="lb"/>ὑπ’ αὐτοῦ συμβουλεύοντος ἡμῖν ὅσους ἑδραίως, ὅπερ ἐστὶ
<br class="lb"/>βαθέως κοιμηθῆναι βουλόμεθα, τούτους ἐπὶ τοσοῦτον ἐγρηγορότας
<br class="lb"/>φυλάττειν, ὡς μὴ στῆναι δύνασθαι χωρὶς τοῦ νυστάζειν.
<br class="lb"/>ἐὰν γὰρ εἰς τοῦτο ἀφίκωνται, βαθέως κοιμηθήσωνται.


<a class="pb" href="#pb177" id="pb177">[p. 177]</a>


πολλοὺς γὰρ ἐγὼ διὰ τὸ ταχέως ἐπὶ τὸν ὕπνον
<br class="lb"/>ἰέναι βιασάμενος ἀγρυπνῆσαι μέχρι πλείονος, ἀμέμπτως
<br class="lb"/>ὑπνῶσαι παρεσκεύασα, καθάπερ καὶ τῶν ἀνορεξίαν μεμφομένων,
<br class="lb"/>ἐνίους ἀναγκάσας ἀσιτῆσαι μέχρι πολλοῦ τῆς ἡμέρας
<br class="lb"/>ἐποίησα πεινῆσαι. πρὸ γὰρ τοῦ δεῖσθαι τὴν φύσιν
<br class="lb"/>ὕπνων ἢ σιτίων ἐπ’ αὐτὰ παραγινόμενοι τοῖς εἰρημένοις
<br class="lb"/>συμπτώμασι περιπίπτουσι. χρὴ δὲ μὴ περιβιάζεσθαι τὴν
<br class="lb"/>φύσιν ἀκαίρως, ἀλλ’ ὡς ὑπηρετεῖν εὐκαίρως. ἐγὼ μὲν οὖν
<br class="lb"/>ἅ μοι δοκεῖ πιθανῶς τις εἰς τὴν τῆς προκειμένης λέξεως
<br class="lb"/>ἐξήγησιν εἰπεῖν εἴρηκα. τοὺς δ’ οἰομένους τὸν ὕπνον ἀεὶ
<br class="lb"/>ψύχειν ἐπίκαιρόν τι τῆς τέχνης ἀγνοεῖν ἡγοῦμαι. διὰ παντὸς
<br class="lb"/>μὲν γὰρ ὕπνος ὑγραίνει, καθάπερ ἀγρυπνία ξηραίνει.
<br class="lb"/>καὶ τοῦθ’ ἡμᾶς αὐτὸς ἐδίδαξεν, οὐ διὰ παντὸς δὲ θερμαίνειν
<br class="lb"/>ἢ ψύχειν πέφυκεν. ἀλλ’ ὅταν μὲν ἀπυρέτων ὄντων, ἤτοι
<br class="lb"/>φλεγματώδεις ἢ ὠμοὺς ἢ ὁπωσοῦν ψυχροὺς χυμοὺς εὑρὼν ἐν
<br class="lb"/>τῷ σώματι κατεργάσηταί τε καὶ πέψῃ, χρηστὸν ἐξ αὐτῶν
<br class="lb"/>ἐργασάμενος αἷμα, θερμαίνει τὸν ἄνθρωπον αὐξήσει τῆς


<a class="pb" href="#pb178" id="pb178">[p. 178]</a>


ἐμφύτου θερμασίας, ὅταν δ’ ἤδη πυρέττοντας ἐπὶ σηπεδόνι
<br class="lb"/>τοιούτων χυμῶν, ἐμψύχει, τὴν μὲν πυρετώδη θερμασίαν
<br class="lb"/>σβεννὺς, αὐξάνων δὲ τὴν οἰκείαν. ἡνίκα δὲ πυρετοῦ χωρὶς
<br class="lb"/>ἢ καὶ σὺν πυρετῷ χολώδεις πλεονάζωσι χυμοὶ, διακρῖναι
<br class="lb"/>μὲν αὐτοὺς εἶτ’ ἐκκρῖναι δυνηθεὶς, εἰς συμμετρίαν ὑγιεινῆς
<br class="lb"/>κράσεως ἐπανάγει τὸ σῶμα. μὴ δυνηθεὶς δὲ ταῦτα ἐργάσασθαι
<br class="lb"/>τὴν αὐτὴν φυλάττει κρᾶσιν. εἰ δ’ ἐπὶ φλεγμονῇ
<br class="lb"/>σπλάγχνου πυρέττων τις ἐν ἀρχῇ τοῦ παροξυσμοῦ καθυπνώσειεν,
<br class="lb"/>αὐξήσας τὴν φλεγμονὴν ὁ ἄκαιρος οὗτος ὕπνος,
<br class="lb"/>ἅμ’ αὐτῇ καὶ τὸν πυρετὸν αὐξήσει, κἀκ τοῦδε θερμότερον
<br class="lb"/>ἐργάσεται τὸ σῶμα, θερμῷ παρὰ φύσιν. ἐγχωρεῖ μέντοι
<br class="lb"/>καθ’ ἕνα τρόπον ἐνίοτε θερμότερόν τε καὶ ψυχρότερον ἅμα
<br class="lb"/>γίνεσθαι τὸ σῶμα διὰ τὸν ὕπνον, ἐπειδὴ τῆς κατὰ τὸ σῶμα
<br class="lb"/>θερμασίας διττόν ἐστι τὸ γένος, ἓν μὲν οἰκεῖόν τε καὶ σύμφυτον,
<br class="lb"/>ἕτερον δὲ ἀλλότριόν τε καὶ παρὰ φύσιν. ὅταν οὖν
<br class="lb"/>αὐτῶν τὸ μὲν αὐξήσῃ τε καὶ ῥώσῃ, τὸ δὲ καθάρῃ τε καὶ
<br class="lb"/>μαράνῃ, πῶς οὐκ ἄν τις εὐλόγως φαίη καθ’ ἕνα χρό<span class="milestone">500</span>νον 
<br class="lb"/>ἐξ ὕπνου θερμότερον ἅμα καὶ ψυχρότερον ἑαυτοῦ γεγονέναι


<a class="pb" href="#pb179" id="pb179">[p. 179]</a>


τὸ σῶμα. ταῦτα δὲ οὐδὲ γινώσκουσι τὴν ἀρχὴν οἱ
<br class="lb"/>πολλοὶ τῶν ἐξηγησαμένων τὰ Ἱπποκράτους βιβλία. μάθοις
<br class="lb"/>δ’ ἂν οὕτως ἔχον ὃ λέγω καθ’ ὧν ἐγκαλεῖ Λύκος λόγων ἐν
<br class="lb"/>ἀφορισμοῖς <span class="milestone">494</span>αὐτῷ γράψαντι, τὰ αὐξανόμενα πλεῖστον
<br class="lb"/>ἔχειν τὸ ἔμφυτον θερμόν. ἀλλ’ ὅτι γε δι’ ἄγνοιαν ὧν ὁ
<br class="lb"/>Ἱπποκράτης ὀρθῶς ἔγραψε περὶ τῆς κατὰ τὰς θερμασίας
<br class="lb"/>διαφορᾶς ἐπηρεάζειν αὐτὸν ἐτόλμησε, δι’ ἑνὸς ὅλου βιβλίου
<br class="lb"/>δέδεικται τὴν ἐπιγραφὴν ἔχοντος ὅτι μηδὲν ἡμάρτηται κατὰ
<br class="lb"/>τὸν ἀφορισμὸν οὗ ἡ ἀρχὴ, τὰ αὐξανόμενα, πλεῖστον ἔχει
<br class="lb"/>τὸ ἔμφυτον θερμὸν, πλείστης οὖν δεῖται τροφῆς.
</p>
                    </section>
                    <section id="body-1-3-4-18" class="div textpart section level5">
                      <blockquote class="quote lemma">Αἱ ἀσθενέες δίαιται ψυχραὶ, αἱ δὲ ἰσχυραὶ θερμαί.</blockquote>
                      <p class="p autofirst">Διαίτας ἀσθενεῖς ἤτοι τὰς δι’ ἀσθενῶν ἐπιτηδευμάτων
<br class="lb"/>ἐδεσμάτων τε καὶ πομάτων, ἢ τὰς ἀσθενὲς ἐργαζομένας τὸ

﻿
<a class="pb" href="#pb180" id="pb180">[p. 180]</a>


ζῶον εἴρηκεν. αἱ ψυχραὶ δὲ εἴτε κατὰ τὴν ἑαυτῶν κρᾶσιν εἴτε
<br class="lb"/>κατὰ τὴν ἐν ἡμῖν διάθεσιν ἣν ἐργάζονται λέγοιντο, διοίσουσιν
<br class="lb"/>ἀλλήλων οὐδέν. ἀσθενῆ μὲν οὖν ἐπιτηδεύματα λέγοιτ’ ἂν
<br class="lb"/>τὰ διὰ βραχέων κινήσεων τοῦ σώματος γινόμενα, καθάπερ
<br class="lb"/>ἰσχυρὰ τὰ διὰ σφοδρῶν ἐδέσματα. ἀσθενῆ μὲν ὅσα μήτε
<br class="lb"/>ὀδμὴν ἰσχυρὰν ἔχει μήτ’ ἐν τῇ γεύσει ποιότητα σφοδρὰν
<br class="lb"/>ὀξύτητος ἢ γλυκύτητος ἢ ἁλυκότητος ἢ πικρότητος ἢ στρυφνότητος
<br class="lb"/>ἢ δριμύτητος, ἀλλ’ ἤτοι μετρίως εἴη γλυκάζοντα
<br class="lb"/>τὴν γεῦσιν ἢ μετρίαν στύψιν ἐμφαίνοντα καὶ θερμασίαν
<br class="lb"/>ὁμοίως ὀλίγην, ἰσχυρὰ δὲ τὰ τούτων ἐναντία. ἐὰν μὲν οὖν
<br class="lb"/>ἀσθενῆ πάντα τά τε ἐπιτηδεύματα καὶ τὰ διαιτήματα προσάγηται
<br class="lb"/>τῷ σώματι, ψυχθήσεται σφόδρα, καθάπερ γε κἂν
<br class="lb"/>ἰσχυρὰ θερμανθήσεται γενναίως. ἐὰν δὲ τὰ μὲν, τὰ δὲ
<br class="lb"/>μὴ, τῷ τὴν ἀναλογίαν τῆς μίξεως, ἤτοι γ’ ἐγγυτέρω θατέρου
<br class="lb"/>τῶν ἄκρων ἢ ποῤῥωτέρω παραγενήσεται.
</p>
                    </section>
                    <a class="pb" href="#pb181" id="pb181">[p. 181]</a>
                    <section id="body-1-3-4-19" class="div textpart section level5">
                      <blockquote class="quote lemma">Ὑδάτων ἀτεχνέων τὸ μὲν ἀπὸ τοῦ αἰθέρος ἀποκριθὲν ἢ
<br class="lb"/>βροντιαῖον ὡραῖον, τὸ δὲ λαιλαπῶδες κακόν.</blockquote>
                      <p class="p autofirst">Οἷς χρώμεθα κατὰ τὴν ἰατρικὴν, οὐ μόνον ἐπὶ τῶν
<br class="lb"/>νοσούντων, ἀλλὰ καὶ τῶν ὑγιαινόντων σωμάτων, ὗλαι τῆς
<br class="lb"/>τέχνης εἰκότως ὀνομάζονται καὶ γέγραπταί γέ τισι τῶν ἰατρῶν
<br class="lb"/>βιβλία τὴν ἐπιγραφὴν ἔχοντα περὶ ὕλης. ἐνίοτε μὲν
<br class="lb"/>οὖν τοῖς αὐτοφυέσι σώμασι χρώμεθα πρός γε τὰς ἰάσεις
<br class="lb"/>καὶ τὴν ὑγιεινὴν δίαιταν, ἐνίοτε δ’ αὐτοὶ τὶ πράττομεν
<br class="lb"/>ἐν τῇ παρασκευῇ τῆς ὕλης, τὰ μὲν ἕψοντες, τὰ δὲ καίοντες,
<br class="lb"/>ἔνια δὲ πλύνοντες, οὐ προαρτύοντες ἢ προϋγραίνοντες
<br class="lb"/>ἢ ψύχοντες, ἤ τι τοιοῦτον ποιοῦντες ἕτερον. οὕτως οὖν καὶ
<br class="lb"/>περὶ τῶν ὑδάτων παρασκευὴν ἔστιν ὅτε πράττομέν τι τεχνικὸν,
<br class="lb"/>ὥσπερ ὀλίγον ἔμπροσθεν ἔλεγεν αὐτὸς ὕδωρ ἀφεψηθὲν,
<br class="lb"/>τὸ μὲν ὡς δέχηται τὸν ἀέρα. καὶ γὰρ ἡ ἕψησις αὐτὴ καὶ
<br class="lb"/>ἡ μετὰ ταῦτα ψύξις, ἤτοι διὰ τοῦ περιέχοντος ἡμᾶς ἀέρος


<a class="pb" href="#pb182" id="pb182">[p. 182]</a>


ἢ ἀνέμου τινὸς ἢ <span class="milestone">495</span>οἴκου, ψυχρὸν ἀέρα καθ’ ἑαυτὸν
<br class="lb"/>ἔχοντος. εἰσὶ γὰρ ἀμέλει τινὲς ἐοικότες σπηλαίοις ψυχροῖς,
<br class="lb"/>ἔστι δ’ ὅτε καὶ ὑγροῖς, εἴτε διὰ τῆς περιπλαττομένης χιόνος
<br class="lb"/>ἢ ὑπὸ κρουνῷ θέσις ἢ ἐν φρέατι διττῶς γινομένη, ποτὲ
<br class="lb"/>μὲν ἐν αὐτῷ τῷ ὕδατι κατατιθεμένων ἡμῶν τὸ ἀγγεῖον,
<br class="lb"/>ἐν ᾧ τὸ τεθερμασμένον ὕδωρ, ἐνίοτε δὲ ὑπὲρ αὐτοῦ κρεμώντων,
<br class="lb"/>ὥσπερ γε καὶ διὰ κεράμων ἀραιῶν ἔστιν ὅτε τὸ
<br class="lb"/>θολερὸν ὕδωρ διηθούντων ὡς ἐν Ἀλεξανδρείᾳ τε καὶ κατ’
<br class="lb"/>Αἴγυπτον ἠθεῖται διά τινων οὐχ ἁπλῶς κεραμευθέντων,
<br class="lb"/>ἀλλὰ τεχνικῶς κατασκευασθέντων εἰς ἀραιότητα, καθάπερ
<br class="lb"/>γε καὶ δι’ ὀθονίου, μὴ παρόντος ἀγγείου τοιούτου. ταῦτα
<br class="lb"/>πάντα τεχνικὴν ἔχει τὴν παρασκευὴν, ὥσπερ γε καὶ ὅσα
<br class="lb"/>κατὰ τοὺς ἀγωγοὺς τῶν πηγαίων ὑδάτων πράττομεν, οὐκ ἐκ
<br class="lb"/>τοῦ τυχόντος λίθου παρασκευάζοντες αὐτοὺς καὶ χρίοντες
<br class="lb"/>ἔνδοθεν ἐνίοτε. διαφορὰ γὰρ οὐ σμικρὰ κατά γε τὴν ἀλοιφὴν
<br class="lb"/>αὐτήν ἐστιν ἢ πίτταν ἢ γύψον οὖσαν ἢ χωρὶς ταύτης
<br class="lb"/>πλίνθον ὀπτὴν ἢ λίθον ἔχοντά τινα ποιότητα μοχθηρὰν ἢ


<a class="pb" href="#pb183" id="pb183">[p. 183]</a>


ἀγαθὴν ἢ μηδεμίαν ὅλως ἔχοντα σαφῆ. καὶ μέντοι καὶ
<br class="lb"/>φρέατα πολλάκις ὀρύττομεν ἐν διαφερούσῃ γῇ καὶ δι’ ὀχετῶν
<br class="lb"/>ἢ σωλήνων ἄγομεν ὕδωρ ἐκ πηγῆς, ἤτοι βέλτιον ἢ χεῖρον
<br class="lb"/>ἐργάζεσθαι δυναμένων ἢ καὶ μηδ’ ὅλως ἀλλοιούντων αὐτό.
<br class="lb"/>ταῦτα μὲν οὖν ἅπαντα τεχνικῶς γίνεται περὶ τὴν παρασκευὴν
<br class="lb"/>τοῦ ὕδατος. ὅταν δ’ ἀπὸ τῆς γῆς κατὰ τόπον οὔσης
<br class="lb"/>ἐν ᾧ διαιτώμεθα λαμβάνωμεν ἢ ἐκ λίμνης ἢ ποταμοῦ
<br class="lb"/>παραῤῥέοντος ἢ τὸ καλούμενον ὄμβριον, οὐδὲν ἐνταῦθα προστίθεμεν
<br class="lb"/>ἐκ τῆς τέχνης. διὰ τοῦτ’ οὖν ὁ Ἱπποκράτης εἶπεν,
<br class="lb"/>ὑδάτων ἀτεχνέων ἀντιδιαιρούμενος αὐτὰ τοῖς τεχνικὴν
<br class="lb"/>ἔχουσι τὴν παρασκευὴν, ἃ κατὰ τὴν ἀναλογίαν τῶν ἀτέχνων
<br class="lb"/>ὀνομάζομεν τεχνικά. καθάπερ ὀλίγον ἔμπροσθεν οὐ περὶ
<br class="lb"/>πάντων ὑδάτων ὅσα τεχνικῶς παρασκευάζομεν ἔγραψεν, ὡς
<br class="lb"/>εἰ καὶ σύγγραμμα πρὸς ἔκδοσιν ἐποιήσατο, μόνου δ’ ἑνὸς
<br class="lb"/>ἐμνημόνευσε τρόπου παρασκευῆς, ἑαυτῷ γράφων ἐν ὑπομνήματι
<br class="lb"/>πρὸς ἀνάμνησιν, οὕτως καὶ νῦν οὐ περὶ πάντων
<br class="lb"/>ὑδάτων ἀτέχνων, ὅπερ ἐστὶν αὐτοφυῶν, ἀλλ’ ἑνὸς εἴδους


<a class="pb" href="#pb184" id="pb184">[p. 184]</a>


μόνου διῆλθεν, ὃ καλοῦμεν, ὡς ἔφην, ὄμβριον. ἔγραψε δ’
<br class="lb"/>αὐτοῦ διαφορὰς δύο, τὴν μὲν ἑτέραν, ἣν καὶ προδήλως
<br class="lb"/>ψέγει, κακὸν εἶναι λέγων τὸ λαιλαπῶδες, ἑτέραν δ’ ἐφεξῆς
<br class="lb"/>ἄδηλον εἴτε μόνον ἄψεκτον εἴτε καί τινος ἑτέρου τύχῃ,
<br class="lb"/>ἐνόμιζε δὲ σκαιὸν αὐτό. τὸ γὰρ ἀπὸ τοῦ ἀέρος ἀποκριθὲν
<br class="lb"/>ἢ βροντιαῖον, ὡραῖον εἶναί φησι. ὡραῖον δὲ ἐγχωρεῖ μὲν
<br class="lb"/>καὶ τὸ κατὰ τὴν προσήκουσαν ὥραν γινόμενον ὡς ἐπαινοῦντα
<br class="lb"/>λέγειν αὐτὸν, ἐγχωρεῖ δὲ καὶ μόνον οὕτως ὀνομάζειν, τὸ
<br class="lb"/>κατὰ τὸ μέσον θέρος ὀνομαζόμενον, ἐπειδὴ μάλιστα τὸν
<br class="lb"/>καιρὸν τοῦτον ὥραν ἔτους ὀνομάζουσιν οἱ Ἕλληνες. ἐπιφέρουσι
<br class="lb"/>μὲν γὰρ τὸ τῆς ὥρας ὄνομα καὶ φθινοπώρῳ καὶ χειμῶνι
<br class="lb"/>καὶ ἦρι. κατ’ ἐξοχὴν δὲ ἐνίοτε καλοῦσιν ὥραν ἔτους
<br class="lb"/>ἐκεῖνον τὸν καιρὸν ἐν ᾧ τοὺς ὡραίους ὀνομαζομένους καρποὺς
<br class="lb"/>τελειοῦσθαι συμβαίνει. τοῦτ’ οὖν ἄδηλόν ἐστιν, ὅσον
<br class="lb"/>ἐπὶ τῇ ῥήσει, πλὴν εἰ προσθείημεν αὐτοί τι περὶ τῆς ἡμετέρας
<br class="lb"/>ἱστορίας ἢ φυσικῆς τῶν πραγμάτων ἐνδεί<span class="milestone">496</span>ξεως.

﻿
<a class="pb" href="#pb185" id="pb185">[p. 185]</a>


καὶ προσέτι διὰ τί τὸ λαιλαπῶδες μὲν ἔψεξεν, οὐκ ἔψεξε δὲ
<br class="lb"/>τό τ’ αἰθέριον καὶ τὸ βροντιαῖον. ἄδηλον δὲ καὶ πότερον
<br class="lb"/>εἰς πόσιν αὐτὸ παρασκευάζειν ἡμᾶς ἠξίωσεν ἢ πρὸς τὰς
<br class="lb"/>ἰατρικὰς χρείας. εἴς τε γὰρ ὀφθαλμῶν φαρμάκων κατασκευὴν
<br class="lb"/>ὕδατι τοιούτῳ χρώμεθα καὶ τὸ καλούμενον ὑδάτινον
<br class="lb"/>ἐξ αὐτοῦ σκευάζομεν. ὡραῖον μὲν ἀκούειν ἄμεινον οὐ τὸ
<br class="lb"/>κατὰ τὸ ἔαρ εὐσθενῶς, ὡς ἤκουσάν τινες. οὔτε γὰρ ἐξαιρέτως
<br class="lb"/>τις ὥραν ἔτους ὠνόμασε τὸ ἔαρ, ἀλλ’ ἁπλῶς ὥραν,
<br class="lb"/>ὥσπερ καὶ τὰς ἄλλας, οὔτε φαίνεταί τινα ἀρετὴν ἔχειν
<br class="lb"/>ἐξαίρετον ὁ τηνικαῦτα γενόμενος ὄμβρος, ἀλλὰ πολὺ βέλτιον
<br class="lb"/>ἡγεῖσθαι λέγει αὐτὸν ὡραῖον, ὅπερ ἂν ὕηται κατὰ τὸν
<br class="lb"/>καιρὸν ἐκεῖνον, ὃν ὀνομάζουσιν ὥραν ἔτους. ὁμολογοῦν γὰρ
<br class="lb"/>αὐτὸ φανεῖται καὶ τὸ ἀπὸ τοῦ αἰθέρος ἀποκριθὲν αὐτῷ
<br class="lb"/>λελέχθαι. καλεῖν γὰρ ἔθος τοῖς παλαιοῖς, ὅταν μὲν ἀκριβῶς
<br class="lb"/>καθαρὸν ᾖ τὸ περιέχον ἡμᾶς, αἰθέρα, τὸ δ’ ἀχλυῶδες


<a class="pb" href="#pb186" id="pb186">[p. 186]</a>


ἢ νεφῶδες ἀέρα. κατὰ τοῦτο γοῦν αὐτὸ <span class="milestone">501</span>καὶ
<br class="lb"/>τὸν ὑπὲρ τὰ νέφη τόπον, προσαγορεύουσιν αἰθέρα καὶ σαφῶς
<br class="lb"/>ἐδήλωσε καὶ ὁ ποιητὴς εἰπὼν</p>
                      <div class="lg">
                        <div class="l first">Εἰς ἐλάτην ἀναβὰς περιμήκετον, ἣ τότ’ ἐν Ἴδῃ</div>
                        <div class="l">Μακροτάτη πεφυκυῖα δι’ ἠέρος αἰθέρ’ ἵκανεν.</div>
                      </div>
                      <p class="p autofirst">ἔμπαλιν δ’ ὅταν εἴπῃ.</p>
                      <div class="lg">
                        <div class="l first">ἠέρα δ’ Ἥρη</div>
                        <div class="l">Πότνια πρόσθε βαθεῖαν ἐρυκέμεν,</div>
                      </div>
                      <p class="p autofirst">ἐνδείκνυσθαι φαίνεται τόνδε τοῖς ἔπεσι. καὶ πάλιν ὅταν εἴπῃ</p>
                      <div class="lg">
                        <div class="l first">Ἀὴρ γὰρ παρὰ νηυσὶ βαθείη, οὐδὲ σελήνη</div>
                        <div class="l">Οὐρανόθεν προύφαινε, κατείχετο δ’ ἐν νεφέεσιν.</div>
                      </div>
                      <p class="p autofirst">ὅταν οὖν ἐν τῷ θέρει λεπτυνόμενον ὕδωρ ὑπὸ τῆς κατὰ
<br class="lb"/>τὴν ὥραν θερμότητος εἰς ἀτμοὺς ἀοράτους λυθῇ καὶ διὰ
<br class="lb"/>τοῦτο ἀδήλως ἡμῖν ἀνενεχθῇ πρὸς τὴν ὑπὲρ γῆς ἀέρα,
<br class="lb"/>κἄπειτα συμβῇ διά τινα μεταβολὴν ἐπὶ τὸ ψυχρὸν ἢ ἀνέμων
<br class="lb"/>ἀντιπνευσάντων ἀλλήλοις καὶ πυκνωθέντος τοῦ περιέχοντος


<a class="pb" href="#pb187" id="pb187">[p. 187]</a>


ἑνουμένους τοῖς λελεπτυσμένους ἀτμοὺς, αἰσθητὸν
<br class="lb"/>ὕδωρ γίνεσθαί τινι καὶ τὸν ὄμβρον ἐροῦμεν ὡραῖον εἶναι,
<br class="lb"/>λελεπτυσμένου τε καὶ προκατειργασμένου τοῦ ὕδατος ἀπὸ
<br class="lb"/>τῆς κατὰ τὸν ἀέρα θερμότητος, εἶναί τε διὰ τοῦτο βέλτιον
<br class="lb"/>αὐτὸ τῶν λαιλαπωδῶν ἀκατεργάστων τε καὶ ἀμεπαβλήτων
<br class="lb"/>ὄντων, ὁποῖα κατά τινας πηγὰς ὕδατα γίνεται τὰ καλούμενα
<br class="lb"/>πρὸς τῶν ἀρχαίων ἀτεραμνώδη. διὰ τί δὲ καὶ τὸ βροντιαῖον
<br class="lb"/>ἀποδέχεται μᾶλλον ἢ τὸ λαιλαπῶδες ἐφεξῆς ἴδωμεν.
<br class="lb"/>ἐμοὶ μὲν δοκεῖ διότι τὰς βροντὰς οἶδε γινομένας, ἤτοι διὰ
<br class="lb"/>πυρὸς ἐναπόληψιν, ὅταν ἐκκρινόμενον οἶον ῥῆξίν τινα ποιήσει
<br class="lb"/>τοῦ περιέχοντος αὐτὸ νέφους, ἡνίκα καὶ κεραυνοὶ πίπτουσιν
<br class="lb"/>ἢ παρατριβομένων ἀλλήλοις τῶν νεφῶν, ὧν οὐδέτερον
<br class="lb"/>ὑπάρχει τῷ λαιλαπώδει. πεπύκνωται γὰρ ὁ ἀὴρ ἐν
<br class="lb"/>τῇ τοιαύτῃ καταστάσει συνεχοῦς καὶ μέλανος ἑνὸς νέφους
<br class="lb"/>ἅπαντα αὐτὸν κατειληφότος. εἰκότως οὖν οὐ γίνονται βρονταὶ
<br class="lb"/>κατὰ τὴν τοιαύτην διάθεσιν τοῦ περὶ τὴν γῆν ἀέρος.
<br class="lb"/>ἐν γὰρ τοῖς διεσπασμένοις καὶ κατὰ τὴν περιγραφὴν ἰδίαν


<a class="pb" href="#pb188" id="pb188">[p. 188]</a>


φερομένοις νέφεσιν, ὅ τ’ ἀλλήλοις ἐντύχῃ, τὴν παράτριψιν
<br class="lb"/>εὔλογον γίνεσθαι. τοῦ δ’ ὅλου συνεχοῦς τε καὶ ἡνωμένου
<br class="lb"/>παράτριψις οὐκ ἂν γένοιτο. διὰ τοῦτο οὐδὲ κεραυνοὶ πίπτουσιν
<br class="lb"/>ἐν τῇ τοιαύτῃ καταστάσει, <span class="milestone">497</span>μήτ’ ἀέρος ἐν
<br class="lb"/>τοῖς νέφεσι περιλαμβανομένου θερμοῦ μήτε περιτρίψεως
<br class="lb"/>ἰσχυρᾶς γενομένης. ὅταν γὰρ ἀλλήλοις ἀπατῶντα τὰ νέφη,
<br class="lb"/>τὸ μεταξὺ πυρῶδες εἰς ἑαυτὰ συνελαύνοντα καὶ σφίγγοντα
<br class="lb"/>πυκνώσει τελέως ἐκθλίβηται, τηνικαῦτα ποτὲ μὲν εἰς τὴν
<br class="lb"/>ἄνω χώραν ὁ κεραυνὸς ἢ τὴν εἰς τὸ πλάγιον, ἐνίοτε δ’ ἐπὶ
<br class="lb"/>τὴν γῆν. ταύτην μὲν τὴν φορὰν αὐτοῦ ὁρῶμεν μόνην, αἱ
<br class="lb"/>δ’ ἄλλαι λανθάνουσιν ἡμᾶς. ἐμοὶ μὲν οὖν εἴρηται διὰ συντόμων
<br class="lb"/>εἰς τὴν ῥῆσιν ὅπως τε γίνονται βρονταὶ καὶ διὰ τί
<br class="lb"/>τὸ βροντιαῖον ὕδωρ ἄμεινον ἔφησεν εἶναι τοῦ λαιλαπώδους.
<br class="lb"/>ἄκρως δὲ καθαρὸν καὶ λελεπτυσμένον ἐστὶ τὸ κατεργασμένον
<br class="lb"/>ὡραῖον. ἐν δὲ τῷ μεταξὺ τούτου τε καὶ τοῦ λαιλαπώδους,
<br class="lb"/>τὸ βροντιαῖον, ὅσον ἀπολείπεται τοῦ ὡραίου, τοσοῦτον πλεονεκτεῖ


<a class="pb" href="#pb189" id="pb189">[p. 189]</a>


τοῦ λαιλαπώδους. ἕτοιμον οὖν ἤδη τοῖς ἅπαντα μερμαιρομένοις
<br class="lb"/>οὐ προσῆκον ἰατρῷ φέρειν τοσαύτης ἅπτεσθαι
<br class="lb"/>φυσιολογίας. εἰ δέ γε μηδένα λογισμὸν εἰπὼν ἀπεφηνάμην
<br class="lb"/>ἁπλῶς βέλτιον μὲν εἶναι τὸ ὡραῖον τοῦ λαιλαπώδους, μέσον
<br class="lb"/>δ’ ἀμφοῖν τὸ βροντιαῖον, ἐκέλευον ἄν με προσθεῖναί τινα
<br class="lb"/>ἀπόδεξιν οἶς εἶπον, οὔτε γάρ με πιστεύειν αὐτοῖς ὡς νόμοις
<br class="lb"/>δίκαιον οὔτε ἀνάγκην ἔχειν ὡς τυραννικοῖς προστάγμασι
<br class="lb"/>πείθεσθαι. εἰ τοίνυν ἐκφεύγειν ἀδύνατόν ἐστι τὴν
<br class="lb"/>γλῶτταν τῶν ἀπαιδεύτων τε ἅμα καὶ πονηρῶν ἀνθρώπων,
<br class="lb"/>ἄμεινον δ’ ἐπὶ τοῖς βελτίοσιν ὑπ’ αὐτῶν ψέγεσθαι, καλῶς
<br class="lb"/>ἂν εἴημεν εἰρηκότες τὴν περὶ γενέσεως βροντῶν φυσιολογίαν.
<br class="lb"/>τὸ μὲν γὰρ ἀναπόδεικτον ἄπιστον εἶναι δοκεῖ πᾶσιν
<br class="lb"/>ἀνθρώποις, τὸ δὲ μηδὲ ἅπτεσθαι φυσιολογίας ἰατρὸν, οὐ
<br class="lb"/>παντάπασιν ὀρθῶς λέγεσθαι φαίνεται, δείκνυσί τε τούτους
<br class="lb"/>ἀποφηναμένους αὐτοὺς ἡμῖν ὡς τυράννους, οἶς προστάττουσι
<br class="lb"/>πείθεσθαι κελεύοντες. ἄμεινον δ’ ἦν ἄρα μὴ τυραννικῶς

﻿
<a class="pb" href="#pb190" id="pb190">[p. 190]</a>


προστάττειν, ἀλλὰ διδάσκειν ἡμᾶς ἤτοι γε ὡς χωρὶς ἀποδείξεως
<br class="lb"/>ὁ λόγος πιστότερός ἐστι τοῦ μετ’ ἀποδείξεως ἢ ὡς
<br class="lb"/>οὐκ ἀληθῶς εἴρηταί τι κατὰ τὴν αἰτίαν ἀπόδοσιν. οἱ δέ
<br class="lb"/>γε τούτων μὲν οὐδέτερον πράττουσιν, ἑκατέρως δὲ ψέγουσιν.
<br class="lb"/>εἰ μὲν δὴ μηδεμίαν ἀπόδειξιν εἴποιμεν, ὡς ἀναπόδεικτα
<br class="lb"/>φλυαροῦντας, εἰ δὲ προσθείημέν τινα λόγον, ὡς οὐκ εἴη
<br class="lb"/>πρέπον ἰατρῷ φυσιολόγῳ ὡς ἀληθοῦς ἅπτεται.
</p>
                    </section>
                    <section id="body-1-3-4-20" class="div textpart section level5">
                      <blockquote class="quote lemma">Ὕδωρ βορὸν, ἀγρυπνίη βορόν.</blockquote>
                      <p class="p autofirst">Ἀφ’ ὧν πεφύκασιν ἀγρυπνία τε καὶ ὕδωρ ἐργάζεσθαι,
<br class="lb"/>τὴν προσηγορίαν αὐτοῖς ἔθετο, βορὸν ὀνομάσας ἑκάτερον,
<br class="lb"/>ἐπειδὴ βοροὺς ἡμᾶς ἐργάζεται. καλοῦσι γὰρ καὶ νῦν ἔτι
<br class="lb"/>συνήθως οἱ κατὰ τὴν ἡμετέραν Ἀσίαν ἅπαντες Ἕλληνες
<br class="lb"/>ἀνθρώπους βοροὺς τοὺς πολλὰ δυναμένους ἐσθίειν. ἐμάθετε
<br class="lb"/>δὲ τὰς περὶ τὴν τροφὴν ὀρέξεις ἐξ ὑδροποσίας αὐξανομένας,


<a class="pb" href="#pb191" id="pb191">[p. 191]</a>


ᾧ λόγῳ καὶ ψυχρὸν ὕδωρ πινόντων ἢ ἔδεσμα ψυχρὸν
<br class="lb"/>ἢ στῦφον. ὅσα μὲν γὰρ εἰς ὀλίγον συνάγει τὸ κατὰ
<br class="lb"/>τοὺς χιτῶνας <span class="milestone">498</span>τῆς κοιλίας αἷμα, τὰς ὀρέξεις αὐξάνοντά
<br class="lb"/>τε καὶ γεννῶντα δέδεικται. τὰ δὲ θερμαίνοντα καὶ
<br class="lb"/>χέοντα τὸ αἷμα καθαιροῦντα καὶ παύοντα τὰς ὀρέξεις.
<br class="lb"/>κατὰ τοῦτ’ οὖν καὶ ὕδωρ γίνεται βορὸν, ἡ δὲ ἀγρυπνία τῷ
<br class="lb"/>διαφορεῖν. ἐμάθετε γὰρ ἤδη καὶ περὶ ταύτης, ὥσπερ γε
<br class="lb"/>καὶ περὶ ὕπνου. πέττει μὲν οὖν ὁ ὕπνος ὡς ἂν ἔσω ῥέποντος
<br class="lb"/>ἐν αὐτῷ τοῦ θερμοῦ, διαφορεῖ δ’ ἡ ἀγρυπνία, συνυπάγοντος
<br class="lb"/>ἑαυτῷ τοῦ συμφύτου θερμοῦ κατὰ τὴν ἐπὶ τ’ ἐκτὸς
<br class="lb"/>κίνησιν οὐκ ὀλίγα μόρια τῆς τοῦ σώματος οὐσίας. διὰ
<br class="lb"/>ταῦτα μὲν οὖν εἴρηται βορὰ τό θ’ ὕδωρ καὶ ἡ ἀγρυπνία,
<br class="lb"/>σὺ δὲ μὴ παρακούσῃς καὶ νομίσῃς ταὐτὸν εἶναι τὰ πολλὰ
<br class="lb"/>προσφέρειν τῷ πέττειν τε καὶ κατεργάζεσθαι πολλά. βελτίων
<br class="lb"/>γὰρ ὕδατος οἶνος, οὐ μόνον εἰς τὴν γαστέρα πέψιν,
<br class="lb"/>ἀλλὰ καὶ πρὸς τὴν τῶν πεφθέντων ἀνάδοσιν αἱμάτωσίν τε
<br class="lb"/>καὶ θρέψιν, οὔρησίν τε καὶ διαπνοὴν, ἐπὶ τῶν ὑγιαινόντων


<a class="pb" href="#pb192" id="pb192">[p. 192]</a>


σωμάτων. εὔδηλον δὲ ὡς ἐπὶ τούτων ὁ λόγος εἴρηται νῦν
<br class="lb"/>ὑφ’ Ἱπποκράτους, οὐδενὸς ἀγνοοῦντος ἡνίκα βλάπτει τοὺς
<br class="lb"/>πλείστους τῶν νοσούντων οἶνος. ἀλλὰ καὶ ἡ ἀγρυπνία κατὰ
<br class="lb"/>διττὸν τρόπον γινομένη διττὴν ἔχει καὶ τὴν ἐπὶ ταῖς ἐδωδαῖς
<br class="lb"/>τελευτήν. εἰ μὲν γὰρ πράττοντές τι διὰ νυκτὸς, ὡς
<br class="lb"/>ἐν ταῖς παννυχίσιν, ἐγρηγορότες διατελέωσι, κενοῦται μὲν
<br class="lb"/>τὸ σῶμα, βλάβη δ’ οὐδεμία σαφὴς γίνεται δυνάμεως. ἐὰν
<br class="lb"/>δὲ κατακείμενοι μέρη μὲν τινα τῆς νυκτὸς ὑπνώσωμεν,
<br class="lb"/>ἀγρυπνήσωμεν δὲ τὰ λοιπὰ, κωλύεται μὲν ἡ δύναμις. οὔτε
<br class="lb"/>γὰρ ὀρεγόμεθα βέλτιον οὔτε πέττομεν οὔτε τὰς ἐφεξῆς τῇ
<br class="lb"/>πέψει φυσικὰς ἐνεργείας ἀμέμπτους ἔχομεν, ἅπαντες χείρους
<br class="lb"/>γενόμενοι τῶν καλῶς κοιμηθέντων.
</p>
                    </section>
                    <section id="body-1-3-4-21" class="div textpart section level5">
                      <blockquote class="quote lemma">Ἐνθέρμῳ φύσει θερμὴ ὥρη, κοίτη ἐν ψύχει παχύνει, ἐν
<br class="lb"/>δὲ θερμῷ λεπτύνει.</blockquote>
                      <a class="pb" href="#pb193" id="pb193">[p. 193]</a>
                      <p class="p autofirst">Τὸ μὲν ἐν ἀρχῇ τῆς ῥήσεως εἰρημένον ἐνθέρμῳ δῆλόν
<br class="lb"/>ἐστιν ἀπὸ τῆς, ἔνθερμος εὐθείας κλινόμενον, τὸ δ’ ἐπὶ τῇ
<br class="lb"/>τελευτῇ δύναιτ’ ἄν τις ἀκούειν ὡς ἔκ τε προθέσεως τῆς
<br class="lb"/>ἐν καὶ πτώσεως δοτικῆς τῆς θερμῷ συγκείμενον, ὥσπερ
<br class="lb"/>ἀμέλει καὶ ἤκουσαν ὀλίγου δεῖν ἅπαντες οἱ ἐξηγηταί. τινὲς
<br class="lb"/>μὲν εἰς δύο μέρη διελόντες τὴν ῥῆσιν, ὡς ἑκάτερον ἰδίας
<br class="lb"/>
<span class="milestone">502</span>ἐξηγήσεως δεόμενον, ἔνιοι δ’ ὅλην ὡς μίαν ἐξηγησάμενοι.
<br class="lb"/>Διοσκορίδης δὲ καὶ μετέγραψεν ἐπὶ τὸ σαφέστερον
<br class="lb"/>αὐτὴν, ὥσπερ εἴωθε ποιεῖν ἐπὶ τῶν ἀσαφῶν ῥήσεων ἰδίᾳ
<br class="lb"/>μὲν ἔγραψε τὸ ἐνθέρμῳ φύσει θερμῇ ὥρῃ, προσθεὶς αὐτῇ
<br class="lb"/>τὸ λεπτύνειν, βουλόμενος ἡμᾶς ἀκούειν τὴν ἔνθερμον φύσιν,
<br class="lb"/>ὅπερ ἐστὶ πολύθερμον ἐν ὥρᾳ θερμῇ, τουτέστι θερινῇ λεπτύνεσθαι,
<br class="lb"/>διαφορουμένην ὑπὸ τῆς ὀνομαζομένης ἤδη συνήθως
<br class="lb"/>ἅπασι τοῖς νεωτέροις ἰατροῖς λόγῳ θεωρητῆς διαπνοῆς,
<br class="lb"/>ἣν καθ’ ἑτέραν λέξιν τινὰ ἄλλοι τινὲς ἄδηλον αἰσθήσει
<br class="lb"/>διαπνοὴν <span class="milestone">499</span>ὀνομάζουσι, γενομένην μὲν ἅπασιν


<a class="pb" href="#pb194" id="pb194">[p. 194]</a>


ἡμῖν ἐν ἅπαντι τῷ βίῳ, διαφέρουσαν δὲ κατά τε τὰς ἡλικίας
<br class="lb"/>καὶ τὰς ὥρας ἐπιτηδεύματά τε καὶ συνελόντι φάναι
<br class="lb"/>τὴν ὅλην δίαιταν ἣν διαιτώμεθα. ἀλλ’ ἐν ἅπασί γε ταῖς
<br class="lb"/>διαφοραῖς κοινόν ἐστιν ἐπὶ μὲν ταῖς θερμοτέραις ὥραις τε
<br class="lb"/>καὶ χώραις, ἡλικίαις τε καὶ φύσεσι καὶ διαίταις, ἀποῤῥεῖν
<br class="lb"/>ἕξω τοῦ σώματος οὐκ ὀλίγην μοῖραν ἐκ τῆς οὐσίας ἡμῶν,
<br class="lb"/>ἐπὶ δὲ ταῖς ψυχροτέραις πυκνουμένου τοῦ δέρματος ἴσχεσθαι
<br class="lb"/>μὲν τὸ πλεῖστον, ὀλίγον δ’ ἐκκενοῦσθαι. κατὰ τοῦτ’
<br class="lb"/>οὖν ἀληθές ἐστι τὴν πολύθερμον φύσιν ἐν ὥρᾳ θερμῇ λεπτύνεσθαι,
<br class="lb"/>διπλασιαζομένης τῆς ἀποῤῥοῆς, ἣν ἐκ τῆς οἰκείας
<br class="lb"/>θερμότητος ἔχοντες σύμφυτον ἐπικτῶνται τὴν προγινομένην
<br class="lb"/>ἔξωθεν ἀπὸ τῆς θερμῆς ὥρας. ἀλλ’ οὔτε τῶν ἄλλων
<br class="lb"/>ἀντιγράφων εὗρον ἔν τινι ταύτην τὴν γραφὴν οὔτε τις
<br class="lb"/>τῶν ἐξηγητῶν οἶδεν αὐτὴν, πλὴν ὅτι Διοσκορίδης αὐτὸς ἐν
<br class="lb"/>τῷ μετώπῳ τοῦ βιβλίου προσέγραψεν, ἐν δύο μόνοις ἀντιγράφοις
<br class="lb"/>εὑρηκὼς ὡδί πως ἔχουσαν τὴν λέξιν. ἐνθέρμῳ φύσει
<br class="lb"/>θερμῇ ὥρῃ ἐν ψύχει κοίτη παχύνει, ἐνθέρμῳ λεπτύνει.
<br class="lb"/>οὐ μὴν ἡμεῖς γε ἐν δυοῖν, ἀλλ’ ἐν πᾶσιν οἶς ἀνέγνωμεν,

﻿
<a class="pb" href="#pb195" id="pb195">[p. 195]</a>


οὕτως ἔχουσαν εὕρομεν τὴν λέξιν, ἐξεπίτηδες ἅπασας μὲν
<br class="lb"/>ἰδόντες τὰς κατὰ τὰς δημοσίας βιβλιοθήκας, ἅπαντα δὲ τὰ
<br class="lb"/>παρὰ τοῖς φίλοις. ἐπὶ τὴν ἐξήγησιν αὐτῆς ἤδη τραπώμεθα,
<br class="lb"/>παραλιπόντες ὅσα κακῶς εἴρηται τοῖς ἐξηγησαμένοις. ἐμοὶ
<br class="lb"/>μὲν γὰρ δοκεῖ τὸ μὲν πρότερον μέρος τῆς ῥήσεως οὕτως
<br class="lb"/>συμπληροῦσθαι δεῖν· ἐνθέρμῳ φύσει, θερμῇ ὥρῃ, ἐν ψύχει
<br class="lb"/>κοίτη παχύνει. τὸ μὲν θερμῇ ὥρῃ κατὰ τὰς δοτικὰς
<br class="lb"/>πτώσεις ἀναγνόντων ἡμῶν, ὡς εἰ καὶ ἐν τῇ θερμῇ ὥρῃ
<br class="lb"/>λέλεκται. τὸ δὲ ἐν ψύχει καθάπερ καὶ οὕτως εἶπεν. ἐν
<br class="lb"/>ἀέρι ψυχρῷ, συγκειμένης τῆς λέξεως ἐκ δυοῖν τοῦ λόγου
<br class="lb"/>στοιχείων, προθέσεως μὲν τῆς ἐν, ὀνόματος δὲ τοῦ ψύχει.
<br class="lb"/>γενήσεται γὰρ ὁ σύμπας νοῦς τοιοῦτος, ὠφέλιμόν ἐστι τῇ
<br class="lb"/>πολυθέρμῳ φύσει κατὰ θερμὴν ὥραν ἐν ψυχρᾷ κοίτῃ κοιμᾶσθαι,
<br class="lb"/>παχυνθήσεται γὰρ οὕτως. εἰκότως δὲ ταῦτα ποιεῖν
<br class="lb"/>ἡμᾶς ἐπὶ τῶν πολυθέρμων φύσεων ἐκέλευσεν ὁ Ἱπποκράτης.
<br class="lb"/>ἑτοίμως γὰρ οὔσης τῆς θερμῆς φύσεως λεπτύνεσθαι διὰ τὸ


<a class="pb" href="#pb196" id="pb196">[p. 196]</a>


πλῆθος τῆς ἀποῤῥοῆς, ἐὰν καὶ τῆς ὥρας αὐτῇ προγινομένης
<br class="lb"/>θερμῆς ἡ κένωσις διπλασιασθῇ, προσέλθῃ δὲ τρίτη
<br class="lb"/>τις ἄλλη κένωσις ἐν θερμῷ χωρίῳ καὶ στρωμνῇ θερμῇ κατακειμένου
<br class="lb"/>τοῦ ἀνθρώπου, συμβήσεται διαφορηθῆναι καὶ
<br class="lb"/>λεπτυνθῆναι τὸ σῶμα τρίτην ὑπομεῖναν κένωσιν. ἐὰν δὲ
<br class="lb"/>ἐπὶ ταῖς ἀναγκαίαις σὺν τῇ τ’ ἐκ τῆς φύσεως καὶ τῆς ὥρας,
<br class="lb"/>ἃς οὐκ ἔστι φυγεῖν, ἡ γοῦν τρίτη πρὸς τοὐναντίον ἀχθῇ,
<br class="lb"/>οὐ διαφορεῖν, ἀλλ’ ἐπέχειν δυναμένη τὰς ἀποῤῥοὰς, οὐκ ἂν
<br class="lb"/>εἰς ἔσχατον ἀφίκοιτο κενώσεως ὁ ἄνθρωπος, ἀλλὰ καὶ παχυνθείη
<br class="lb"/>μᾶλλον ἤπερ λεπτυνθείη. τῆς γὰρ ψυχρᾶς κοίτης
<br class="lb"/>σημαινούσης οὐ μόνον ὑποστορέσματα ψυχρὰ καὶ περιβλήματα,
<br class="lb"/>ἅπερ ἐκ σινδόνων πυκνῶν καὶ τριβάκων ἱματίων τε
<br class="lb"/>τοιούτων γίνεται, προσέρχεταί τι μέγιστον ἕτερον ἐπανόρθωμα
<br class="lb"/>τῆς τε κατὰ τὴν ὥραν καὶ τὴν φυσικὴν κρᾶσιν ἀμετρίας,
<br class="lb"/>διὰ τῆς εἰσπνοῆς ψυχρᾶς οὔσης ἐμψύχεσθαι τὸ σῶμα.
<br class="lb"/>τοῦτο μὲν οὖν ἤδη καὶ πρόσθεν ἡμῖν εἴρητο, πρόσκειται
<br class="lb"/>δὲ νῦν τὸ κατὰ τὴν στρωμνὴν, ἵνα πανταχόθεν ἀναψύχηται
<br class="lb"/>τὸ σῶμα καὶ τὸ τῆς διαπνοῆς ἄμετρον εἰς συμμετρίαν


<a class="pb" href="#pb197" id="pb197">[p. 197]</a>


ὑγιεινὴν ἐπανάγηται. τὸ μὲν οὖν ἕτερον μέρος
<br class="lb"/>τῆς ῥήσεως τὸ πρότε<span class="milestone">500</span>ρον οὕτως ἄν μοι δοκεῖ μάλιστά
<br class="lb"/>τις ἐξηγήσασθαι. τὸ δ’ ὑπόλοιπον ἔνθα φησὶν, ἐν
<br class="lb"/>θερμῷ λεπτύνει, σαφὲς ἂν ἦν εἰ τῷ θερμῷ τὸ ἀέρι προσεγέγραπτο,
<br class="lb"/>τῆς ὅλης ῥήσεως ἐν τοιᾷδε λέξει σαφῶς ἂν ἑρμηνευθείσης.
<br class="lb"/>τῇ πολυθέρμῳ φύσει ἐν ὥρᾳ θερμῷ κοίτη
<br class="lb"/>προσελθοῦσα ἐν ἀέρι ψυχρῷ παχύνει, ἐν θερμῷ δ’ ἀέρι
<br class="lb"/>γινομένη λεπτύνει. κατὰ μὲν οὖν τὰς εὐθείας πτώσεις,
<br class="lb"/>οὕτως ἂν μάλιστα ῥηθείη σαφῶς, ὡς εἴρηται. νυνὶ δ’ εἰ
<br class="lb"/>καὶ κατὰ δοτικὰς βουληθείημεν ἑρμηνεῦσαι, γένοιτ’ ἂν ἡ
<br class="lb"/>λέξις τοιαύτη. τῇ πολυθέρμῳ φύσει ἐν ὥρᾳ θερμῇ καὶ τῇ
<br class="lb"/>ἐν ἀέρι ψυχρῷ κοίτῃ παχύνεσθαι συμβαίνει, τῇ δ’ αὐτῇ
<br class="lb"/>τοιαύτῃ ἐν ἀέρι θερμῷ λεπτύνεσθαι συμβήσεται.
</p>
                    </section>
                    <section id="body-1-3-4-22" class="div textpart section level5">
                      <blockquote class="quote lemma">Ἄσκησις ὑγιὴς, ἀκορίη τροφῆς, ἀοκνίη πόνων.</blockquote>
                      <a class="pb" href="#pb198" id="pb198">[p. 198]</a>
                      <p class="p autofirst">Τὸ μήτε ἐμπίπλασθαι μέχρι κόρου μήτε ὀκνεῖν γυμνάζεσθαι,
<br class="lb"/>κεφάλαιον ὑγιεινῆς διαίτης εἶναι ὑπείληφεν.
</p>
                    </section>
                    <section id="body-1-3-4-23" class="div textpart section level5">
                      <blockquote class="quote lemma">Ἐν τῷ ἐγρηγορέναι δίψῃ ἐπιπολαίῳ, ὕπνος ἄκος. τῇ δ’ 
<br class="lb"/>ἐξ ὕπνου ἐγρήγορσις ἐνίοις.</blockquote>
                      <p class="p autofirst">Ἐπιπόλαιον δίψαν ἀκουστέον ἐστὶ τὴν πάνυ σμικρὰν,
<br class="lb"/>ἥτις οὔτ’ ἀπὸ παντὸς τοῦ σώματος οὔτ’ ἀπὸ μεγάλης διαθέσεως
<br class="lb"/>γίνεται τῶν κατὰ γαστέρα μορίων, ἀλλ’ ὡς Ἐρασίστρατος
<br class="lb"/>ἔφη, ξηραινομένων ἢ ἐκθερμαινομένων τῶν τόπων
<br class="lb"/>δι’ ὧν φέρεται τὸ ὑγρὸν ἐκ τοῦ στόματος τὴν κοιλίαν.
<br class="lb"/>ταύτης οὖν τῆς δίψης ἴαμά ἐστιν ὁ ὕπνος ὑγραινομένου
<br class="lb"/>τοῦ βάθους, ὡς ἂν εἴσω ῥέποντος ἐν τοῖς ὕπνοις τοῦ αἵματος.
<br class="lb"/>ἔμπαλιν δὲ τοῖς ἐξ ὕπνου διεγερθεῖσιν, ὅταν ἐπιπόλαιος
<br class="lb"/>ᾖ δίψα, παύεται ῥᾳδίως ἐγρηγορόσι, τὸ γὰρ τοιοῦτον
<br class="lb"/>δίψος γίνεται, θερμαινομένων ἐνίοτε τῶν μορίων, ὧν


<a class="pb" href="#pb199" id="pb199">[p. 199]</a>


ἔφην Ἐρασίστρατον ἐμνημονευκέναι. θερμαίνεται δὲ κατὰ
<br class="lb"/>τὴν τῶν σιτίων πέψιν ἐν τῇ γαστρί. γινομένης γὰρ αὐτῆς
<br class="lb"/>ὑπὸ τοῦ ἐμφύτου θερμοῦ παραπλησίως τοῖς ἑψομένοις,
<br class="lb"/>ὥσπερ ἐκείνοις ἀναφέρεταί τι ἀτμὸς θερμὸς, οὕτω συμβαίνει
<br class="lb"/>ποτὲ καὶ κατὰ τὴν κοιλίαν καὶ μάλιστα τοῖς ἀκρατέστερον
<br class="lb"/>οἶνον πεπωκόσιν. ἀλλ’ ἐὰν ἐγρηγορότων αὐτῶν ἡ γαστὴρ
<br class="lb"/>κενωθεῖσα μηκέτ’ ἀναπέμπῃ τοὺς ἀτμοὺς, ἥ τ’ ἐν τοῖς
<br class="lb"/>τεθερμασμένοις μέρεσι θερμασία διαφορηθῇ, παύονται διψῶντες.
<br class="lb"/>ἔνιοι μέντοι διψώδεις ἐξ ὕπνου γίνονται, διὰ τὴν
<br class="lb"/>τῶν ἐδηδεσμένων ἢ πεπομένων θερμότητα τῆς γαστρὸς ἐκθερμανθείσης,
<br class="lb"/>ἥτις οὐ καθίσταται χωρὶς τῆς ἔξωθεν ἐπικουρίας.
<br class="lb"/>οὕτως γοῦν οἱ πολλοὶ τῶν ἔθος ἐχόντων ψυχροποτεῖν
<br class="lb"/>ὤνηντό ποτε πιόντες ὕδωρ ψυχρὸν ἐν τοιούτῳ καιρῷ,
<br class="lb"/>πρὸ τοῦ λούσασθαί τε καὶ τροφὴν προσενέγκασθαι.
<br class="lb"/>διὰ τοῦτ’ οὖν ἐν τῇ δευτέρᾳ διαφορᾷ τοῦ δίψους προσέθηκε
<br class="lb"/>τὸ ἐνίοις. οὐ γὰρ ἅπασιν, ὡς ἐπιδέδεικται, τοῖς ἐξ ὕπνου
<br class="lb"/>διψῶσιν ἡ αὐτὴ διάθεσις γίνεται. ταύτην δ’ οἵ <span class="milestone">501</span>τε

﻿
<a class="pb" href="#pb200" id="pb200">[p. 200]</a>


παλαιοὶ τῶν ἐξηγητῶν ἐπίστανται τὴν γραφὴν, ἔν τε τοῖς
<br class="lb"/>ἀκριβέσιν ἀντιγράφοις εὑρίσκεται.
</p>
                    </section>
                    <section id="body-1-3-4-24" class="div textpart section level5">
                      <blockquote class="quote lemma">Αὖθις οἶσι πλεῖστον τὸ θερμὸν μεγαλοφωνότατοι· καὶ γὰρ
<br class="lb"/>ψυχρὸς ἀὴρ πλεῖστος. δυοῖν δὲ μεγάλων μεγάλα καὶ τὰ
<br class="lb"/>ἔγγονα γίνεται.</blockquote>
                      <p class="p autofirst"><span class="milestone">503</span>Προεῖπον ἄρτι τῆς ῥήσεως ταύτης τὴν γραφὴν
<br class="lb"/>τὴν ἀρχαίαν οὐχ οὕτως, ἀλλ’ ἐν οἷσι πλεῖστον τὸ θερμὸν
<br class="lb"/>ἐκεῖνοι τῶν ἐξηγητῶν ὅσοι τοῦ τέλους τῆς προτέρας ἀφείλοντο
<br class="lb"/>τὸ ἐνίοις. λέγωμεν οὖν ἤδη περὶ τῆς κατὰ τὴν προκειμένην
<br class="lb"/>ῥῆσιν ἀληθείας. οἶς γὰρ πλεῖστόν ἐστι τὸ θερμὸν
<br class="lb"/>ἐν τῇ καρδίᾳ δηλονότι, ταύτην γὰρ ἐδείξαμεν οἷον ἑστίαν
<br class="lb"/>εἶναι τῆς ἐμφύτου θερμασίας, ἀναγκαῖόν ἐστι καὶ τὸν εἰσπνεόμενον
<br class="lb"/>ἀέρα πλεῖστον εἶναι· καὶ γὰρ καὶ τοῦτ’ ἐδείχθη
<br class="lb"/>κατὰ τὸ περὶ χρείας ἀναπνοῆς. εἰ δ’ ἐστὶ πλεῖον τὸ θερμὸν


<a class="pb" href="#pb201" id="pb201">[p. 201]</a>


ταῖς τοιαύταις φύσεσιν, εἰσπνεῖταί τε καὶ πάλιν ἀντεκπνεῖται.
<br class="lb"/>διὰ τοῦτ’ εἰ τὴν φωνὴν ἐροῦμεν γίνεσθαι μεγάλην,
<br class="lb"/>ἀδιορίστως ἀποφηνάμενοι σφαλησόμεθα. δέδεικται γὰρ ἐν
<br class="lb"/>τοῖς περὶ φωνῆς ὑπομνήμασι ἀδύνατον εἶναι γενέσθαι τὴν
<br class="lb"/>φωνὴν μεγάλην, ἄνευ τοῦ πολὺν ἀέρα ταχέως ἐκπνεῖσθαι.
<br class="lb"/>γίνεται δὲ τοῦτο τῆς τραχείας ἀρτηρίας καὶ τοῦ λάρυγγος
<br class="lb"/>εὐρέων ὑπαρχόντων. ἐὰν δὲ καὶ ὁ θώραξ ὅλος ᾖ μέγας,
<br class="lb"/>οὐ μόνον μεγαλοφώνους ἐργάζεσθαι τοὺς ἀνθρώπους, ἀλλὰ
<br class="lb"/>καὶ πλεῖστον φωνεῖν δυναμένους, ὥσπερ οἱ κήρυκες, ὅταν
<br class="lb"/>τὸν καλούμενον πόδα λέγουσιν. ἐπεὶ τοίνυν ἥ τε καρδία
<br class="lb"/>εὐρύνεταί τε καὶ αὐξάνεται κατὰ τὴν ἐν τῇ μήτρᾳ διάπλασιν
<br class="lb"/>εὐθέως ἐξ ἀρχῆς, ἐφ’ ὧν ἐστι τὸ ἔμφυτον θερμὸν πλεῖστον,
<br class="lb"/>ἀνάλογον δὲ ταύτῃ καὶ ὁ θώραξ, ὡς τὸ πολὺ μέγας
<br class="lb"/>γίνεται καὶ τούτῳ πάλιν ἐξ ἀνάγκης ἕπεται τοῦ πνεύμονος
<br class="lb"/>μέγεθος, ᾧ πάλιν ἀκολουθεῖ τὸ τῆς τραχείας ἀρτηρίας ὡς
<br class="lb"/>τὸ πολὺ καὶ ταύτῃ τὸ τοῦ λάρυγγος. εἰκότως ὡς ἐπὶ τὸ
<br class="lb"/>πλεῖστον συμβαίνει τοὺς πολυθέρμους φύσει μεγαλοφώνους


<a class="pb" href="#pb202" id="pb202">[p. 202]</a>


ὑπάρχειν. εἰ γὰρ δὴ πάντῃ τε καὶ πάντως ἀνάλογον τῷ
<br class="lb"/>μεγέθει τῆς καρδίας ὁ θώραξ ηὐξάνετό τε καὶ οὐ παρενέπιπτέ
<br class="lb"/>ποτε μοχθηρὰ διάπλασις, οὐκ ἂν ὡς τὸ πολὺ τοὺς
<br class="lb"/>πολυθέρμους ἔφην γενέσθαι μεγαλοφώνους, ἀλλὰ διὰ παντός.
<br class="lb"/>οὐ μὴν οὐδ’ ὥσπερ ἀνάλογον τῷ θώρακι τὸ μέγεθος
<br class="lb"/>ἀεὶ τοῦ πνεύμονος εὑρίσκεται, οὕτω καὶ τῷ τούτου μεγέθει
<br class="lb"/>τὰ τρία γένη τῶν κατ’ αὐτὸν ἀγγείων ἀνάλογον αὐξάνεται.
<br class="lb"/>φαίνεται δὲ κᾀν ταῖς ἀνατομαῖς τῶν ζώων οὐκ ἀκριβῶς ἡ
<br class="lb"/>ἀναλογία φυλαττομένη. ἀλλ’ ἐν μὲν δὴ τούτοις τοῖς μορίοις
<br class="lb"/>ὀλίγον τι τὸ μὲν ὑπερβάλλον εὑρίσκεται, τὸ δὲ ἐλλεῖπον.
<br class="lb"/>ἀξιόλογον δ’ ἐν τῇ καρδίᾳ πρὸς τὸν θώρακα καὶ τουτέστι
<br class="lb"/>τὸ μάλιστα ποιοῦν τοῖς ἐπίσης θερμοῖς ἀνθρώποις ὀλιγάκις
<br class="lb"/>διαφορὰν ἀξιόλογον ἐν τῷ τῆς φωνῆς μεγέθει. ὁ μὲν οὖν
<br class="lb"/>Ἱπποκράτης τῷ πλήθει τοῦ ἀέρος ἀναφέρει μόνῳ τὸ μέγεθος
<br class="lb"/>τῆς φωνῆς. ἔστι δ’ οὔτε μόνον οὔτε πρῶτον ἀξίωμα
<br class="lb"/>τοῦτο τῶν τὴν φωνὴν μεγάλην ἐργαζομένων αἰτίων. ὕλη
<br class="lb"/>γάρ ἐστι μεγάλης φωνῆς ὡς ἐν τοῖς περὶ τούτων ὑπομνήμασιν
<br class="lb"/>ἐδείχθη.
</p>
                    </section>
                    <a class="pb" href="#pb203" id="pb203">[p. 203]</a>
                    <section id="body-1-3-4-25" class="div textpart section level5">
                      <blockquote class="quote lemma"><span class="milestone">502</span>Οἱ θερμοκοίλιοι, ψυχρόσαρκοι καὶ λεπτοὶ, οὗτοι
<br class="lb"/>ἐπίφλεβοι καὶ ὀξυθυμότεροι.</blockquote>
                      <p class="p autofirst">Ὅτι διττὸν οἶδε κατὰ τὸ σῶμα ζώων τὸ θερμὸν ὁ
<br class="lb"/>Ἱπποκράτης, ἕτερον μὲν ὅπερ αὐτὸς ἔμφυτον ὀνομάζει, τὴν
<br class="lb"/>οὐσίαν ἔχον ἐν αἵματί τε καὶ ἐν τοῖς ἐναίμοις σπλάγχνοις,
<br class="lb"/>ἕτερον δὲ δριμὺ καὶ δακνῶδες καὶ πυρῶδες, ἐν ᾧ γένει καὶ
<br class="lb"/>ὁ πυρετός ἐστιν, ἐν πολλοῖς ἤδη τῶν συγγραμμάτων αὐτοῦ
<br class="lb"/>δέδεικται. γέγραπται δέ μοι καὶ καθ’ ἓν ὑπόμνημα τελέως
<br class="lb"/>περὶ τοῦδε, καθ’ ὃ τὴν ἐπιγραφὴν ἐποιησάμην, ὅτι μηδὲν
<br class="lb"/>ἡμάρτηται κατὰ τὸν ἀφορισμὸν, οὗ ἡ ἀρχὴ τὰ αὐξανόμενα
<br class="lb"/>πλεῖστον ἔχει τὸ ἔμφυτον θερμόν. ἀπολογοῦμαι δ’ ἐν αὐτῷ
<br class="lb"/>ὑπὲρ τοῦ Ἱπποκράτους, λύων τὰ Λύκου πρὸς τὸν ἀφορισμὸν
<br class="lb"/>ἐγκλήματα καὶ δεικνὺς διὰ τὴν τῶν ἀρίστων δογμάτων
<br class="lb"/>ἄγνοιαν ἐπηρεάζοντα τῷ Ἱπποκράτει τὸν Λύκον. ἀλλὰ


<a class="pb" href="#pb204" id="pb204">[p. 204]</a>


ταύτης γε τῆς θερμασίας τὴν διαφορὰν οὔτε Λύκος οὔτε
<br class="lb"/>ἄλλος τις ἢ Ἐρασιστράτειος ἢ Ἡροφίλειος ἢ ἐμπειρικὸς
<br class="lb"/>ἐγίνωσκε καὶ διὰ τοῦτο κακῶς ἐξηγήσαντο πάμπολλα τῶν ὑφ’ 
<br class="lb"/>Ἱπποκράτους γεγραμμένων. οὐ μὴν τούς γε Ἱπποκρατείους
<br class="lb"/>ἄνδρας ἐχρῆν ἐπιλαμβάνεσθαι τῶν δογμάτων αὐτοῦ τὰς
<br class="lb"/>ἐξηγήσεις ποιουμένους, ὡς μιᾶς οὔσης τῷ γένει τῆς ἐν τοῖς
<br class="lb"/>ζώοις θερμασίας. ἀλλ’ ὅταν ἀκούσωσιν ἢ Ἱπποκράτους ἤ
<br class="lb"/>τινος ἄλλου θερμοκοιλίους ὀνομάζοντός τινας, ἐπισκέψασθαι
<br class="lb"/>βέλτιον ἦν ὅπως εἴρηται τοὔνομα, πότερον τὸ ἔμφυτον
<br class="lb"/>θερμὸν ἐν τῇ γαστρὶ δαψιλὲς ὑπάρχειν ἀποφηναμένου τοῦ
<br class="lb"/>τὴν λέξιν εἰπόντος ἢ γράψαντος ἢ τὸ ἕτερον, ὃ πολλάκις
<br class="lb"/>μὲν ἐπίκτητον, ἐνίοτε δ’ οὐ φύσει, καί ποτε καὶ παρὰ φύσιν
<br class="lb"/>ὀνομάζομεν, ᾧ θερμῷ τοὺς θερμοτέρους συμβέβηκε δακνώδη
<br class="lb"/>τε καὶ θερμὴν ἔχειν τὴν ἀναπνοὴν καὶ διὰ τοῦτο
<br class="lb"/>πυρέττειν εὐθέως, ἐπειδὰν τύχῃ τὸ δέρμα στεγνωθὲν ὡς οἵ
<br class="lb"/>γε τὸ ἕτερον θερμὸν ἔχοντες πλεῖστον, ἐπισχεθείσης τῆς διαπνοῆς,
<br class="lb"/>πληθωρικώτεροι μὲν γίνονται, πυρετῷ δ’ οὐχ ἁλίσκονται.
<br class="lb"/>διὰ ..... καὶ τοίνυν καὶ ὅτε κατὰ τὴν γαστέρα

﻿
<a class="pb" href="#pb205" id="pb205">[p. 205]</a>


τουτὶ τὸ ἔμφυτον θερμὸν πλεονάζον ἀρίστας ἐργάζεται
<br class="lb"/>τὰς πέψεις τῶν σιτίων, ὡς αὐτὸς ἐν ἀφορισμοῖς ἐδήλωσεν
<br class="lb"/>εἰπὼν, αἱ κοιλίαι χειμῶνος καὶ ἦρος θερμόταται φύσει
<br class="lb"/>καὶ ὕπνοι μακρότατοι. ἐν ταύτῃσιν οὖν τῇσιν ὥρῃσιν καὶ
<br class="lb"/>τὰ προσάρματα πλείω δοτέον. καὶ γὰρ τὸ ἔμφυτον θερμὸν
<br class="lb"/>πολὺ, τροφῆς οὖν πλείονος δεῖται, σημεῖον αἱ ἡλικίαι καὶ
<br class="lb"/>οἱ ἀθληταί. καθάπερ οὖν τῶν τοιούτων κοιλιῶν ἐστι γνώρισμα
<br class="lb"/>τὸ πέττειν ἀμέμπτως τὰς τροφὰς, οὕτως τῶν ψυχροτέρων
<br class="lb"/>μέν τὸ εἰς ὀξύτητα τρέπειν, τῶν θερμοτέρων δ’
<br class="lb"/>εἰς κνισώδη ποιότητα. τοῖς μὲν οὖν καλῶς πέττουσι τὰ
<br class="lb"/>σιτία τό θ’ αἷμα χρηστόν ἐστι καὶ σύμμετρος ἕπεται σάρκωσις
<br class="lb"/>ἢ καὶ πλείων ἐνίοτε τοῦ δέοντος, ὅταν ἀργότερον αὐτοῖς
<br class="lb"/>διαιτωμένοις καὶ λουομένοις, τὸ δ’ ἧττον εἰς εὐσαρκίαν
<br class="lb"/>τῇ τοῦ σώματος ἕξει. ἐπειδὰν δὲ φθάσῃ πλῆθος ἀθροισθὲν,
<br class="lb"/>εἰς νόσους ἐμβάλλει ὅλον τὸ σῶμα. τοῖς δὲ διὰ τὴν δυσκρασίαν
<br class="lb"/>τῆς γαστρὸς ἀπεπτοῦσί τε καὶ διαφθείρουσιν εἰς
<br class="lb"/>καπνώδη καὶ κνισώδη ποιότητα τὰ σιτία μοχθηρὸν μὲν
<br class="lb"/>ἀθροίζεται κατὰ τὰς φλέβας αἷμα, <span class="milestone">503</span>μοχθηρὰ δὲ ἡ


<a class="pb" href="#pb206" id="pb206">[p. 206]</a>


τοῦ σώματος ὅλου γίνεται θρέψις. ἐπὶ τούτων οὖν ἀκούειν
<br class="lb"/>σε χρὴ τοῦ προκειμένου λόγου. τῷ μὲν γὰρ ἥπατι καὶ τῇ
<br class="lb"/>καρδίᾳ τὸ ἔμφυτον θερμὸν ἐξ ἀρχῆς ὑπάρχει πολὺ, ταῖς
<br class="lb"/>σαρξὶ δὲ ἐκ τοῦ αἵματος ἐπεισέρχεται, καὶ διὰ τοῦτο ἀναγκαῖόν
<br class="lb"/>ἐστι ψυχρὰς αὐτὰς εἶναι κατὰ τὰς τοιαύτας φύσεις
<br class="lb"/>τῶν σωμάτων, ὁποῖα καὶ νῦν ἔγραψεν ὁ Ἱπποκράτης, ὡς ἂν
<br class="lb"/>μὴ χορηγουμένας αἷμα δαψιλὲς, ἀλλ’ ὀλίγον τε καὶ μοχθηρόν.
<br class="lb"/>ἀμφότερα γὰρ γίνεται τοῖς δυσκράτοις τὴν γαστέρα
<br class="lb"/>κατὰ τὴν πυρώδη θερμασίαν, ὑπέρχεσθαι μὲν τὰ σιτία
<br class="lb"/>διαφθειρόμενα καὶ διὰ τοῦτο ὀλίγης ἐξ αὐτῶν ἀπολαβεῖν
<br class="lb"/>τὸ σῶμα τροφῆς, εἶναι δὲ καὶ αὐτὴν ταύτην οὐκ ἀγαθὴν
<br class="lb"/>διὰ τὸ μὴ πεπέφθαι καλῶς. οὐ γὰρ οἷόν τε γεννηθῆναι
<br class="lb"/>χρηστὸν αἷμα κατὰ τὸ ἧπάρ τε καὶ τὰς φλέβας, ἀπεπτηθέντων
<br class="lb"/>τε καὶ διαφθαρέντων ἐν τῇ γαστρὶ τῶν σιτίων. εἰ
<br class="lb"/>μὲν οὖν ὀλίγον, οὐ μὴν μοχθηρὸν ἦν τὸ κατὰ τὰς φλέβας
<br class="lb"/>αἷμα, συνέβαινεν ἂν ἑλκύσαι αὐτὸ τὰς σάρκας, αὐτὰς μὲν
<br class="lb"/>ἧττον τρέφον, ἐκκενοῦν δ’ ἐκείνας, ὡς συνεστάλθαι τε καὶ
<br class="lb"/>φαίνεσθαι μόγις- ἐπεὶ δὲ οὐ μόνον ὀλίγον, ἀλλὰ καὶ μοχθηρόν


<a class="pb" href="#pb207" id="pb207">[p. 207]</a>


ἐστιν, οὐδὲ τόθ’ ἑλκύσουσι, κἂν δέωνται, καθάπερ οὐδ’
<br class="lb"/>ἡμεῖς αὐτοὶ προσιέμεθα τὰ κεκνισωμένα καὶ τινας ἑτέρας
<br class="lb"/>μοχθηρὰς ἔχοντα ποιότητας ἐδέσματα, κἂν πάνυ σφόδρα
<br class="lb"/>τροφῆς ὀρεγόμεθα. καὶ γὰρ καὶ ἡ <span class="milestone">504</span>ὄρεξις αὐτὴ παύεται
<br class="lb"/>γευσαμένων ἡμῶν τοιούτου σιτίου. κατὰ τοῦτ’ οὖν αἱ
<br class="lb"/>σάρκες ἐκ τῶν φλεβῶν ὀλίγον ἕλκουσιν εἰς τρέψιν αὐτὸ τὸ
<br class="lb"/>ἀναγκαιότατον, ὡς κατὰ βραχὺ χρόνῳ πλείονι κατὰ τὰς
<br class="lb"/>φλέβας ἀθροίζεσθαι μοχθηρὸν αἷμα. καὶ διὰ τοῦτ’ ἐν ταῖς
<br class="lb"/>φλεβοτομίαις οὐκ ἂν ἴδοις ποτὲ τῶν τοιούτων ἀνθρώπων
<br class="lb"/>ἐρυθρὸν αἷμα ῥέον, ἀλλ’ ὡς ἂν εἴποι τις ἑτέραν ἔχον χρόαν
<br class="lb"/>εὑρίσκεται τοῦτο, εὐθὺς δὲ καὶ δυσῶδες. καὶ εἰ ἐκ πολλοῦ
<br class="lb"/>χρόνου μὴ εἴη κεκενωμένος ὁ ἄνθρωπος, μέλαν φαίνεται
<br class="lb"/>τὸ αἷμα τὸ κατὰ τὴν φλεβοτομίαν ἐκκενούμενον, ἄλλοτ’
<br class="lb"/>ἄλλην ἔχον ἐν πάχει τε καὶ λεπτότητι σύστασιν, ἐνίοτε μὲν
<br class="lb"/>ὀῤῥῶδες καὶ λεπτότερον, ἐνίοτε δὲ παχύτερον ὥσπερ δὴ καὶ
<br class="lb"/>λίαν παχὺ καὶ μέλαν φαίνεταί ποτε, παραπλήσιον ὑγρᾷ
<br class="lb"/>πίττῃ. ταῦτ’ οὖν ἅπαντα τὰ νῦν ἐπικεφαλαίως εἰρημένα


<a class="pb" href="#pb208" id="pb208">[p. 208]</a>


κατ’ ἄλλα μέν τινα τῶν εἰρημένων ὑπομνημάτων καὶ μάλιστα
<br class="lb"/>τῆς θεραπευτικῆς μεθόδου τελέως ἐξείργασται, νυνὶ δὲ
<br class="lb"/>διὰ συντόμων εἴρηται παραλελειμμένα τοῖς ἐξηγηταῖς. εἰώθασι
<br class="lb"/>γὰρ πλεονάζειν μὲν ἐν τοῖς ἀχρήστοις, ἐκλείπειν δ’
<br class="lb"/>ἐν τοῖς χρησιμωτάτοις. ἐγὼ γοῦν ἐπειδὴ πάνυ χρήσιμός
<br class="lb"/>ἐστιν ὁ προκείμενος λόγος, ἀναλαβὼν αὐτὸν ἐπὶ κεφαλαίων
<br class="lb"/>αὖθις ἐρῶ, συνάψας τῇ τῆς προκειμένης ῥήσεως ἐξηγήσει.
<br class="lb"/>θερμοκοιλίους μὲν ἡγητέον αὐτὸν λέγειν, οὐχ ὥσπερ τοὺς
<br class="lb"/>παῖδας εἶπε καὶ τοὺς ἀθλητὰς πολὺ τὸ ἔμφυτον ἔχειν θερμὸν,
<br class="lb"/>οὐδ’ ὡς ἐν χειμῶνι τὰς κοιλίας τῷ φυσικῷ θερμοτάτας
<br class="lb"/>θερμῷ ὑπάρχειν, ἀλλ’ ὡς τὸ δακνῶδές τε καὶ μοχθηρὸν
<br class="lb"/>θερμὸν οὐκ ὀλίγον ἔχοντας ἐν τῇ δυσκράτῳ γαστρί. τοὺς
<br class="lb"/>τοιούτους δὲ ψυχροσάρκους εἰκότως ὠνόμασεν, ἀτροφοῦντας
<br class="lb"/>ἀπορίᾳ χρηστῆς τε ἅμα καὶ δαψιλοῦς τροφῆς, ἣν ἐκ τοῦ
<br class="lb"/>κατὰ φύσιν αἵματος ἔχουσιν ἐν τοῖς εὐκράτοις σώμασιν.
<br class="lb"/>ἕπεται δὲ τῇ τοῦ αἵματος ἐνδείᾳ ψυχρὰς γίνεσθαι τὰς
<br class="lb"/>σάρκας, ἐπίκτητον δὴ τὴν θερμασίαν ἐξ αἵματος ἐχούσας,


<a class="pb" href="#pb209" id="pb209">[p. 209]</a>


οὐκ οἰκείαν, οὐδ’ ἔμφυτον ὡς ἧπάρ τε καὶ καρδία. λεπτοὶ
<br class="lb"/>δὲ ἐξ ἀνάγκης οὗτοι γίνονται διὰ τὴν ἔνδειαν τῶν σαρκῶν,
<br class="lb"/>ὧν αἱ μειώσεις τε καὶ αὐξήσεις εἰς λεπτότητα καὶ παχύτητα
<br class="lb"/>τὸ σύμπαν σῶμα προάγουσι. λέγει δὲ τοὺς αὐτοὺς
<br class="lb"/>τούτους ἐπιφλέβους ὑπάρχειν ὥσπερ εἰ καὶ οὕτως <span class="milestone">504</span>
<br class="lb"/>εἶπε· τοῖς τοιούτοις ἐπιφανεῖς αἱ φλέβες εἰσὶ, τουτέστιν
<br class="lb"/>ἐκκείμεναι, ὡς ἂν αὗταί γε πλήρεις αἵματος οὖσαι καὶ γεγυμνωμέναι
<br class="lb"/>διὰ τὴν ἔνδειαν τῶν σκεπουσῶν αὐτὰς σαρκῶν.
<br class="lb"/>ἀλλὰ καὶ ὀξυθυμοτέρους αὐτοὺς εἶναί φησι, οὐχ ἁπλῶς
<br class="lb"/>ὀξυθύμους ἢ ὑπερβολικῶς ὀξυθυμοτάτους, ὅπερ ἂν ἔπαθον
<br class="lb"/>εἰ τὸ κατὰ τὴν καρδίαν θερμὸν ἦν πάμπολυ. τὸ δ’ ἐν τῇ
<br class="lb"/>γαστρὶ τῇ κακώσει τοῦ στόματος αὐτῆς ὀξυθυμοτέρους ἐργάζεται.
<br class="lb"/>δέδεικται γὰρ ὡς καὶ τοῦτο τὸ μόριον ἑαυτῷ συνδιατίθησι
<br class="lb"/>τὴν ψυχὴν, ἀργαλεωτέρους μὲν ἐργαζόμενον εἰς
<br class="lb"/>τὸ νοῆσαι καὶ πρᾶξαι, καθ’ ὃν ἂν χρόνον ἑαυτοῦ γένηται
<br class="lb"/>ψυχρότερον. ἑτοιμοτέρους δὲ καὶ ὀργιζομένους ἐπὶ μᾶλλον
<br class="lb"/>θερμανθὲν, οὐ τῇ κατὰ φύσιν δηλονότι θερμασίᾳ, τῇ δ’
<br class="lb"/>ἐπικτήτῳ τε καὶ παρὰ φύσιν, περὶ ἧς ὁ λόγος ὅδε σύμπας

﻿
<a class="pb" href="#pb210" id="pb210">[p. 210]</a>


ἡμῖν διήνυται. τοῖς δ’ Ἱπποκρατείους μὲν ἑαυτοὺς ὀνομάσασιν,
<br class="lb"/>ἀγνοοῦσι δὲ τὰ κυριώτατα δόγματα τῆς Ἱπποκράτους
<br class="lb"/>τέχνης, οἷς καὶ τὰ διὰ τῆς ἐμπειρίας φαινόμενα μαρτυρεῖ,
<br class="lb"/>μέμψασθαι δίκαιον, οὐχ ὡς ἡμεῖς εἰρήκαμεν, ἀλλ’ ἑτέρως
<br class="lb"/>ποιησαμένοις τὴν ἐξήγησιν. οἴονται γὰρ ἐπὶ τῶν θερμοτέρων
<br class="lb"/>κοιλιῶν τὰ τοῦ συμφύτου θερμοῦ ῥέπειν εἰς τὸ βάθος,
<br class="lb"/>ἀπολείπειν δὲ τὰ ἐκτὸς μέρη, καὶ διὰ τοῦτο ψυχροσάρκους
<br class="lb"/>ἐργάζεσθαι τοὺς ἀνθρώπους. ἀλλ’ αἱ τοιαῦται ῥοπαὶ κατὰ
<br class="lb"/>μὲν τὰς ὥρας καὶ τὰς χώρας καὶ ὅλως τὰς καταστάσεις τοῦ
<br class="lb"/>περιέχοντος καὶ ἐγρηγόρσεις τε καὶ ὕπνους γίνονται, καθάπερ
<br class="lb"/>γε κᾀν τοῖς ψυχικοῖς πάθεσι, λύπαις καὶ φόβοις,
<br class="lb"/>ἡδοναῖς τε σωματικαῖς καὶ χαραῖς ψυχικαῖς. οὔτε δὲ φυσικὴ
<br class="lb"/>κατασκευὴ σώματος οὔθ’ ἡλικία ἐργάζεται τοιαύτην
<br class="lb"/>μετάστασιν ἐμφύτου θερμασίας, ἀλλ’ εἰσὶν, ὡς κᾀν τοῖς ὑγιεινοῖς
<br class="lb"/>ἐδείχθη, μοχθηραὶ κατασκευαὶ σώματος, ἔνια μὲν
<br class="lb"/>ἐν ὅλῳ τῷ ζώῳ δυσκρασίαν ἔχουσαι, τινὲς δ’ ἐν τῇ τῶν
<br class="lb"/>μορίων ἀνωμάλῳ κατασκευῇ, καθάπερ καὶ ἡ κατὰ τὴν προκειμένην
<br class="lb"/>ῥήσιν εἰρημένη, περὶ τῶν ἐν μοχθηρᾷ καταστάσει


<a class="pb" href="#pb211" id="pb211">[p. 211]</a>


τὴν κοιλίαν ἐχόντων, οὐκ ἐν ἀρίστῃ καθάπερ, αἱ τὸ ἔμφυτον
<br class="lb"/>ἔχουσαι θερμὸν πολύ. καὶ διὰ τοῦτο εἰς εὐσαρκίαν
<br class="lb"/>συντελοῦσαι τὰ μέγιστα καὶ παχύνουσι τὴν ἕξιν, οὐ καθαιροῦσι
<br class="lb"/>καὶ λεπτύνονται ταῖς δυσκράτοις ὁμοίως.
</p>
                    </section>
                    <section id="body-1-3-4-26" class="div textpart section level5">
                      <blockquote class="quote lemma">Αὐχμῶν ἐπὶ γῆς, οἰωνῶν γένος εὐθενεῖ.</blockquote>
                      <p class="p autofirst">Οἱ γὰρ ὄρνιθες, ὡς ἂν ξηρότεροι τὴν κρᾶσιν ἡμῶν ὄντες,
<br class="lb"/>ἐν τοῖς αὐχμοῖς ὑγιαίνουσι μᾶλλον. ἴσμεν δὲ καὶ τροφαῖς
<br class="lb"/>αὐτοὺς ξηροτέραις ὀλίγῳ τε ποτῷ χρωμένους, οὐχ
<br class="lb"/>ὥσπερ οἱ σύες ὕδατι συνεχῶς λούεσθαι ποθοῦντες, ἐμπίπλασθαί
<br class="lb"/>τε συνεχῶς οὐκ ὀλίγου ποτοῦ.
</p>
                    </section>
                    <section id="body-1-3-4-27" class="div textpart section level5">
                      <blockquote class="quote lemma"><span class="milestone">505</span>Τράγος ὁκότερος ἂν φανῇ ἔξω ὄρχης, ἢν μὲν δεξιὸς,
<br class="lb"/>ἄῤῥεν, εὐώνυμος δὲ θῆλυ.</blockquote>
                      <a class="pb" href="#pb212" id="pb212">[p. 212]</a>
                      <p class="p autofirst">Ἐν τῇ μεταβολῇ τῆς τῶν παίδων ἡλικίας εἰς τὴν τῶν
<br class="lb"/>μειρακίων, ὥσπερ ἥ τε τοῦ σπέρματος αὐτοῖς γένεσις ἄρχεται
<br class="lb"/>καὶ τριχῶν τῶν ἐπὶ τοῖς αἰδοίοις, οὕτω καὶ ἡ τῶν ὄρχεων
<br class="lb"/>αὔξησις ἀθρόα, καθάπερ γε ταῖς παρθένοις ἡ τῶν
<br class="lb"/>τιτθῶν ἅμα τῇ τῶν καταμηνίων φορᾷ. τηνικαῦτα τοίνυν
<br class="lb"/>καὶ ἡ τῆς φωνῆς γίνεται μεταβολὴ τοῖς ἄῤῥεσι μάλιστα,
<br class="lb"/>πρότερον γὰρ ὄντες ὀξύφωνοι, τελέως μὲν ἡβήσαντες ἀποτελοῦνται
<br class="lb"/>βαρύφωνοι, κατὰ δὲ τὸν μεταξὺ χρόνον οἱονεὶ
<br class="lb"/>βραγχώδης αὐτοῖς ἡ φωνὴ γίνεται. διὰ τί μὲν οὖν ἐπιφαίνεται
<br class="lb"/>ταῦτα πάντα κατὰ τὴν εἰρημένην ἡλικίαν, ὁ παρὼν
<br class="lb"/>οὐ χρῄζει λόγος ἀναζητεῖν· ὅτι δ’ ἐπιφαίνεται ταῦτα
<br class="lb"/>πάντα καὶ ἡ ἐμπειρία δείκνυσιν, ὥσπερ γε καὶ ὅτι τῶν
<br class="lb"/>ὄρχεων εἰ μὲν ὁ δεξιὸς πρότερον εἰς ὄγκον ἀρθείη, τὰ
<br class="lb"/>τοιαῦτα μειράκια τελεωθέντα καὶ ἀνδρωθέντα παῖδας ἄῤῥενας
<br class="lb"/>ἰσχύει μᾶλλον ἤπερ θηλείας. εἰ δ’ ὁ ἀριστερὸς ἔμπαλιν,
<br class="lb"/>οὕτω δὲ καὶ περὶ τῆς μήτρας φρονεῖ. κατὰ γοῦν
<br class="lb"/>τοὺς ἀφορισμοὺς ἔγραψεν, ἔμβρυα τὰ μὲν ἄῤῥενα ἐν τοῖς
<br class="lb"/>δεξιοῖς, τὰ δὲ θήλεια ἐν τοῖσιν ἀριστεροῖσι μᾶλλον. ἅπερ


<a class="pb" href="#pb213" id="pb213">[p. 213]</a>


οὖν εἴρηταί μοι περὶ τοῦδε κατὰ τὴν τῶν ἀφορισμῶν ἐξήγησιν,
<br class="lb"/>ἐπὶ τὸν ἐνεστῶτα μετοίσεις λόγον, αἰτίας μιᾶς οὔσης
<br class="lb"/>κοινῆς, ἐπί τε τῶν ἄῤῥένων καὶ τῶν θηλειῶν δι’ ἣν τὰ μὲν
<br class="lb"/>ἀριστερὰ μέρη τῶν θηλειῶν ἐστι γεννητικὰ, τῶν δ’ ἀῤῥένων
<br class="lb"/>τὰ δεξιά. λέλεκται δὲ περὶ τούτου κᾀν τοῖς περὶ
<br class="lb"/>χρείας μορίων.
</p>
                    </section>
                    <section id="body-1-3-4-28" class="div textpart section level5">
                      <blockquote class="quote lemma">Ὀφθαλμοὶ ὡς ἂν ἰσχύωσιν, οὕτω καὶ γυῖον καὶ χροὴ ἐπὶ
<br class="lb"/>τὸ κάκιον ἢ βέλτιον ἐπιδίδωσιν.</blockquote>
                      <p class="p autofirst">Εὔδηλον δὲ ὅτι προσυπακοῦσαι χρὴ τὸ ὡς ἂν ἰσχύος
<br class="lb"/>τε ἔχωσιν, ὅπερ ἔνιοι καὶ προσέγραψαν. ἡ γοῦν διάνοια
<br class="lb"/>τῆς ῥήσεως, ὡς ἐμοὶ δοκεῖ κάλλιστά τις ἐξηγήσασθαι, παραλιπὼν
<br class="lb"/>τὴν μοχθηρῶς εἰρημένην τοῖς πλείστοις, ἥδ’ ἂν
<br class="lb"/>μάλιστα <span class="milestone">505</span>γένοιτο· ἡγοῦμαι τὸν Ἱπποκράτην διδάσκειν
<br class="lb"/>ὅπως ἄν τις ἀπὸ τῶν ὀφθαλμῶν διαγινώσκῃ περὶ τῆς ἐν
<br class="lb"/>ὅλῳ τῷ σώματι διαθέσεως. ἐπεὶ δὲ μάλισθ’ οὗτοι τὴν βεβαιοτάτην


<a class="pb" href="#pb214" id="pb214">[p. 214]</a>


ἐνδείκνυνται διάγνωσιν, ἐπὶ γοῦν τῶν λειποθυμησάντων
<br class="lb"/>ἢ ἄλλως ἐκλυθέντων τὴν δύναμιν οὔτε θεασάμενος
<br class="lb"/>χεῖρά τις ἢ σκέλος ἢ τοῦ προσώπου τἄλλα μόρια χωρὶς
<br class="lb"/>τῶν ὀφθαλμῶν ἐξευρεῖν τι δυνήσεται, περὶ τῆς κατὰ δύναμιν
<br class="lb"/>ἀῤῥωστίας τε καὶ ῥώμης, ὥσπερ εἰ τοὺς ὀφθαλμοὺς
<br class="lb"/>θεάσαιτο, προδήλως γὰρ ἐν αὐτοῖς εὐτονία τε καὶ ἀτονία
<br class="lb"/>φαίνεται, τινῶν μὲν οὖν ὀξυδερκότων ἀναπεπταμένων τῶν
<br class="lb"/>βλεφάρων, ἐνίων δὲ μηδὲ διοῖξαι τελέως αὐτὰ δυναμένων.
<br class="lb"/>καὶ ἡ χρόα δ’ αὑτῶν καὶ ὁ ὄγκος ἐνδείκνυταί τι περὶ τῆς
<br class="lb"/>δυνάμεως. ἀῤῥωστούσης μὲν γὰρ αὐτῆς οἱ ὀφθαλ<span class="milestone">506</span>μοὶ 
<br class="lb"/>κοῖλοί τε καὶ αὐχμηροὶ καὶ κακόχροοι φαίνονται. ῥωσθείσης
<br class="lb"/>δ’ εὐχροοῦσί τε καὶ εἰς ὄγκους αἴρονται καὶ στιλπνὴν
<br class="lb"/>ἔχουσιν ὑγρότητα. ταῦτα μὲν οὖν ἐναργῶς φαίνεται
<br class="lb"/>γινόμενα καὶ χωρὶς τοῦ τὴν αἰτίαν ἐπίστασθαι, δι’ ἣν γίνεται.
<br class="lb"/>δήλη δὲ καὶ ἡ αἰτία τοῖς ἐπισταμένοις ὁποία
<br class="lb"/>ἐστὶν ἡ φύσις τῶν ὀφθαλμῶν, ὅπερ ἐν ἄλλοις τε καὶ τοῖς
<br class="lb"/>ὀπτικοῖς λόγοις ἀπεδείξαμεν, ὡς αὐγοειδὲς πνεῦμα ψυχικὸν
<br class="lb"/>ἐξ ἐγκεφάλου πλεῖστον εἰς ὀφθαλμοὺς παραγίνεται. τοῦτ’


<a class="pb" href="#pb215" id="pb215">[p. 215]</a>


οὖν ὅταν ἄῤῥωστον ἢ ὀλίγον ᾖ, κατὰ τοὺς ὀφθαλμοὺς τὰ
<br class="lb"/>ἄρτι λελεγμένα συμπτώματα συμβαίνουσι καὶ ἡ χροιὴ δὲ,
<br class="lb"/>φησὶ, τουτέστι τὸ χρῶμα, μεταβάλλει πρὸς τὸ βέλτιον ἢ
<br class="lb"/>χεῖρον. εὔδηλον δὲ εἴτε περὶ τῶν ὀφθαλμῶν ἔτι ποιεῖται
<br class="lb"/>τὸν λόγον εἴτε περὶ τῆς καθ’ ὅλον τὸ σῶμα χροίης, ἑκάτερον
<br class="lb"/>γὰρ αὐτῶν ἀληθές ἐστι, τῶν μὲν ὀφθαλμῶν ὥσπερ
<br class="lb"/>ἰσχὺν καὶ ἀσθένειαν, οὕτω καὶ εὔχροιάν τε καὶ δύσχροιαν
<br class="lb"/>ὑπαλλαττομένων, ἀκολουθούσης δὲ τούτοις καὶ τῆς καθ’ ὅλον
<br class="lb"/>τὸ σῶμα διαθέσεως. ἐὰν μὲν γὰρ εὐχροῶσιν οἱ ὀφθαλμοὶ,
<br class="lb"/>τὸ γυῖον ὑγιεινῶς ἔχειν δηλοῦσι, τουτέστι τὸ σῶμα ὅλον.
<br class="lb"/>κακόχροιαν δέ τινα ἔχοντες καὶ εὐθὺς τὸ πᾶν βεβλάφθαι
<br class="lb"/>δηλοῦσι. θᾶττον δὲ τῶν ἄλλων μορίων ἐν ὀφθαλμοῖς ἡ
<br class="lb"/>μεταβολὴ φαίνεται τῶν χρωμάτων διὰ τὸ καθαρόν τε καὶ
<br class="lb"/>λαμπρὸν αὐτῶν, οὐ μόνον δὲ τοῦτο δύναται σημαίνειν ἡ
<br class="lb"/>λέξις, ἀλλὰ τὴν ἐν ὅλῳ τῷ σώματι μεταβολὴν τῆς χρόας
<br class="lb"/>ἕπεσθαι τοῖς κατὰ τὸν ὀφθαλμὸν σημείοις. ἀπὸ μὲν οὖν
<br class="lb"/>τῶν ὀφθαλμῶν οὕτως ἡ διάγνωσις ἐφ’ ὅλον τὸ σῶμα μετάγεσθαι
<br class="lb"/>δύναται, καθ’ ἑαυτὴν δὲ τὴν λέξιν ἐξηγεῖσθαι δυνατὸν

﻿
<a class="pb" href="#pb216" id="pb216">[p. 216]</a>


ἄνευ τῶν ὀφθαλμῶν, ἐὰν συνάπτῃ τις αὐτῇ τὴν ἐπιφερομένην.
<br class="lb"/>ἑξῆς οὖν ἀπ’ ἄλλης ἀρχῆς οὕτως αὕτὴν
<br class="lb"/>ἐξηγήσομαι.
</p>
                    </section>
                    <section id="body-1-3-4-29" class="div textpart section level5">
                      <blockquote class="quote lemma">Καὶ χροιὴ ἐπὶ τὸ κάκιον ἢ βέλτιον ἐπιδίδωσι. δίκαιον δὲ
<br class="lb"/>ὡς ἂν ἔχῃ ἡ τροφὴ, οὕτω καὶ τὸ ἔξω ἕπεσθαι.</blockquote>
                      <p class="p autofirst">Τὴν χρόαν ἀνάλογον τῇ τροφῇ, τουτέστι τῷ αἵματι,
<br class="lb"/>πρὸς τὸ κάκιον ἢ βέλτιον ἐπιδιδόναι φησί. αἷμα δὲ λέγει
<br class="lb"/>νῦν ὅλον τὸν ἐν τοῖς ἀγγείοις χυμὸν, ἐν ᾧ καὶ φλέγματός
<br class="lb"/>τε καὶ χολῶν καὶ ἰχώρων περιέχεται. τοῦτο γὰρ ἄμεινόν
<br class="lb"/>τε καὶ χεῖρον γίνεται. τὸ δ’ ἐν αὐτῷ περιεχόμενον, ὃ κυρίως
<br class="lb"/>αἷμα λέγεται καὶ κατὰ τὴν ἐπικράτειαν αὐτοῦ τὸ σύμπαν
<br class="lb"/>ὀνομάζεται, μοχθηρὸν εἰπεῖν ἀδύνατον, ὥσπερ οὐδ’
<br class="lb"/>ἄλλην τινὰ χρόαν ἔχον, ὅτι μὴ τὴν ἐρυθράν.
</p>
                    </section>
                    <a class="pb" href="#pb217" id="pb217">[p. 217]</a>
                    <section id="body-1-3-4-30" class="div textpart section level5">
                      <blockquote class="quote lemma">Σημεῖα θανατώδεα ἀνὰ δέρμα, θερμὸς ἀτμός. πρότερον δὲ
<br class="lb"/>ῥὶς ψυχρὸν πνεῦμα ἀφίησιν.</blockquote>
                      <p class="p autofirst"><span class="milestone">507</span>Ἐάν τε κατ’ αἰτιατικὰς πτώσεις γεγραμμένον
<br class="lb"/>ᾖ, θερμὸν ἀτμὸν, ἐάν τε κατ’ εὐθείας θερμὸς ἀτμὸς, ἑκατέρως
<br class="lb"/>δὲ προσυπακούεται. βούλεται γὰρ ὁ νοῦς τῆς λέξεως
<br class="lb"/>εἶναι τοιοῦτος, ἐκ τῶν θανατωδῶν σημείων ἐστὶ καὶ ταῦτα,
<br class="lb"/>θερμὸν ἀτμὸν ἐκκενοῦσθαι διὰ τοῦ δέρματος ἐπὶ προηγησαμένῳ
<br class="lb"/>ψυχρῷ πνεύματι κατὰ τὴν ἐκπνοήν. εἰ δὲ καὶ κατ’
<br class="lb"/>εὐθείας πτώσεις θέλεις ἑρμηνεῦσαι τὴν αὐτὴν διάνοιαν, οὕτως
<br class="lb"/>ἂν εἴποις, μάλιστα σημεῖα θανατώδη, διὰ τοῦ δέρματος
<br class="lb"/>θερμὸς ἀτμὸς ἐκκενούμενος ἐπὶ προηγησαμένῳ ψυχρῷ
<br class="lb"/>πνεύματι κατὰ τὴν ἐκπνοήν. ἀλλὰ τοῦτο μὲν αὐτὸ τῆς
<br class="lb"/>ψυχρᾶς ἐκπνοῆς, ὅτι τῶν ὀλεθριωτάτων ἐστὶ καὶ κατὰ τὸ
<br class="lb"/>προγνωστικὸν εἴρητο κατὰ τήνδε τὴν λέξιν, ψυχρὸν δὲ
<br class="lb"/>ἐκπνεόμενον ἐκ τῶν ῥινῶν καὶ τοῦ στόματος ὀλέθριον


<a class="pb" href="#pb218" id="pb218">[p. 218]</a>


κάρτα ἤδη γίνεται. νυνὶ δὲ προσέθηκέ τι σύμπτωμα τοῖς
<br class="lb"/>οὕτως ἔχουσιν, οὐκ ἀεὶ γινόμενον. ἐκρεῖ γὰρ ἀτμὸς θερμὸς
<br class="lb"/>ἀθρόως ἐκ τοῦ δέρματος, ἀλλ’ οὔτε πᾶσιν, ὡς ἔφην,
<br class="lb"/>οὔτ’ ἐν παντὶ καιρῷ καὶ ταῦτ’ ἐχρῆν διδάσκειν τοὺς ἃ μὴ
<br class="lb"/>δεῖ φλυαροῦντας ἐξηγητάς. ἐπ’ ἐκείνων γὰρ μόνων εὑρήσεις
<br class="lb"/>τὸ τοιοῦτον γινόμενον, ἐφ’ ὧν προηγήσατο τοῦ θανάτου
<br class="lb"/>θερμότατος πυρετὸς ἐκφρύξας τὸ τῆς καρδίας σῶμα καὶ
<br class="lb"/>διὰ τοῦτο καταψύξας αὐτὴν ἐπὶ τῇ τελευτῇ. λυθέντος οὖν
<br class="lb"/>τοῦ ζωτικοῦ τόνου, νεκρουμένης τῆς καρδίας, ἐπὶ μὲν τῶν
<br class="lb"/>ἄλλων ἱδρώτων γίνονται συγκοπτικοὶ, περιουσίας ὑγρῶν οὔσης
<br class="lb"/>κατὰ τὸ σῶμα. τοῖς δὲ ἀπὸ τοῦ διακαοῦς πυρετοῦ
<br class="lb"/>προεξηρασμένοις ἀντὶ τῶν ἱδρώτων ἀτμὸς θερμὸς ἁπτομένῳ
<br class="lb"/>σοι φανεῖται διαπνεόμενος, οὐ μὴν οὐδ’ οὗτος ἐν
<br class="lb"/>παντὶ καιρῷ τοῦ νοσήματος, ἀλλ’ ὁπότε τῷ χρόνῳ προήκοντι
<br class="lb"/>καταψύχεται τὸ δέρμα, κενωθείσης τῆς ἀτμώδους οὐσίας,
<br class="lb"/>ἥτις ὑπὸ τοῦ διακαοῦς πυρετοῦ λεπτυνομένων τῶν χυμῶν
<br class="lb"/>ἤθροιστο κατὰ τὸν νοσοῦντα χρόνον. οὐ γὰρ δὴ κατ’ ἐκεῖνόν
<br class="lb"/>γε τὸν καιρὸν, ἐν ᾧ συμβαίνει νεκροῦσθαι τὴν καρδίαν,


<a class="pb" href="#pb219" id="pb219">[p. 219]</a>


οἷόν τε γεννηθῆναι μὴ ὅτι θερμὸν ἀτμὸν, ἀλλὰ μηδὲ ψυχρὸν
<br class="lb"/>ἢ χλιαρόν. ἅπασα μὲν οὖν καρδία πλησίον τοῦ θανάτου
<br class="lb"/>ψυχρὰν ἴσχει δυσκρασίαν, οὐ μὴν ἐν ἁπάσῃ γε νόσῳ
<br class="lb"/>θανατώδει τοιαύτη διὰ παντός ἐστιν, ἀλλ’, ὡς εἴρηται, θερμοτάτη
<br class="lb"/>πολλάκις ἐν τοῖς περικαεστάτοις. ὅταν οὖν νοσῇ
<br class="lb"/>ψυχρὰν δυσκρασίαν ἡ καρδία, τὸν θερμὸν ἀτμὸν οὐκ ἂν
<br class="lb"/>εὕροις ἐκκενούμενον, ὅταν ἐγγὺς τοῦ θανάτου γενόμενος ὁ
<br class="lb"/>κάμνων ἄρξηται ψυχρὸν ἐκπνεῖν, οὐδὲ προλελέπτυνται τοῖς
<br class="lb"/>οὕτως ἔχουσι τὰ ὑγρὰ, μήτε πυρετὸν διακαῆ πυρέξασι μήτε
<br class="lb"/>χυμοὺς ἔχουσι χολώδεις, θερμοὺς μὲν τῇ κράσει, λεπτοὺς
<br class="lb"/>δὲ τῇ συστάσει. ἐν γὰρ ταῖς ψυχραῖς δυσκρασίαις οἱ φλεγματώδεις
<br class="lb"/>καὶ ὠμοὶ καὶ παχεῖς καὶ ὅλως ψυχροὶ χυμοὶ
<br class="lb"/>πλεονάζουσιν, οὐχ οἱ χολώδεις καὶ θερμοὶ καὶ λεπτοί.
</p>
                    </section>
                    <section id="body-1-3-4-31" class="div textpart section level5">
                      <blockquote class="quote lemma">Τὰ δὲ ζωτικὰ ἐναντία.</blockquote>
                      <a class="pb" href="#pb220" id="pb220">[p. 220]</a>
                      <p class="p autofirst"><span class="milestone">508</span>Μάχεται τοῦτο φανερῶς τοῖς εἰρῆσθαι νομίζουσι
<br class="lb"/>θανατῶδες σημεῖον ἐν τῇ ῥινὶ τὸν θερμότατον πυρετόν.
<br class="lb"/>ὡς γὰρ ἀνταποδιδοὺς τῷ κατ’ ἀρχὴν εἰρημένῳ σημεῖα
<br class="lb"/>θανατώδεα νῦν ἔγραψε, τὰ δὲ ζωτικὰ ἐναντία. καίτοι
<br class="lb"/>κατὰ τὴν ἐκείνων ἐξήγησιν οὐ συνῆπται τῷ, θανατώδη
<br class="lb"/>σημεῖα, τὸ κατὰ ταῦτα γεγραμμένον, ἀνὰ ῥῖνα θερμότατον,
<br class="lb"/>καίτοι τὸ ἀνὰ ῥῖνα θερμότατον οὐκ ἔχει αὐτῷ προκείμενον,
<br class="lb"/>εἴτε θανατῶδές ἐστιν εἴτε μή. οὐ γάρ ἐστι θανατῶδες, εἰ
<br class="lb"/>μὴ προηγήσαιτο τὸ εἰρημένον ὑφ’ Ἱπποκράτους, πρότερον δὲ
<br class="lb"/>ῥὶς ψυχρὸν πνεῦμα ἀφίησιν. ἐὰν γὰρ ἄνευ τούτου γένηται
<br class="lb"/>θερμότατος ἀτμὸς <span class="milestone">506</span>κατὰ τὸ δέρμα, δύναται λεπτομερῶν
<br class="lb"/>χυμῶν ἐν θερμῷ πυρετῷ σύμπτωμα γεγονέναι,
<br class="lb"/>μὴ πάντως θανάτου σημεῖον. ἀλλ’ ἔστιν ὅτε καὶ πρὸς ἀγαθοῦ
<br class="lb"/>διαπνεομένων τῶν λελεπτυσμένων χυμῶν, οὓς ὅταν ὦσι
<br class="lb"/>παχυμερέστεροι, δι’ αἰσθητῶν ἐκκρίσεων ἡ φύσις ἐκκενοῖ
<br class="lb"/>τοῦ σώματος, ἱδρῶτάς τε κενοῦσα καὶ πλῆθος οὔρων ἢ
<br class="lb"/>διαχωρημάτων ἢ ἔμετον ἐπάγουσα. ἔσται τοιγαροῦν τὰ
<br class="lb"/>πάντα τῶν εἰρημένων θανατωδῶν σημείων ζωτικὰ, τὸ μήτε


<a class="pb" href="#pb221" id="pb221">[p. 221]</a>


ψυχρὸν ἐκπνεῖν, μήτ’ ἐκκενοῦσθαι διὰ τοῦ δέρματος ἀτμὸν
<br class="lb"/>θερμόν. εἰκότως δὲ καὶ οἱ περὶ τὸν Ζεῦξιν ἰδίᾳ τὰ σημεῖα
<br class="lb"/>θανατώδεα προεξηγησάμενοι, περιεῖλον ὅλην τήνδε τὴν λέξιν
<br class="lb"/>ἐν ᾗ φησι, τὰ ζωτικὰ ἐναντία πρὸς ὑγίειαν.
</p>
                    </section>
                  </section>
                  <a class="pb" href="#pb222" id="pb222">[p. 222]</a>
                  <section id="body-1-3-5" class="div textpart chapter level4">
                    <section id="body-1-3-5-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜ1ΩΝ ΣΤ.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>Ε. ΤΜΗΜΑ Ε.<a class="bookmark" href="#body-1-3-5-1"> §</a></h5>
                      <blockquote class="quote lemma"><span class="milestone">509</span>Νούσων φύσιες ἰητροί.</blockquote>
                      <p class="p autofirst">Εἴρηται δὲ πολλάκις ὡς τὰς τοιαύτας γραφὰς, ἐν αἷς
<br class="lb"/>ὑπαλλάττεται τὸ λεγόμενον, ἀλλ’ ἡ διάνοια μένει κατὰ πᾶν
<br class="lb"/>ἡ αὐτὴ, κρίνειν οὐ πρόκειταί μοι, φυλαττομένῳ τὸ μῆκος
<br class="lb"/>τῶν ὑπομνημάτων, ἀλλὰ καὶ νῦν αὐτὸ τοῦτο χάριν ἀναμνήσεως


<a class="pb" href="#pb223" id="pb223">[p. 223]</a>


εἶπον, ἐπεὶ καὶ κατὰ τὰς μελλούσας λέγεσθαι ῥήσεις
<br class="lb"/>οὐδὲν ἐρῶ περὶ τῶν τοιούτων γραφῶν. ὁ τοίνυν τῆς λέξεως
<br class="lb"/>νοῦς, εἰ μὲν ἁπλῶς τις ἀκούοι τοῦ λεγομένου σαφής ἐστι,
<br class="lb"/>δηλοῦντος τοῦ Ἱπποκράτους τὴν ἑαυτοῦ γνώμην, ὡς οὐκ εἴη
<br class="lb"/>τοῦ χοροῦ τῶν ἄτεχνον ἡγουμένων εἶναι τὴν φύσιν, ἀλλὰ
<br class="lb"/>τεχνικὴν καὶ προνοητικὴν τοῦ ζώου. <span class="milestone">510</span>_ δύναμιν δὲ
<br class="lb"/>προσήκει νῦν ἀκούειν ἐκ τοῦ τῆς φύσεως ὀνόματος ἐνοικοῦσαν
<br class="lb"/>αὐτοῖς τοῖς σώμασι τοῖς διοικουμένοις ὑπ’ αὐτῆς, ἧς
<br class="lb"/>τὴν οὐσίαν ἥτις ἐστὶν οὐκ ἀναγκαῖον ἐν τῷ παρόντι ζητεῖν,
<br class="lb"/>ὥσπερ οὐδὲ τῆς ψυχῆς ἡμῶν ἢ τοῦ κατ’ αὐτὴν ἡγεμονικοῦ.
<br class="lb"/>δεῖται γὰρ οὐδενὸς αὐτῶν ἐνεστηκὼς λόγος, ἀλλὰ
<br class="lb"/>μόνον ὅτι καλῶς ὑπελάμβανεν ὁ Ἱπποκράτης τὴν φύσιν ἰατρὸν
<br class="lb"/>εἶναι τῶν νοσημάτων. ἴσως γάρ τις οἰήσεται τὴν ἰατρικὴν
<br class="lb"/>τέχνην ἀναιρεῖσθαι τῷ λόγῳ τούτῳ. διὰ τοῦτ’ οὖν
<br class="lb"/>οὐχ ἁπλῶς ἀκούειν χρὴ, νούσων δὲ φύσιες ἰατροί. βαθύτερον
<br class="lb"/>γὰρ νόημα κατὰ τὴν λέξιν τήνδε περιέχεται, διαρθρώσιος
<br class="lb"/>ἀκριβεστέρας δεόμενον, ἣν (οὐ) πρόσθεν ἐποιησάμην


<a class="pb" href="#pb224" id="pb224">[p. 224]</a>


ἑτέρωθι. γινώσκοντας δέ μου τὴν προαίρεσιν τοὺς
<br class="lb"/>ἑταίρους, οἷς χαριζόμενος ἐπὶ τὴν ἐξήγησιν ἀφῖγμαι τοῦ
<br class="lb"/>προκειμένου γράμματος, ἀναμνήσω καὶ νῦν, ὡς ἕκαστον τῶν
<br class="lb"/>δογμάτων τῶν ἀποδείξεως δεομένων ἅπαξ που διελθὼν τελέως,
<br class="lb"/>οὐκ ἐν ἑτέρῳ βιβλίῳ γράφω, μακρολόγον περιττὴν
<br class="lb"/>εἰδὼς γινομένην, εἰ περὶ τῶν αὐτῶν λέγει τις τὰ αὐτὰ, καθάπερ
<br class="lb"/>ἔνιοι πεποιήκασι τῶν νεωτέρων ἰατρῶν, οὐ δὶς μόνον
<br class="lb"/>ἢ τρὶς, ἀλλὰ καὶ τετράκις ἢ πλεονάκις ἔτι περὶ τῶν αὐτῶν
<br class="lb"/>τὰ αὐτὰ γράψαντες ἐν πολλοῖς ὑπομνήμασί τε καὶ συγγράμμασιν.
<br class="lb"/>ἐγὼ δὲ ἅπαξ ἀποδείξας τι, χρῶμαι τοῦ λοιποῦ
<br class="lb"/>κατὰ τὰ ἄλλα βιβλία, τὸ κεφάλαιον μόνον ἀναμιμνήσκων,
<br class="lb"/>ὡς ἀποδέδεικταί μοι κατὰ τόδε γράμμα καὶ νῦν οὖν ἅπαξ
<br class="lb"/>ποιήσομαι τὸν περὶ τῆς φύσεως λόγον. ὅπως τέ φησιν αὐτὴν
<br class="lb"/>ἰατρὸς εἶναι τῶν νοσημάτων ὁ Ἱπποκράτης, ὅτι τὲ τὴν
<br class="lb"/>ἰατρικὴν τέχνην οὐδαμῶς ἀναιρεῖσθαι συμβέβηκεν ὑπὸ τοῦ
<br class="lb"/>δόγματος τούτου. σὺ δὲ ὁ τοῖσδε τοῖς ὑπομνήμασιν ὁμιλῶν,
<br class="lb"/>ἤδη μοι πρόσεχε τὸν νοῦν ἀρχομένῳ τοῦ λόγου, τὰς νόσους


<a class="pb" href="#pb225" id="pb225">[p. 225]</a>


ὑπὸ τροφῆς ἐν καιρῷ δοθείσης ποιᾶς καὶ ποσῆς, αἰονήσεώς
<br class="lb"/>τε καὶ καταπλασμάτων καὶ κλυστήρων καὶ φλεβοτομίας,
<br class="lb"/>ὅσα τ’ ἄλλα τοιαῦτα θεραπεύεσθαί τις λέγων οὐκ ἂν
<br class="lb"/>ψεύσαιτο, καθάπερ οὐδ’ ὁ φάσκων ὑπὸ τῶν ἰατρῶν θεραπεύεσθαι
<br class="lb"/>τὰς νόσους, οὐδ’ ὁ τὴν ἰατρικὴν τέχνην θεραπευτικὴν
<br class="lb"/>εἶναι τῶν νοσούντων. ὥσπερ δὲ ὁ ταῦτα λέγων
<br class="lb"/>οὐκ ἂν ὡς ψευδόμενος ἐλεγχθείη, κατὰ τὸν αὐτὸν τρόπον
<br class="lb"/>οὐδ’ ὁ τὴν φύσιν ἐπὶ σωτηρία τοῦ ζώου πράττειν πάνθ’
<br class="lb"/>ἡγούμενος. ἕπεται δὲ τούτῳ καὶ τὸ τὰς νόσους ἐκείνην
<br class="lb"/>πρώτην ἰᾶσθαι καὶ μάλισθ’ ὅταν ἐναργῶς ὑγιάζῃ τὸν ἄνθρωπον,
<br class="lb"/>ἱδρῶτας χεάσασα πολλοὺς ἢ δι’ οὔρων ἢ διὰ
<br class="lb"/>γαστρὸς ἢ δι’ ἐμέτων κενώσασα τοὺς λυποῦντας χυμούς.
<br class="lb"/>τί τοίνυν τούτων ἁπάντων ἀξιώματι πρῶτόν ἐστιν,
<br class="lb"/>ἢ τί δεύτερον ἢ τί τρίτον, ὅσα ποιεῖν ὑγίειαν ἔφαμεν,
<br class="lb"/>ἐπισκέψασθαι προσήκει. καὶ μάλισθ’ ὅτι καὶ ἄλλα τινὰ
<br class="lb"/>προσέρχεται δι’ ὧν αἱ νόσοι θεραπεύονται, περὶ ὧν ἁπάντων
<br class="lb"/>τῆς κατὰ τὴν ἀξίαν τάξεως ἄμεινον ἐγνῶσθαι. δοκεῖ


<a class="pb" href="#pb226" id="pb226">[p. 226]</a>


γὰρ ἡμῖν ἄμεινον μὲν λέγεσθαι καὶ ἡ φύσις ἰᾶσθαι τὰς
<br class="lb"/>νόσους. ὀρθῶς δὲ καὶ ἡ ἰατρικὴ καὶ ὁ ἰατρός. ἀληθῶς
<br class="lb"/>δὲ καὶ ὁ ὑπηρέτης αὐτοῦ καὶ ἡ φλεβοτομία καὶ δι’ αὐτὴν
<br class="lb"/>γενομένη ῥύσις τοῦ αἵματος. ἴσως δ’ ἀξιώσει τις καὶ
<br class="lb"/>τὸν μάγειρόν τι συντελεῖν καὶ τὸν ὑφάντην καὶ τὸν οἰκοδόμον
<br class="lb"/>καὶ τὸν χαλκέα καί τινας ἄλλους τεχνίτας, ὧν τοῖς
<br class="lb"/>ἔργοις εἰς ὑπηρεσίαν χρώμεθα τῶν παρασκευαζομένων τοῖς
<br class="lb"/>ἀνθρώποις ὑγείας ἕνεκα. ἀλλὰ τῶν τοιούτων ἔνια μὲν <span class="milestone">511</span>
<br class="lb"/>ὗλαι βοηθημάτων, οὐ βοηθήματά εἰσιν, ἔνια δ’ ὄργανα
<br class="lb"/>τοῖς βοηθοῦσιν ἐπιτήδεια. βοηθήματα δὲ γίνεται διὰ τοὺς
<br class="lb"/>ἐν καιρῷ δέοντι καὶ ὡς προσήκει χρωμένους αὐτοῖς. ὅταν
<br class="lb"/>μὲν γὰρ ὠφελήσαι δοθεὶς αὐτοῖς οἶνος, ἡ δόσις αὐτοῦ βοήθημά
<br class="lb"/>ἐστι. κἂν δ’ ἀκαίρως προσενεχθεὶς παραφροσύνην
<br class="lb"/>ἢ φρενῖτιν ἐργάσηται, νοσῶδες αἴτιον, οὐχ ὑγιεινὸν οὐδὲ
<br class="lb"/>βοήθημα γίνεται. τίς οὖν αἴτιός ἐστι τῆς γενέσεως τοῦ βοηθήματος;
<br class="lb"/>ὁ τὸν καιρὸν εὑρίσκων δηλονότι. τίνα δὲ τοῦτον
<br class="lb"/>οἱ Ἕλληνες ὀνομάζουσιν; ἢ καὶ τοῦτο πᾶσιν εὔδηλον ὁ ἰατρὸς
<br class="lb"/>οὗτος καλεῖται; ὥστε ἰατρὸς οἴνου κυριώτερος εἰς

﻿
<a class="pb" href="#pb227" id="pb227">[p. 227]</a>


ὑγίειαν φυσικήν τε καὶ ποίησιν. ὑγιαίνουσί τε γὰρ ὠφέλιμος
<br class="lb"/>οἶνος γίνεται καιρῷ καὶ μέτρῳ πινόμενος, ἰᾶταί τε τὰς
<br class="lb"/>νόσους ὅτε χρὴ προσφερόμενος. ἀλλ’ ὅ γε ἰατρὸς οὐχ ὅτι
<br class="lb"/>ζῶόν ἐστι ἢ ὅτι πεζὸν ἢ ὅτι δίπουν ἢ ὅτι λογικὸν ἢ πολιτικὸν,
<br class="lb"/>ἐπίσταται καιρὸν καὶ μέτρον ἑκάστης τῶν ὑλῶν, ἀλλ’
<br class="lb"/>ὅτι τέχνην μεμάθηκεν ὑγιεινῶν τε καὶ νοσωδῶν γνωστικήν.
<br class="lb"/>εἰ γὰρ δι’ ἐκείνων ταῦτ’ ἐπίστατο, πάντες ἄνθρωποι τὴν
<br class="lb"/>αὐτὴν ἐπιστήμην εἶχον, ὥστε προτέρα κατὰ τὸ ἀξίωμα τῶν
<br class="lb"/>ἰατρῶν ἐστιν ἡ τέχνη, δι’ ἣν ἰατροὶ γίνονται. τῇ γὰρ ἐκείνης
<br class="lb"/>δυνάμει χρώμενοι τὰς νόσους θεραπεύομεν. ἀλλ’ ὅν
<br class="lb"/>ἔχει λόγον ὕλη καὶ τὰ ὄργανα πρὸς ἰατρόν τε καὶ τὴν
<br class="lb"/>τέχνην αὐτοῦ, τοῦτον αὖ πάλιν αὐτός τε καὶ ἡ τέχνη πρὸς
<br class="lb"/>τὴν ἐν τῷ θεραπευομένῳ φύσιν. ἐκείνη γάρ ἐστιν ἡ πάντα
<br class="lb"/>τὰ δέοντα πράττουσα κατὰ τὰ τῶν ζώων σώματα καὶ τρέφουσα
<br class="lb"/>μὲν, ἡνίκα θρέψεως δεῖται, παρασκευάζουσα δ’ αὐτὴ
<br class="lb"/>τὸ αἷμα δι’ οὐ θρέψει τὰ τροφῆς δεόμενα μόρια. τῷ
<br class="lb"/>δ’ αἵματι πάλιν αὐτῷ πρὸς τὸ γεννηθῆναι παρασκευάζουσα


<a class="pb" href="#pb228" id="pb228">[p. 228]</a>


τὴν ἐν τῇ γαστρὶ πεπτομένην τροφήν. εἰ δέ γε καταποθέντα
<br class="lb"/>τὰ σιτία μήτε πεφθείη καλῶς μήτ’ ἀναδοθείη
<br class="lb"/>μήθ’ αἱματωθείη μήτε τὴν τῶν τροφησομένων δύναμιν εὕροι,
<br class="lb"/>τὴν ἀρχὴν οὐδ’ ἂν τροφὴ λέγοιτο γεγονέναι τοῦ σώματος
<br class="lb"/>ἡμῶν. ὥσπερ δ’ εἰς τὸ τραφῆναι τὰ θρέψεως δεόμενα
<br class="lb"/>μόρια <span class="milestone">507</span>κυριωτάτη τῶν αἰτιῶν ἐστιν ἡ τρέφουσα
<br class="lb"/>δύναμις αὐτὰ, κατὰ τὸν αὐτὸν τρόπον ἡ μὲν ἐν τῇ γαστρὶ
<br class="lb"/>πρὸς τὴν τῶν σίτων πέψιν, ἡ δ’ ἐν ἥπατί τε καὶ φλεψὶ
<br class="lb"/>πρὸς τὴν τοῦ πεφθέντος αἱμάτωσιν. οὐ μὴν οὐδ’ ἀναγκαῖον
<br class="lb"/>ἅπαντά με τὰ κατὰ μέρος ἔργα τῆς φύσεως διέρχεσθαι
<br class="lb"/>νῦν. ἀρκεῖ γὰρ ἀναμνῆσαι μόνον, ὡς ἐν τοῖς τῶν
<br class="lb"/>φυσικῶν δυνάμεων ὑπομνήμασιν ἐδείχθησαν αἱ καθόλου
<br class="lb"/>δυνάμεις αὐτῆς, αἷς ἅπαντα τὰ κατὰ τὸ ζῶον ἐργάζεται,
<br class="lb"/>τέτταρες οὖσαι. πρώτη μὲν ἡ τῶν οἰκείων ἑλκτικὴ, δευτέρα
<br class="lb"/>δὲ ἡ τούτων αὐτῶν ἀλλοιωτικὴ τε καὶ πεπτικὴ καὶ
<br class="lb"/>τρίτη ἡ καθεκτικὴ τῶν οἰκείων καὶ τετάρτη τῶν οὐκ οἰκείων
<br class="lb"/>ἀποκριτική. ταύταις οὖν ταῖς δυνάμεσιν οὐ μόνον
<br class="lb"/>ὑγιεινὸν φυλάττει τὸ ζῶον, ἀλλὰ νοσῆσαν ὑγιάζει, κἀκ τῶνδε


<a class="pb" href="#pb229" id="pb229">[p. 229]</a>


δῆλον, ὅσον ἀξιώματι προύχει τῶν ποιητικῶν ὑγείας αἰτίων.
<br class="lb"/>ἅπαντα γὰρ τἄλλα παρασκευάζει τὴν οἰκείαν ὕλην αὐτῇ,
<br class="lb"/>καθάπερ ἐκτὸς ὁρῶμεν ἄλλην τέχνην ἄλλῃ ὑπουργοῦσαν.
<br class="lb"/>ὑφάντῃ μὲν γὰρ κερκίδας καὶ ἱστοὺς καὶ κτένας ὁ τέκτων
<br class="lb"/>παρασκευάζει. τούτῳ δὲ ξύλα μὲν ὁ ὑλοτόμος, ἀξίνην δὲ
<br class="lb"/>καὶ σκέπαρνον ὁ χαλκεὺς, τῷ χαλκεῖ δ’ αὐτῷ τὸν σίδηρον
<br class="lb"/>ὁ μεταλλεύς. καὶ σπάνιόν ἐστιν εὑρεῖν τέχνην ποιητικὴν
<br class="lb"/>οὐδεμιᾶς ἑτέρας δεομένην ἢ ὄργανα παρασκευαζούσης ἢ ὕλην
<br class="lb"/>ἐπιτήδειον εἰς τὸ δημιουρ<span class="milestone">512</span>γούμενον. οὕτως οὖν
<br class="lb"/>καὶ τῷ ἰατρῷ πολλαί τέχναι παρασκευάζουσι τὰς ἐπιτηδείους
<br class="lb"/>ὕλας, ὥσπερ αὐτὸς αὗ πάλιν τῇ φύσει μετά τινων
<br class="lb"/>ὑπηρετῶν. ἀνάλογον γάρ ἐστιν ὡς ἀρχιτέκτων πρὸς οἰκοδόμους
<br class="lb"/>καὶ τέκτονας καὶ τοὺς ἄλλους τεχνίτας, ὧν ἐστιν ἀρχικὸς
<br class="lb"/>ὁ ἰατρὸς πρὸς ὑπηρέτας. εἰσὶ δ’ οὗτοι ῥιζοτόμοι, μυρεψοὶ,
<br class="lb"/>μάγειροι καταπλάττοντες, ἐπιβρέχοντες, κλύζοντες,
<br class="lb"/>ἀποσχάζοντες, φλεβοτομοῦντες, σικυάζοντες. εἰ δ’ ἡμεῖς καὶ


<a class="pb" href="#pb230" id="pb230">[p. 230]</a>


ταῦτα μεμαθήκαμέν τε καὶ πράττομεν, ὅμοιόν τι ποιοῦμεν
<br class="lb"/>ἐρέσσειν ἐπισταμένῳ κυβερνήτῃ καὶ ῥᾳδίως ἐπ’ ἄκρου ἀναβῆναι
<br class="lb"/>δυναμένῳ τοῦ ἱστοῦ, ὅσα τ’ ἄλλα τῶν ναυτῶν ἐστιν
<br class="lb"/>ἔργα γινώσκοντί τε καὶ πράττοντι. καὶ γὰρ στρατηγοὶ
<br class="lb"/>πολλοὶ πολλάκις καὶ τοξεύειν καὶ ἀκοντίζειν καὶ μάχεσθαι
<br class="lb"/>διὰ ξιφῶν τε καὶ δοράτων ἐπίστανταί τε καὶ πράττουσι
<br class="lb"/>καὶ βασιλεῖς ὡσαύτως, ἀλλ’ οὐκ ἢ βασιλεὺς ἢ στρατηγὸς
<br class="lb"/>ἦν Ἀλέξανδρος ὁ Μακεδὼν ἢ Φίλιππος ὁ πατὴρ αὐτοῦ
<br class="lb"/>ταῦτα τὰ τῶν στρατιωτῶν ἔπραττον, ἀλλὰ καθ’ ἑτέρας τέχνας
<br class="lb"/>ὑπηρετικὰς τῇ στρατηγικῇ τε καὶ βασιλικῇ. καὶ τοίνυν
<br class="lb"/>καὶ ἡμεῖς ᾗ μὲν ἰατροὶ γινώσκομεν ἑκάστου βοηθήματος
<br class="lb"/>ποιότητά τε καὶ ποσότητα καὶ καιρὸν καὶ τρόπον χρήσεως,
<br class="lb"/>ᾗ δ’ ὑπηρέται φλεβοτομοῦμεν καὶ σικυάζομεν καὶ τἄλλα
<br class="lb"/>διὰ τῶν χειρῶν ἐνεργοῦμεν. ἀξιώματι τοιγαροῦν ἡ μὲν ἰατρικὴ
<br class="lb"/>πρώτη τῶν ἰατρῶν ἐστιν, ὁ δ’ ἰατρὸς τῆς ὑπηρετικῆς
<br class="lb"/>τέχνης, ἐκείνη δὲ τῶν ὑπηρετῶν, οἱ δ’ ὑπηρέται τῶν παρασκευαζουσῶν
<br class="lb"/>αὐτοῖς τά τε ὄργανα καὶ τὰς ὕλας τῶν
<br class="lb"/>τεχνῶν, ἐκεῖναι δὲ ἐργαζομένων τὰ κατὰ ταύτας τεχνιτῶν,


<a class="pb" href="#pb231" id="pb231">[p. 231]</a>


αὐτοὶ δ’ οἱ τεχνῖται τῶν παρασκευαζομένων ὑλῶν τε καὶ
<br class="lb"/>ὀργάνων. ἀνάπαλιν τοίνυν ἕνεκα μονιμωτέρας γνώσεώς τε
<br class="lb"/>καὶ μνήμης τῷ καταλόγῳ τῶν τεχνῶν ἀκόλουθον, ἐσχάτους
<br class="lb"/>μὲν εἰς ὑγιείας φυλακὴν καὶ ποίησιν εἶναι τοὺς κατασκευάζοντας
<br class="lb"/>ἡμῖν κλυστῆρας καὶ φλεβότομα καὶ σμίλας καὶ ψοιλίδας
<br class="lb"/>καὶ κλυστῆρας καὶ τἄλλα τῆς ἰατρικῆς τέχνης ὄργανα,
<br class="lb"/>σὺν αὐτοῖς δὲ καὶ τοὺς τὰς ὕλας προπαρασκευάζοντας, οὓς
<br class="lb"/>ὀνομάζουσι ῥιζοτόμους καὶ βοτανικοὺς καὶ τὰ ἐκ τῶν μετάλλων
<br class="lb"/>ὅσα τ’ ἄλλα τοιαῦτα παρέχοντας. ἀνωτέρω δὲ τούτων
<br class="lb"/>τὰς τέχνας αὐτῶν, ὡς ἀνωτέρω τοὺς ὑπηρέτας τῶν
<br class="lb"/>ἰατρῶν καὶ τούτων ἀνωτέρω τὴν τέχνην αὐτῶν, ἐφ’ ᾗ
<br class="lb"/>τοὺς ἰατροὺς, εἶτα τὴν ἰατρικὴν αὐτὴν, ἥτις πάλιν ὑπηρετεῖ
<br class="lb"/>τῇ φύσει. καὶ τῶν γε τῆς φύσεως αὐτῆς δυνάμεων
<br class="lb"/>ἔνιαι μέν εἰσι πρῶται, καθ’ ἃς τὸ ζῶον ἐν τῇ ζωῇ διαμένει,
<br class="lb"/>τὸ τελεώτατον ἀξίωμα πρὸς τὴν ἀρίστην ζωὴν τοῦ σώματος
<br class="lb"/>ἔχουσαι. καλῶ δὲ ἀρίστην ζωὴν τὴν ἐν ὑγιείᾳ δηλονότι,
<br class="lb"/>μοχθηρὰ γὰρ ἡ ἐν νόσοις. ἕτεραι δ’ εἰσὶ τούτων
<br class="lb"/>ὑπηρετικαὶ δυνάμεις, εἶτ’ ἐκείνων πάλιν ἄλλαι. καὶ τοίνυν

﻿
<a class="pb" href="#pb232" id="pb232">[p. 232]</a>


ἐπειδὴ τὸν κατάλογον ἅπαντα τῶν πρὸς ὑγίειάν τε καὶ ζωὴν
<br class="lb"/>ἀναγκαίων τεχνῶν τε καὶ δυνάμεων ἐν τῷδε τῷ λόγῳ προὐθέμην
<br class="lb"/>εἰπεῖν ἑτέρωθί γε μηδαμόθι διεληλυθὼς, οὐκ ὀκνήσω
<br class="lb"/>καὶ τὰ τῶν διηκουσῶν ἡμᾶς δυνάμεων ἀξιώματα προσθεῖναι.
<br class="lb"/>πρῶτον μὲν οὖν εἰσὶν αἱ τὴν ὑγιεινὴν συμμετρίαν
<br class="lb"/>φυλάττουσαι τῷ ζώῳ κατὰ ποσόν τε καὶ ποιόν. ἐπειδὴ
<br class="lb"/>γὰρ οὐκ ἔστι μόνιμος ἡ οὐσία τοῦ σώματος ἡμῶν, οὔτε
<br class="lb"/>κατὰ τὸ ποσὸν οὔτε κατὰ τὸ ποιὸν, ἀλλ’ ἡ μὲν ποσότης
<br class="lb"/>μειοῦται κατὰ τὴν ἄδηλον αἰσθήσει διαπνοὴν, ἡ δὲ ποιότης
<br class="lb"/>ὑπαλλάττεται τρεπομένης ἀεὶ τῆς κράσεως, οὐ μόνον
<br class="lb"/>ἐκ τοῦ περιέχοντος, ἀλλὰ κἀξ ἡμῶν, ὡς ἐν τοῖς ὑγιεινοῖς
<br class="lb"/>ἐπιδέδεικται. πρὸς μὲν τὴν τῆς ποσότητος ἐπανόρθωσιν
<br class="lb"/>ἡ θρεπτικὴ δύναμις ἡμῖν ἐστι, πρὸς δὲ τῆς ποιότητος ἥ
<br class="lb"/>τε ἀναπνοὴ καὶ ἡ καθ’ ὅλον τὸ σῶμα διαπνοή. δεομένων
<br class="lb"/>δὲ ὕλης οἰκείας τῶν <span class="milestone">513</span>τρέφεσθαι μελλόντων, ἑτέρα τίς
<br class="lb"/>ἐστιν ἡμῖν δύναμις, ἣν οὐ χεῖρον ὀνομάσαι συντόμου καὶ
<br class="lb"/>σαφοῦς ἕνεκα διδασκαλίας αἱματοποιητικήν· ᾗ πάλιν ἐπιτήδειος
<br class="lb"/>ἑτέρα δύναμίς ἐστιν, ἡ κατὰ τὴν γαστέρα πεπτική.


<a class="pb" href="#pb233" id="pb233">[p. 233]</a>


κοιναὶ δὲ ἁπασῶν τῶν εἰρημένων δυνάμεων ἕτεραι τέτταρές
<br class="lb"/>εἰσιν, ὧν ἔμπροσθεν ἐμνημόνευσα, κληθεισῶν ὑπ’ ἐμοῦ σαφηνείας
<br class="lb"/>ἕνεκεν, ἑλκτικῆς, καθεκτικῆς, ἀλλοιωτικῆς καὶ ἀποκριτικῆς.
<br class="lb"/>τούτων οὖν ἡμᾶς ἀξιῶ μεμνῆσθαι, γινώσκοντας
<br class="lb"/>ἐνταῦθα μόνον εἰρῆσθαί μοι τὸν λόγον τόνδε, δεικνύντα
<br class="lb"/>τὴν φύσιν ἁπασῶν τεχνῶν πρώτην τε καὶ κυριωτάτην
<br class="lb"/>ἰάσεως.
</p>
                    </section>
                    <section id="body-1-3-5-2" class="div textpart section level5">
                      <blockquote class="quote lemma">Ἀνευρίσκει ἡ φύσις ἑαυτῇ τὰς ἐφόδους οὐκ ἐκ διανοίης.
<br class="lb"/>τὰ μὲν οἷον τὸ σκαρδαμύσσειν, τὰ δὲ καὶ ἡ γλῶσσα ὑπουργέει
<br class="lb"/>καὶ ὅσα ἄλλα τοιαῦτα. ἀπαίδευτος ἡ φύσις ἐοῦσα
<br class="lb"/>καὶ οὐ μαθοῦσα τὰ δέοντα ποιέει.</blockquote>
                      <p class="p autofirst">Ἐφόδους ὠνόμασε φύσεως ὡς εἰ καὶ ὁδοὺς ἢ ὁρμὰς
<br class="lb"/>ἐπὶ τὰς ἐνεργείας εἶπεν, οὐχ ὡς ἡμεῖς διανοούμενοί τε καὶ
<br class="lb"/>προαιρούμενοι πράττομεν οὕτως γινομένας. τὸ γοῦν σκαρδαμύσσειν,


<a class="pb" href="#pb234" id="pb234">[p. 234]</a>


ὀνομάζεται δ’ οὕτως τὸ κλείσαντα τὰ βλέφαρα
<br class="lb"/>διὰ ταχέων αὖθις ἀνοῖξαι, παραχρῆμα τοῖς γεννηθεῖσιν
<br class="lb"/>εὐθέως ὑπάρχει ζώοις ἀδιδάκτως. δῆλον δ’ ὅτι τὸ ἔργον
<br class="lb"/>τοῦτο μεγίστην ὠφέλειαν παρέχει τοῖς ὀφθαλμοῖς. ἔκαμνέ
<br class="lb"/>τε γὰρ ἀνεῳγμένα τὰ βλέφαρα παντὶ τῷ χρόνῳ τῆς ἐγρηγόρσεως,
<br class="lb"/>ἐνέπιπτέ τ’ ἂν ἔξωθεν αὐτοῖς πολλὰ λυμαινόμενα
<br class="lb"/>τοῖς χιτῶσιν αὐτῶν. τούτου δ’ ἔτι θαυμασιώτερόν ἐστιν
<br class="lb"/>ἔργον τῆς φύσεως, ὃ παρορῶσιν οὐχ οἱ πολλοὶ μόνον, ἀλλὰ
<br class="lb"/>καὶ τῶν ἰατρῶν οἱ πλείονες καίτοι καθ’ ἑκάστην ἡμέραν
<br class="lb"/>γινόμενον. ἐὰν γοῦν παιδίῳ διετεῖ δείξας ἄρτον ὀνομάσῃς
<br class="lb"/>αὐτὸν τοῦτο τοὔνομα τὸν ἄρτον ἅμα τῷ δεῖξαι καὶ ποιήσῃς
<br class="lb"/>οὕτω δίς που καὶ τρὶς, ὅτι τε τοῦ δεικνυμένου σώματος
<br class="lb"/>ἡ ἄρτος φωνὴ σημεῖόν ἐστιν ἐνόησε τὸ παιδίον αὐτό
<br class="lb"/>τε μιμησάμενον αὐτὴν φθέγγεται μὴ διδαχθὲν ὅπως χρὴ
<br class="lb"/>κινῆσαι τὴν γλῶτταν. ἀνάλογον δὲ τούτῳ καὶ κατὰ τὰς
<br class="lb"/>ἄλλας κινήσεις, ἃς ὀνομάζουσι προαιρετικὰς, ὑπὸ πάντων
<br class="lb"/>γίνεται τῶν ζώων. ἐὰν γοῦν ἐθελήσῃ κάμψαι τι τῶν κώλων,
<br class="lb"/>αὐτίκα τοῦτο ποιεῖ, καίτοι μὴ γινώσκον ἐκεῖνον τὸν


<a class="pb" href="#pb235" id="pb235">[p. 235]</a>


μῦν ὑφ’ οὗ κάμπτεται. κατὰ τὸν αὐτὸν λόγον ἐκτεῖναι βουληθὲν
<br class="lb"/>ἐκτείνει δι’ ἑτέρου μυὸς, <span class="milestone">508</span>ἀλλ’ οὔθ’ ὅστις ὁ
<br class="lb"/>μῦς οὗτός ἐστιν οὔτε κατὰ τίνα τρόπον ἐνεργεῖν δύναται
<br class="lb"/>δῆλόν ἐστι τῷ κινουμένῳ ζώῳ. πῶς γὰρ οἷόν τε γινώσκειν
<br class="lb"/>αὐτὰ, ἃ μηδὲ τοῖς πολλοῖς τῶν ἰατρῶν ἐστι πρόδηλα; καίτοι
<br class="lb"/>τί λέγω πολλοῖς; ἐνίους γὰρ τῶν μυῶν οὐδὲ τῶν ἀνατομικωτάτων
<br class="lb"/>τις ἔγνω πρὸ ἡμῶν, ὥσπερ καὶ τὸν κάμπτοντα
<br class="lb"/>τὴν ἰγνύην, ἐγκατακεκρυμμένον τῇ διαρθρώσει, ἀλλ’
<br class="lb"/>ὅμως ἅπαντες ἄνθρωποι κάμπτουσι τὴν κατὰ γόνυ διάρθρωσιν
<br class="lb"/>ἅμα τῷ βουληθῆναι. καὶ μὴν οὐ μόνον τοῖς ἀνθρώποις
<br class="lb"/>ὑπάρχει τὸ τοιοῦτον τῆς ἐνεργείας εἶδος, ἀλλὰ
<br class="lb"/>καὶ τοῖς ἄλλοις ζώοις ἅπασιν. οὕτως ἄρα τῆς φύσεως ἡ
<br class="lb"/>δύναμις ἰσχυροτέρα ἐστὶ πρὸς τὸ πράττειν ἁπάσης τέχνης
<br class="lb"/>βέλτιον, ἃ συμφέρει τοῖς ζώοις. καὶ τοίνυν Ἱπποκράτης
<br class="lb"/>τῆς μὲν τῶν βλεφάρων κινήσεως, ἧς κινοῦμεν αὐτὰ καὶ
<br class="lb"/>πρὸς ἄλλην τινὰ πρᾶξιν ἔχομεν τὸν νοῦν, <span class="milestone">514</span>ἐμνημόνευσεν
<br class="lb"/>ἐν τῷ φάναι, οἷον τὸ σκαρδαμύσσειν· τῆς δὲ κατὰ
<br class="lb"/>γλῶτταν ἐν τῷ φθέγγεσθαι διὰ τοῦ φάναι καὶ ἡ γλῶσσα


<a class="pb" href="#pb236" id="pb236">[p. 236]</a>


δὲ ὑπουργέει. προελομένων γὰρ ἡμῶν ἡντιναοῦν φθέγξασθαι
<br class="lb"/>φωνὴν, ἡ γλῶσσα πρὸς τὴν διάρθρωσιν αὐτῆς ἑτοίμως
<br class="lb"/>ὑπηρετεῖ. τὰ γοῦν παιδία τὰ νῦν πρῶτον ἀκούσαντα τῶν
<br class="lb"/>δυσκρίτων φωνῶν οἷον τῆς στρὰξ καὶ σφὶγξ, εὐθέως αὐτὰς
<br class="lb"/>φθέγγονται μιμούμενα, μήθ’ οὕστινας μῦς τῆς γλώσσης
<br class="lb"/>δεῖ κινῆσαι γινώσκοντα μήθ’ ὅπως αὐτὴν ἀνατείνειν ἢ
<br class="lb"/>κλᾷν ἢ περιάγειν ἢ στηρίζειν ἄνω πρὸς τὴν ὑπερώαν ἢ
<br class="lb"/>τοὺς προσθίους ὀδόντας ἤ τι μέρος ἄλλο τοῦ στόματος.
<br class="lb"/>ὅταν δ’ εἴπῃ, καὶ ὅσα ἄλλα, τῶν προαιρετικῶν ἀναμιμνήσκει
<br class="lb"/>σε κινήσεων, ἐφ’ ὧν, ὡς ἔφην, τὰ ζῶα πάντα μὴ
<br class="lb"/>ὅτι τὰς κινήσεις τῶν μυῶν, ἀλλὰ μηδ’ αὐτοὺς γινώσκοντα
<br class="lb"/>τοὺς μῦς, ὅμως ἅμα τῷ προελέσθαι κάμψαι τὸ μόριον ἢ
<br class="lb"/>ἐκτεῖναι, παραχρῆμα τοῦτο ποιεῖ, καθάπερ γε κἂν εἰς τὸ
<br class="lb"/>πλάγιον ἀπάγειν ἐθελήσῃ καὶ περιτρέψαι καὶ ἐλελίξαι, κἂν
<br class="lb"/>ὁπωσοῦν ἑτέρως κινῆσαι. διὸ καὶ τούτοις αὐτοῖς ἐπεφώνησεν,
<br class="lb"/>ἀπαίδευτος ἡ φύσις οὖσα οὐ μαθοῦσα τὰ δέοντα ποιεῖ.
<br class="lb"/>καλοῦνται μὲν οὖν οἱ μαθόντες ὁτιοῦν μάθημα πεπαιδεῦσθαι
<br class="lb"/>κατ’ ἐκεῖνο, τῇ φύσει δ’ ὑπάρχει πεπαιδευμένα τὰ μέγιστα

﻿
<a class="pb" href="#pb237" id="pb237">[p. 237]</a>


εἶναι χωρὶς τοῦ μαθεῖν, ὥσπερ ὁ Θουκυδίδης ἐπὶ
<br class="lb"/>τοῦ Θεμιστοκλέους εἶπεν. οἰκείᾳ γὰρ συνέσει καὶ οὔτε
<br class="lb"/>προμαθὼν εἰς αὐτοὺς οὐδὲν οὔτε ἐπιμαθὼν, τῶν δὲ παραχρῆμα,
<br class="lb"/>δι’ ἐλαχίστης βουλῆς κάλλιστος γνώμων καὶ τῶν
<br class="lb"/>μελλόντων ἐπὶ πλεῖστον τοῦ γενησομένου ἄριστος
<br class="lb"/>εἰκαστής.
</p>
                    </section>
                    <section id="body-1-3-5-3" class="div textpart section level5">
                      <blockquote class="quote lemma">Δάκρυα, ῥινῶν ὑγρότης, πταρμοὶ, ὠτὸς ῥύπος, στόματος
<br class="lb"/>σιάλου ἀναγωγὴ, πνεύματος εἴσοδος, ἔξοδος, χάσμη, βὴξ,
<br class="lb"/>λυγμὸς, οὐ τοῦ αὐτοῦ παντάπασι τρόπου.</blockquote>
                      <p class="p autofirst">Εἰς τὴν ἐξήγησιν τήνδε τῆς ῥήσεως ὅσα δοκεῖ μοι
<br class="lb"/>κάλλιστ’ ἄν τις εἰπεῖν ἐγὼ διεξελθὼν πρότερον οὕτω μεταβήσομαι
<br class="lb"/>πρὸς τοὺς ἐξηγησαμένους τὸ βιβλίον, ἅπαντας μὲν
<br class="lb"/>οἰομένους ἀφωρίσθαι τῆς προγεγραμμένης ῥήσεως τὴν νῦν
<br class="lb"/>ἡμῖν προκειμένην, ἐξηγουμένους τε τὰς λέξεις αὐτοῖς ἁπάσας


<a class="pb" href="#pb238" id="pb238">[p. 238]</a>


ὡς εἰς πρόγνωσιν διαφερούσας. ἐμοὶ δὲ φαίνεται τὸ
<br class="lb"/>προκείμενον ἐξ ἀρχῆς ἔτι καὶ νῦν διὰ ταύτης ὅλης κατασκευάζειν
<br class="lb"/>ὁ Ἱπποκράτης· προὔκειτο δὲ αὐτῷ δεῖξαι τὴν
<br class="lb"/>φύσιν πάντα ἐπὶ σωτηρίᾳ τοῦ ἀνθρώπου πράττουσαν. ἀρξάμενος
<br class="lb"/>οὖν ἀπὸ τῶν ἔργων αὐτῆς, ὅσα κατὰ τὰ σώματα
<br class="lb"/>τῶν ζώων ὑγιαινόντων ἐργάζεται καὶ διελθὼν αὐτὰ κατὰ
<br class="lb"/>τὴν πρὸ ταύτης ῥῆσιν, ἑξῆς ὅσα κατὰ τὰς νοσώδεις διαθέσεις
<br class="lb"/>ἢ κοινὰς ὑγιαινόντων καὶ νοσούντων σωμάτων, ἐπὶ σωτηρίᾳ
<br class="lb"/>τοῦ ζώου ποιεῖ κατὰ τὸν ἐνεστῶτα λόγον ἐδήλωσεν,
<br class="lb"/>ὧν ἕκαστον ἐγὼ κατὰ μέρος προχειριζόμενος ἐπιδείξω, τινὰ
<br class="lb"/>μὲν, ὡς ἔφην, ὄντα ἴδια νοσωδῶν διαθέσεων, ἔνια δὲ κοινὰ
<br class="lb"/>νοσοῦσί τε καὶ ὑγιαίνουσι, καὶ νοσοῦσι γίνεται ποτὲ μὲν
<br class="lb"/>ἑπόμενα τῷ πρώτῳ τῆς κατὰ τοὺς ὀφθαλμοὺς νοσώδους
<br class="lb"/>διαθέσεως, ὥσπερ ὅταν φλεγμαίνουσι, ποτὲ δὲ τῆς φύσεως
<br class="lb"/>ἀποκρινούσης τὸ πλεο<span class="milestone">515</span>νάζον ὑγρὸν ἢ γεννώσης τὸ
<br class="lb"/>λεῖπον ἐν τοῖς κατ’ αὐτοὺς ἀδέσιν. οὕτω δὲ καὶ ἡ τῆς ῥινὸς
<br class="lb"/>ὑγρότης, ἐκκενουμένων δι’ αὐτῆς τῶν κατὰ τὸν ἐγκέφαλον


<a class="pb" href="#pb239" id="pb239">[p. 239]</a>


ἀθροιζομένων περιττωμάτων γίνεται. καὶ οἱ πταρμοὶ
<br class="lb"/>δὲ φύσεως μὲν ἔργον ὑπάρχουσιν ἀεὶ, γίνονται δὲ ἐπὶ νοσώδεσι
<br class="lb"/>διαθέσεσιν. ὀνομάζω δὲ νοσώδεις διαθέσεις οὐ μόνον
<br class="lb"/>ὅταν ἤδη νοσῶσιν, ἀλλὰ κἀπειδὰν ἄρχηταί τις αὐτῶν
<br class="lb"/>συνίστασθαι. οἷον γὰρ ἐπ’ ὀφθαλμῶν ἐστιν ἡ τάραξις ἰδίως
<br class="lb"/>ὀνομαζομένη, φλεγμονῆς ἀρχή τις οὖσα, τοιαῦται πολλαὶ
<br class="lb"/>νοσώδεις διαθέσεις ἀρχόμεναι συνίστασθαι λύονται τῆς φύσεως
<br class="lb"/>ἐκκρινούσης τοὺς γεννῶντας αὐτὰς ἀτμούς τε καὶ χυμούς.
<br class="lb"/>εἴρηται δὲ περὶ πάντων τῶν τοιούτων ἐν ταῖς περὶ
<br class="lb"/>τῶν συμπτωμάτων αἰτίαις. ἔνια μὲν γὰρ αὐτῶν ἀεὶ ὑπὸ
<br class="lb"/>τῆς φύσεως γίνεται, κωλυτικὰ δ’ ἐστὶ νοσωδῶν διαθέσεων,
<br class="lb"/>ἤτοι γεννωμένων ἢ γεννᾶσθαι μελλουσῶν, ὥσπερ ἔνια τῶν
<br class="lb"/>ἤδη γεγενημένων τε καὶ συμπεπληρωμένων θεραπευτικὰ, καὶ
<br class="lb"/>τοῦτ’ ἔστι τὸ τοὺς ἐξηγητὰς ἀπατῆσαν, ὡς οὐκ εἴη νῦν ὁ
<br class="lb"/>λόγος Ἱπποκράτους περὶ τῶν τῆς φύσεως ἔργων, ἀλλ’ ἔν γε
<br class="lb"/>τοῖς τρισὶν ὑπομνήμασιν ἐν οἷς διέρχομαι περὶ τῶν ἐν τοῖς
<br class="lb"/>συμπτώμασιν αἰτίων, ἅπας οὗτος ὁ λόγος ἐξείργασταί μοι
<br class="lb"/>δεικνύντι τῆς φύσεως ἐνεργούσης γίνεσθαι τοιαῦτα πάντα


<a class="pb" href="#pb240" id="pb240">[p. 240]</a>


συμπτώματα, περὶ ὧν νῦν ὁ λόγος ἐνέστησε. καὶ γὰρ ὁ
<br class="lb"/>τῶν ὤτων ῥύπος ὑπ’ ἐκείνης γίνεται καθαιρούσης ἐγκεφάλον
<br class="lb"/>τὰ περιττώματα, καὶ ἡ βὴξ ἕνεκα τοῦ καθαρὰς ἐργάζεσθαι
<br class="lb"/>τὰς ὁδοὺς τῆς ἀναπνοῆς ἐδείχθη γενομένη, καθάπερ γε καὶ
<br class="lb"/>ὁ λυγμὸς καὶ χάσμη καὶ σκορδονισμὸς, ἐκκρίσεως ἕνεκεν
<br class="lb"/>περιττωμάτων. ἔνια δὲ τῶν εἰρημένων κατὰ τὴν προκειμένην
<br class="lb"/>ῥῆσιν οὐδὲ συμπτώματα ὅλως ἐστὶν, ὡς καὶ ἥ τε ἀναπνοὴ
<br class="lb"/>καὶ ἡ καθ’ ὅλον τὸ σῶμα διαπνοή. δεδήλωται δὲ ὑπ’
<br class="lb"/>αὐτοῦ περὶ μὲν τῆς ἀναπνοῆς, ἔνθα φησίν· πνεύματος εἴσοδος,
<br class="lb"/>ἔξοδος. περὶ δὲ τῆς διαπνοῆς ἐφεξῆς, ἔνθα πάλιν
<br class="lb"/>ἔγραψε, τροφῆς καὶ πνοῆς. σιάλου δὲ γένεσις ἐν τῷ στόματι
<br class="lb"/>τῶν προνοητικῶς ὑπὸ τῆς φύσεώς ἐστι γενομένων,
<br class="lb"/>ὥσπερ γε καὶ ἡ ἐκ θώρακός τε καὶ πνεύμονος ἀναγωγὴ τῶν
<br class="lb"/>πτυέλων. εἴρηται δὲ καὶ περὶ τούτων ἐν τῇ προκειμένῃ
<br class="lb"/>ῥήσει κατὰ τήνδε τὴν λέξιν, στόματος σιάλου ἀναγωγή. καὶ
<br class="lb"/>χρὴ τὸ μὲν, στόματος σιάλου, καθ’ ἑαυτὸ προενέγκασθαι,
<br class="lb"/>τὸ δ’ ἀναγωγὴ μετ’ αὐτὸ προσθέντας τοῦ πτυέλου, τάχα
<br class="lb"/>μὲν ἁμαρτηθέντος εὐθὺς ἐν ἀρχῇ τοῦ πρώτου τῶν ἀντιγράφων


<a class="pb" href="#pb241" id="pb241">[p. 241]</a>


ὑπὸ τοῦ πρώτου βιβλιογράφου, τάχα δὲ αὐτοῦ
<br class="lb"/>τοῦ Ἱπποκράτους παραλιπόντος, ὡς ἂν ἑαυτῷ τινα ὑποτύπωσιν
<br class="lb"/>γράφοντος, οὐ πρὸς ἔκδοσιν σύγγραμμα. τὸ δ’ ἐπὶ
<br class="lb"/>τῇ τελευτῇ τῆς προκειμένης ῥήσεως γεγραμμένον οὐ τοῦ
<br class="lb"/>αὐτοῦ παντάπασι τρόπου τοιόνδ’ ἐστί. πάντα τὰ εἰρημένα
<br class="lb"/>πᾶσι τοῖς εἰρημένοις οὐ τοῦ αὐτοῦ τρόπου ἐστίν. ὡς γὰρ
<br class="lb"/>ἐδείξαμεν, ἔνια μὲν ἐπὶ τῶν κατὰ φύσιν ἐχόντων μόνων
<br class="lb"/>γίνεται, τινὰ δὲ ἐπὶ μόνων τῶν νοσωδῶν διαθέσεων, ὥσπερ
<br class="lb"/>δ’ αὖ πάλιν ὑπ’ ἀμφοτέρων ἔνια, καὶ τινὰ μὲν αὐτῶν μόνης
<br class="lb"/>τῆς φύσεώς ἐστιν ἔργα. γραφόντων δὲ τήνδε τὴν λέξιν τῶν
<br class="lb"/>ἐξηγητῶν πολυειδῶς ὀλίγον ὕστερον αἱ γραφαὶ λεχθήσονται.
<br class="lb"/>νυνὶ δὲ πρότερον, ὅσον ἔθ’ ὑπόλοιπόν ἐστιν ὅλης τῆς
<br class="lb"/>ῥήσεως, ἐν ᾗ τὰ φύσεως ἔργα κατέλεξεν, ἐξηγήσομαι.
</p>
                    </section>
                    <section id="body-1-3-5-4" class="div textpart section level5">
                      <blockquote class="quote lemma"><span class="milestone">516</span><span class="milestone">509</span>Οὔρου ἄφοδος καὶ φύσης καὶ ταύτης τῆς ἑτέρης
<br class="lb"/>τροφῆς καὶ πνοῆς καὶ τοῖσι θήλεσι, τούτοισι καὶ
<br class="lb"/>κατὰ τὸ ἄλλο σῶμα ἱδρῶτες, κνησμοὶ, σκορδινισμοὶ καὶ
<br class="lb"/>ὅσα τοιαῦτα.</blockquote>
                      <p class="p autofirst">
<a class="pb" href="#pb242" id="pb242">[p. 242]</a>
Γράφουσι μὲν καὶ ταύτην τὴν λέξιν ἄλλοι ἄλλως, ἀλλ’
<br class="lb"/>ἐγὼ καὶ νῦν τὴν τοῖς πλείστοις ὁμολογουμένην γραφὴν, ὅλῃ
<br class="lb"/>τε τῇ κατὰ τὴν ῥῆσιν διανοίᾳ συμφωνοῦσαν, ἔν τε τοῖς
<br class="lb"/>ἀκριβέσι τῶν παλαιῶν ἀντιγράφων εὑρισκομένην εἱλόμην.
<br class="lb"/>ἔστι δ’ ὁ νοῦς αὐτῆς τοιοῦτος, ὥσπερ ἐπὶ τῶν προειρημένων
<br class="lb"/>συμπτωμάτων ἔργα φύσεως αὐτοδιδάκτου διῆλθεν ἐπὶ
<br class="lb"/>σωτηρίᾳ τοῦ ζώου γενόμενα, κατὰ τὸν αὐτὸν τρόπον καὶ
<br class="lb"/>νῦν οὔρου καὶ ἀφόδου καὶ φύσης διττῆς ἐμνημόνευσε καὶ
<br class="lb"/>τροφῆς καὶ διαπνοῆς καὶ τῶν τοῖς θήλεσι ζώοις ὑπαρχόντων
<br class="lb"/>μόνοις, εἶτ’ ἐφεξῆς ἱδρώτων τε καὶ κνησμῶν καὶ σκορδονισμῶν.
<br class="lb"/>ἥ τε γὰρ δι’ οὔρων διάκρισις ἐὰν ἀναμνησθῇς
<br class="lb"/>ὅπως γίνεται, θαυμαστὴν ἐνδείξεταί σοι πρόνοιαν εἰς τὰ
<br class="lb"/>ζῶα, τῆς τε τῶν νεφρῶν κατασκευῆς ἕνεκα καὶ τῆς τῶν
<br class="lb"/>οὐρητήρων ἐκφύσεως, ἣν ἐκ τῆς κοιλίας τῶν νεφρῶν ἴσχουσιν,
<br class="lb"/>ἔτι τε ἐπιθεμάτων, ἃ τοῖς εἰς τὴν κύστιν ἐμφυομένοις
<br class="lb"/>στόμασιν αὐτῶν ἐπίκειται, τοῦ τε μυὸς, ὃς ἀνάλογον τῷ
<br class="lb"/>κατὰ τὴν ἕδραν σφιγκτῆρι περιβέβληται τῷ τραχήλῳ τῆς
<br class="lb"/>κύστεως, ἐπὶ τούτοις τε τῶν ἄλλων ὅσα μικρότερα μέν ἐστι


<a class="pb" href="#pb243" id="pb243">[p. 243]</a>


τούτων καὶ ἧττον θαυμαστὰ, τοσαύτην δ’ ἔχοντα χρείαν
<br class="lb"/>εἰς τοὔργον, ὥστε εἰ μὴ τὸν τρόπον τοῦτον ἅπαντα κατεσκεύαστο,
<br class="lb"/>μοχθηρῶς ἂν ἢ οὐδ’ ὅλως ἐγένετο τὰ περὶ τὴν
<br class="lb"/>τῶν οὔρων διάκρισίν τε καὶ κένωσιν. ὡσαύτως δὲ καὶ τὰ
<br class="lb"/>κατὰ τὴν ἄφοδον, ὅπερ ἐστὶν ἀπόκρισιν τῶν περιττῶν τῆς
<br class="lb"/>τροφῆς, παρεσκευασμένα τῇ φύσει κατὰ τὴν τῶν τροφίμων
<br class="lb"/>ὀργάνων κατασκευὴν, ἐνδείκνυται τὴν εἰς τὰ ζῶα πρόνοιάν
<br class="lb"/>τε καὶ σοφίαν αὐτῆς, ἃ σύμπαντ’ ἔχεις ἐν τοῖς περὶ χρείας
<br class="lb"/>μορίων εἰρημένα. νυνὶ δ’ ἀρκεῖ τῶν κεφαλαίων ἀναμιμνήσκειν
<br class="lb"/>μόνον. ἔνιοι μὲν οὖν ἑκάτερον τῶν ἐν ἀρχῇ τῆς προκειμένης
<br class="lb"/>ῥήσεως γεγραμμένων ἀναγνόντες αὐτὸ καθ’ ἑαυτὸ
<br class="lb"/>μόνον οὔρων, αὐτὸν ἐνταῦθα καὶ ἀποπαθημάτων μνημονεύειν
<br class="lb"/>φασίν. ἔνιοι δὲ συνάψαντες ἀμφότερα τὴν ἄφοδον τῶν
<br class="lb"/>οὔρων, ὅπερ ἐστὶ τὴν κένωσιν, ἐκ τῆς λέξεως δηλοῦσθαί
<br class="lb"/>φασιν, ὡς εἰ καὶ οὔρου ἔκκρισιν εἶπεν. οὗτοι τοίνυν ἐν
<br class="lb"/>ἀρχῇ τῆς ῥήσεως ἔγραψαν κόπρου καὶ οὔρου ἄφοδος, ὡς εἰ
<br class="lb"/>καὶ οὕτως εἴρητο, κόπρου καὶ οὔρου κένωσις, ὥσπερ δὲ


<a class="pb" href="#pb244" id="pb244">[p. 244]</a>


τῆς τροφῆς περιττώματα θαυμαστὴν οἴκονομίαν ἔχει κατὰ
<br class="lb"/>τὴν διάκρισιν, οὕτω καὶ περὶ τὴν τῆς φύσης ἀπόκρισιν
<br class="lb"/>ἑκατέρας, τῆς τε κατὰ τὸ ἀπευθυσμένον ἔντερον καὶ τῆς
<br class="lb"/>διὰ τοῦ στομάχου γινομένης, ἣν ἐρυγὴν ὀνομάζουσιν, ἥτις
<br class="lb"/>φύσεως ἐμφαίνεταί τις πρόνοια πρὸς ἔκκρισιν ἑκατέρας
<br class="lb"/>τῆς φύσης ὁρμώντων τῶν ὀργάνων ἐν οἷς ἀθροίζονται.
<br class="lb"/>φαίνονται ἐκκρινόμεναι, κἂν ὑπνοῦντες τύχωσιν οἱ ἔχοντες
<br class="lb"/>αὐτὰς, κἂν ἐν καταφορᾷ καὶ καταλήψει καὶ ληθάργῳ καὶ
<br class="lb"/>κάρῳ καὶ παραφροσύνῃ καὶ βαθεῖ κώματι. παραπλησίως
<br class="lb"/>δ’ ἂν εὕροις τέχνην τῆς φύσεως, εἰ μάθοις ὅσα περὶ τε
<br class="lb"/>τὴν τῆς τροφῆς οἰκονομίαν καὶ τοῦ πνεύματος ἐργάζεται καὶ
<br class="lb"/>τούτων ἔτι <span class="milestone">517</span>μᾶλλον θαυμάσεις, εἰ γνοίης ὅσα τοῖς
<br class="lb"/>θήλεσιν ἕνεκα τῆς κυήσεως ἐτεχνήσατο. παραπλήσια δὲ
<br class="lb"/>αὐτοῖς ἐστὶ καὶ τὰ καθ’ ὅλον τὸ σῶμα, περί τε τὴν τῶν
<br class="lb"/>ἱδρώτων ἔκκρισιν καὶ κνησμοὺς καὶ σκορδονισμούς. ὀνομάζουσιν
<br class="lb"/>μὲν οὖν κνησμὸν τὴν διὰ τῶν ὀνύχων ἐπιβολήν τε
<br class="lb"/>καὶ κίνησιν, ἣν ἐπὶ τῶν ὀδαξουμένων μορίων ποιεῖται τὰ
<br class="lb"/>ζῶα φύσει καὶ τούτου πᾶσιν ὑπάρχοντος αὐτοῖς. ἐθεάσασθε


<a class="pb" href="#pb245" id="pb245">[p. 245]</a>


οὖν καὶ πρώην, ἡνίκα τὴν αἶγα ζῶσαν ἀνετέμνομεν ἐγκύμονα
<br class="lb"/>οὖσαν, τὸ καταδεδεμένης αὐτῆς ἐξαιρεθὲν ἔμβρυον,
<br class="lb"/>ὅπως ἐπὶ τὴν γῆν κατατεθὲν πρῶτον ἐπὶ τῶν τεττάρων
<br class="lb"/>ποδῶν βαδίζειν ἐπεχείρησεν, οὐδενὸς αὐτὸ διδάξαντος ἕνεκα
<br class="lb"/>βαδίσεως ὑποτεθεῖσθαι ταῦτα τὰ μόρια, καὶ μικρὸν ὕστερον
<br class="lb"/>ἀποσεισάμενον τὴν περικειμένην ἔξωθεν ἑαυτῷ περιττὴν
<br class="lb"/>κατὰ τοῦ δέρματος ὑγρότητα, καὶ μετ’ ὀλίγον αὖθις ἑνὶ τῶν
<br class="lb"/>ποδῶν τὰς πλευρὰς κνησάμενον, ἐφ’ ᾧ καὶ πάντες οἱ παρόντες
<br class="lb"/>ἀνεκράγετε, πρῶτον μὲν ὅτι τὴν ἴασιν εὗρεν αὐτὸ τοῦ
<br class="lb"/>συμπτώματος ἄνευ τοῦ διδαχθῆναι, δεύτερον δὲ ὅτι διὰ
<br class="lb"/>τοῦδε τοῦ μορίου δύναται μόνου γενέσθαι, καὶ τρίτον ὅτι
<br class="lb"/>κατὰ τόνδε τὸν τρόπον. ὁ δὲ σκορδονισμὸς τοιοῦτον μέν
<br class="lb"/>ἐστι σύμπτωμα κατὰ πάντας οἶμαι τοὺς μῦς, οἷόν περ ἐπὶ
<br class="lb"/>τῆς χάσμης γίνεται μόνοις τοῖς περὶ τὴν κάτω γένυν,
<br class="lb"/>ἐδείχθη δ’ ἐν ταῖς τῶν συμπτωμάτων αἰτίαις, εἴ τί
<br class="lb"/>γε μέμνησθε, καὶ τοῦτο κενώσεως ἕνεκα τῶν ἐν τοῖς μυσὶν
<br class="lb"/>ἀτμωδῶν περιττωμάτων ὑπὸ τῆς φύσεως γινόμενον.
<br class="lb"/>ὁρᾶται δὲ ἀδιδάκτως αὐτὸ καὶ τὰ βρέφη καὶ τὰ ἄλλα ζῶα


<a class="pb" href="#pb246" id="pb246">[p. 246]</a>


ποιοῦντα. ταῦτ’ οὖν ἅπαντα καὶ ὅσα σὺν αὐτοῖς εἴπομεν,
<br class="lb"/>ὥσπερ καὶ τὸ ἀποσείσασθαι τὴν ὑγρότητα, μικρὸν ἔμπροσθεν
<br class="lb"/>ἐπὶ τοῦ κατὰ τὴν ἀνατομίαν ἐρίφου λέλεκται, θαυμαστήν
<br class="lb"/>τινα τῆς φύσεως ἐνδείκνυται πρόνοιαν εἰς τὰ ζῶα,
<br class="lb"/>καθ’ ἣν ὑγιαίνοντά τε φυλάττεται καὶ νοσοῦντα θεραπεύεται.
</p>
                    </section>
                    <section id="body-1-3-5-5" class="div textpart section level5">
                      <blockquote class="quote lemma">Ἀνθρώπου ψυχὴ ἀεὶ φύεται ἄχρι θανάτου. ἢν δ’ ἐκπυρωθῇ
<br class="lb"/>ἅμα τῇ νούσῳ καὶ ἡ ψυχὴ, τὸ σῶμα φέρβεται.</blockquote>
                      <p class="p autofirst">Μαντείας δεῖ μᾶλλον ἤ τινος μεθόδου, καθ’ ἥν εὑρήσει
<br class="lb"/>τις ὅ τί ποτε σημαίνειν βουληθεὶς ἔγραψε τὸ φύεται.
<br class="lb"/>δύναται μὲν γὰρ ἀκούεσθαι καὶ τὸ γεννᾶται, καθάπερ ὁ
<br class="lb"/>Ἀσκληπιάδης ὕστερον ὑπέλαβε, δύναται δὲ καὶ τὸ αὐξάνεται,
<br class="lb"/>δύναται δ’ ὥσπερ τινὲς ἤκουσαν, ἀντὶ τοῦ διασώζεται,
<br class="lb"/>τροφῇ καὶ ἀναπνοῇ χρωμένων ἡμῶν. ὅσοι γὰρ οἴονται
<br class="lb"/>τὴν ψυχὴν εἶναι πνεῦμα, διασώζεσθαι λέγουσιν αὐτὴν

﻿
<a class="pb" href="#pb247" id="pb247">[p. 247]</a>


ἔκ τε τῆς ἀναθυμιάσεως τοῦ αἵματος καὶ τοῦ κατὰ τὴν εἰσπνοὴν
<br class="lb"/>ἑλκομένου διὰ τῆς τραχείας ἀρτηρίας εἴσω τοῦ σώματος,
<br class="lb"/>οὐκ ἄδηλον δ’ ἐστὶ καὶ ὡς οὐδὲν ὧν εἶπον ἀποφήνασθαι
<br class="lb"/>δυνατὸν ἡμῖν ἐστι διατεινομένοις, ὡς ἀληθὲς εἴη,
<br class="lb"/>μὴ πρότερον οὐσίαν ψυχῆς ἀκριβῶς ἐξευροῦσιν. εἰ μὲν οὖν
<br class="lb"/>ὥσπερ ἐν τῷ περὶ ἑβδομάδων ὁ γράψας τὸ βιβλίον ἐκεῖνο
<br class="lb"/>σαφῶς ἀπεφήνατο περὶ ψυχῆς οὐσίας, οὕτως καὶ κατ’ ἄλλο
<br class="lb"/>τι τῶν ὁμολογουμένων γνησίων Ἱπποκράτους συγγραμμάτων
<br class="lb"/>ἦν εἰρημένον, εἶχον ἄν τι κἀγὼ λέγειν περὶ τοῦ φύεται ῥήματος.
<br class="lb"/>ἐπεὶ δ’ οὐδαμόθι τῶν γνησίων βιβλίων Ἱπποκράτης
<br class="lb"/>ἀπεφήνατο <span class="milestone">518</span>σαφῶς, ὅ τί ποτε σημαίνει τὸ φύεται
<br class="lb"/>ῥῆμα. πρὸς δὲ τὸ τοῦτ’ ἀγνοεῖν οὐδ’ αὐτὸς ἐμαυτὸν
<br class="lb"/>πέπεικα ψυχῆς οὐσίαν ἐπίστασθαι βεβαίως. ὅτι μὲν γὰρ ὁ
<br class="lb"/>ἐγκέφαλος αἰσθήσεώς τε καὶ κινήσεως τῆς καθ’ ὁρμὴν ἡγεμών
<br class="lb"/>ἐστι τοῖς τοῦ ζώου μορίοις ἅπασιν, ἐν τοῖς περὶ τῶν
<br class="lb"/>Ἱπποκράτους καὶ Πλάτωνος δογμάτων ἀποδέδειγμαι. πέπεισμαι
<br class="lb"/>καὶ πρός γε τούτῳ τὸ κατὰ τὰς κοιλίας αὐτοῦ


<a class="pb" href="#pb248" id="pb248">[p. 248]</a>


πνεῦμα <span class="milestone">510</span>πρῶτόν τι τῶν ὀργάνων εἶναι τῶν ψυχικῶν,
<br class="lb"/>ὅπερ ἦν μοι προπετέστερον ἀποφηναμένῳ ψυχῆς οὐσίαν εἰπεῖν.
<br class="lb"/>εἴτε δὲ ἡ ὅλη τοῦ ἐγκεφάλου φύσις ἐκ τῆς τῶν τεττάρων
<br class="lb"/>στοιχείων κράσεως εἰς τοιαύτην οὐσίαν ἦλθεν, ἢ ἰδιότητος,
<br class="lb"/>καθ’ ἣν αἰσθήσεώς τε καὶ κνήσεως τῆς καθ’ ὁρμὴν
<br class="lb"/>ἀρχηγὸς ἔσται τῷ ζώῳ καὶ δηλονότι καὶ μνήμης τε καὶ νοήσεως,
<br class="lb"/>εἴτε τις ἄλλη δύναμις ἀσώματος ὑπὸ τοῦ δημιουργήσαντος
<br class="lb"/>ἡμᾶς ἐντέθειταί τε τῷ ἐγκεφάλῳ καὶ χωρίζεται πάλιν
<br class="lb"/>ἀποθνησκόντων, οὐδεμίαν ἔχω ἀπόδειξιν βεβαίαν, ἀλλὰ
<br class="lb"/>καὶ τοὺς ἀποφηναμένους τι τούτων ἡγοῦμαι πλεονεκτεῖν ἐμοῦ
<br class="lb"/>προπετείᾳ μᾶλλον ἢ σοφίᾳ, καὶ μέντοι καὶ περιττὸν εἶναι
<br class="lb"/>νομίζω τοῖς ἰατροῖς ἐπίστασθαι ψυχῆς οὐσίαν. ἀρκεῖ γὰρ
<br class="lb"/>γινώσκεσθαι τοῖς τὴν ἰατρικὴν τέχνην λογικῶς μεταχειριζομένοις
<br class="lb"/>ὡς ἡ κατὰ φύσιν κρᾶσις αὐτοῦ τοῦ ἐγκεφάλου καὶ
<br class="lb"/>κατὰ τὰς κοιλίας αὐτοῦ πνεύματος ἄχρι περ ἂν διασώζηται,
<br class="lb"/>ζῆν δυνάμενον τὸ ζῶον. ἐὰν δὲ ἤτοι τὸ κατὰ τὰς κοιλίας
<br class="lb"/>πνεῦμα διαφθαρῇ παντάπασιν ἢ τῆς κατὰ φύσιν κράσεως


<a class="pb" href="#pb249" id="pb249">[p. 249]</a>


ἐπὶ πλεῖστον ἐκτραπῇ, μετὰ τῆς κατὰ τὸν ἐγκέφαλον
<br class="lb"/>ἀκολουθῆσαι. ταῦτα γὰρ γινώσκων ὁ ἰατρὸς τῆς τ’ εὐκράσεως
<br class="lb"/>καὶ τῆς ὑπάρξεως προνοήσεται ἀεὶ κατὰ τὰς εἰρημένας
<br class="lb"/>μεθόδους ὑφ’ ἡμῶν, ἔν τε τοῖς ὑγιεινοῖς καὶ τοῖς θεραπευτικοῖς
<br class="lb"/>ὑπομνήμασι, ἃς ἔδειξα πάσας Ἱπποκράτην πρῶτον
<br class="lb"/>εἰρηκότα. διὰ τοῦτ’ οὖν οὐδὲ γνησίαν νομίζω τὴν
<br class="lb"/>προκειμένην ῥῆσιν εἶναι, παρεγγεγράφθαι δ’ ὑπό τινος
<br class="lb"/>ὥσπερ καὶ ἄλλας οὐκ ὀλίγας. ἴσως δὲ καὶ τὸν υἱὸν αὐτοῦ
<br class="lb"/>Θεσσαλὸν ἀθροῖσαί φασι τὰς ὑπογραφὰς τοῦ πατρὸς εὑρόντα
<br class="lb"/>γεγραμμένας ἐν χάρταις τε καὶ διφθέραις καὶ δέλτοις, καὶ
<br class="lb"/>τοιαύτας τινὰς παρεντεθεικέναι ῥήσεις. τῶν μέντοι γραψάντων
<br class="lb"/>ὑπομνήματα τοῦ προκειμένου βιβλίου τινὲς ἀντὶ
<br class="lb"/>τοῦ βελτίων γίνεται τὸ φύεταί φασιν εἰρῆσθαι. γίνεσθαι
<br class="lb"/>δ’ αὐτὴν ἐν τῷ χρόνῳ βελτίονα νομίζουσι τοῖς προνοουμένοις
<br class="lb"/>ἐπιστήμης τε καὶ σοφίας, ἀλλ’ οὔτε ἰατρικὸς ὁ λόγος
<br class="lb"/>οὔθ’ ὁμολογῶν τοῖς ἐπιφερομένοις. ὅτι γὰρ ἐπὶ τῆς οὐσίας
<br class="lb"/>αὐτῆς εἴρηται τὸ φύεται δῆλον ἐκ τοῦ φάναι· ἢν δ’ ἐκπυρωθῇ,


<a class="pb" href="#pb250" id="pb250">[p. 250]</a>


ἅμα τῇ νούσῳ καὶ ἡ ψυχὴ τὸ σῶμα φέρβεται. καὶ
<br class="lb"/>δόξειε δ’ ἂν ἐκδείκνυσθαι τὸ ἐκπυρωθῇ ῥῆμα τὴν οὐσίαν
<br class="lb"/>τῆς ψυχῆς ἡγεῖσθαι τὸν Ἱπποκράτην τὸ ἔμφυτον εἶναι
<br class="lb"/>θερμὸν, ὃ καὶ τῶν φυσικῶν ἔργων αἰτιᾶται πολλαχόθι. μέγιστα
<br class="lb"/>δ’ ἐνταῦθα κινεῖται δόγμα διαπεφωνημένον καὶ αὐτοῖς
<br class="lb"/>τοῖς φιλοσόφοις. ἔνιοι μὲν ἡγοῦνται οὐσίαν εἶναι ψυχῆς
<br class="lb"/>τε καὶ φύσεως, οἱ μὲν ἐν τῷ πνεύματι τιθέμενοι τὴν
<br class="lb"/>ὕπαρξιν αὐτῶν, οἱ δ’ ἐν τῇ τοῦ σώματος ἰδιότητι. τινὲς
<br class="lb"/>δὲ οὐ μίαν, ἀλλ’ ἰδίαν ἑκατέρᾳ τὴν οὐσίαν εἶναί φασι καὶ
<br class="lb"/>οὐ σμικρῷ δέ τινι διαφερούσας, ἀλλ’ ὅλῳ τῷ γένει, ὅπου
<br class="lb"/>γε καὶ τὴν μὲν τῆς φύσεως φθαρτὴν εἶναι ἡγοῦνται, τὴν
<br class="lb"/>δὲ τῆς ψυχῆς ἄφθαρτον. Ἀριστοτέλης μὲν οὖν καὶ Πλάτων
<br class="lb"/>ὑπὸ μίαν προσηγορίαν ἀμφοτέρας <span class="milestone">519</span>ἄγουσι τὰς
<br class="lb"/>δυνάμεις, οὐ μόνον ᾗ λογιζόμεθα καὶ μεμνήμεθα ψυχὴν
<br class="lb"/>καλοῦντες, ἀλλὰ καὶ τὴν ἐν τοῖς φυτοῖς, ᾗ τρέφεταί τε καὶ
<br class="lb"/>αὔξεται καὶ διασώζεται, μέχρι περ ἂν ἐν τῷ χρόνῳ ξηρανθῇ.
<br class="lb"/>τοῖς Στωικοῖς δ’ ἔθος ἐστὶ φύσιν μὲν ὀνομάζειν,


<a class="pb" href="#pb251" id="pb251">[p. 251]</a>


ᾗ τὰ φυτὰ διοικεῖται, ψυχὴν δὲ ᾗ τὰ ζῶα, τὴν οὐσίαν
<br class="lb"/>ἀμφοτέρων μὲν τίθενται τὸ σύμφυτον πνεῦμα καὶ διαφέρειν
<br class="lb"/>ἀλλήλων οἴονται ποιότητι. ξηρότερον μὲν γὰρ πνεῦμα τὸ
<br class="lb"/>τῆς ψυχῆς, ὑγρότερον δὲ τὸ τῆς φύσεως εἶναι, δεῖσθαι δ’
<br class="lb"/>ἄμφω πρὸς διαμονὴν οὐ τροφῆς μόνον, ἀλλὰ καὶ ἀέρος.
<br class="lb"/>καὶ ὅσοι γε τοῦ δόγματος τούτου νομίζουσιν ἡγεμόνα τὸν
<br class="lb"/>Ἱπποκράτην γεγονέναι, καθάπερ ἐν τῷ περὶ ἑβδομάδων εἴρηται,
<br class="lb"/>τὸ φύεσθαι λέγουσιν εἰρῆσθαι κατὰ τῆς γινομένης
<br class="lb"/>ἐν αὐτοῖς προσθέσεως ἐξ ἀμφοτέρων τῶν οὐσιῶν, τῆς τε
<br class="lb"/>τροφῆς καὶ τοῦ ἀέρος ὡς ἐναργῶς φαίνεται, κατὰ τὴν ἑκατέρου
<br class="lb"/>χρείαν ἐπιστάμεθα. δέδεικται γὰρ ἡ μὲν ἀναπνοὴ
<br class="lb"/>τὴν συμμετρίαν τῆς ἐμφύτου θερμασίας φυλάττειν, ἡ δὲ
<br class="lb"/>τῶν σιτίων προσφορὰ τὸ διαῤῥέον τῆς σωματικῆς οὐσίας
<br class="lb"/>ἀναπληροῦν, καὶ εἴπερ εἶδός τι τοῦ σώματός ἐστιν ἡ ψυχὴ,
<br class="lb"/>προσηκόντως ἂν λέγοιτο φύεσθαι μέχρι τοῦ θανάτου. εἰ δέ
<br class="lb"/>ἐστιν ἑτέρα τις αὐτῆς οὐσία τῆς φύσεως, ἣν Ἀριστοτέλης
<br class="lb"/>μὲν ὀνομάζει θρεπτικὴν, ἐπιθυμητικὴν δὲ Πλάτων, ἀληθὲς
<br class="lb"/>ἂν εἴη τὸ εἰρημένον, οὐκ ἀληθὲς δὲ ἐπὶ τῆς διανοητικῆς

﻿
<a class="pb" href="#pb252" id="pb252">[p. 252]</a>


ψυχῆς. ὅτι μέντοι τὸ ἔμφυτον θερμὸν, ᾧ μάλιστα ἀναφέρει
<br class="lb"/>τὰ σωματικὰ τῶν ἔργων ὁ Ἱπποκράτης, ἐκπυρωθὲν οὐ
<br class="lb"/>μόνον οὐκ ἔστι δυνάμενον τὰς ἔμπροσθεν ἐνεργείας ἐπιτελεῖν,
<br class="lb"/>οὐδὲ τρέφειν ἡμᾶς, ὅπερ ἦν αὐτῷ κυριώτατον, ἀλλὰ διαφθείρει
<br class="lb"/>τε καὶ τήκει καθάπερ τὸ πῦρ, εὔδηλόν ἐστι τῷ
<br class="lb"/>λόγῳ σκοπουμένοις ἡμῖν καὶ τὰς ὑπὸ τῶν διακαῶν πυρετῶν
<br class="lb"/>συντήξεις τοῦ σώματος ἐναργῶς ὁρῶσι. περιλελειμμένης δὲ
<br class="lb"/>κατὰ τὸν εἰρημένον λόγον ἅπαντα τῆς τρίτης ψυχῆς ἢ δυνάμεως
<br class="lb"/>ἢ ὅπως ἂν ἐθέλῃς ὀνομάζειν αὐτὴν, ἣν ὁ Πλάτων
<br class="lb"/>ἐκάλει θυμοειδῆ, καὶ περὶ ταύτης ἄμεινόν ἐστιν εἰπεῖν ἕνεκα
<br class="lb"/>τοῦ μηδὲν ἔτι ὑπολείπεσθαι κατὰ τὸν περὶ ψυχῆς λόγον.
<br class="lb"/>θερμασία μέν τις ἔμφυτος ἐν ἥπατι περιέχεται, καθ’ ἣν
<br class="lb"/>αἷμα γεννᾶται· θερμασία δὲ ἑτέρα πλείων ἐστὶ, κατὰ τὴν
<br class="lb"/>καρδίαν εἰς θυμοῦ γένεσιν ἡμῖν δοθεῖσα. καὶ γὰρ χρεία
<br class="lb"/>τούτου τὶς ἐστιν, ὡς ἐν τοῖς περὶ τῶν Ἱπποκράτους καὶ
<br class="lb"/>Πλάτωνος δογμάτων ἐπιδέδεικται. δεῖται μὲν αὐτὴ ἡ θερμασία
<br class="lb"/>τῆς τροφῆς, ἡ δ’ ἑτέρα τῆς ἀναπνοῆς. οὕτω γὰρ
<br class="lb"/>ὀνομάζειν ἔθος ἐστὶ τοῖς ἰατροῖς τὴν διὰ τῶν ἀρτηριῶν


<a class="pb" href="#pb253" id="pb253">[p. 253]</a>


γινομένην καθ’ ὅλον τὸ σῶμα διττὴν ἐνέργειαν, ἐκπεμπουσῶν
<br class="lb"/>αἰθαλῶδες περίττωμα κατὰ τὴν συστολὴν, ἑλκουσῶν δὲ
<br class="lb"/>τὸν πέριξ ἀέρα κατὰ τὴν διαστολήν.
</p>
                    </section>
                    <section id="body-1-3-5-6" class="div textpart section level5">
                      <blockquote class="quote lemma">Νοῦσοι ξύντροφοι ἐν γήραϊ λείπουσι καὶ διὰ πεπασμόν
<br class="lb"/>καὶ λύσιν καὶ ἀραίωσιν.</blockquote>
                      <p class="p autofirst">Οὐ περὶ πασῶν ὁ λόγος αὐτῷ νῦν τῶν συντρόφων νόσων.
<br class="lb"/>ὀνομάζουσι δ’ οὕτως τὰς ἐκ πολλοῦ χρόνου κατὰ τὸ
<br class="lb"/>σῶμα τῶν ἀνθρώπων διαμενούσας. οὔτε γὰρ φαίνεται τοῦτο
<br class="lb"/>γινόμενον οὔτε αὐτὸς ἀγνοεῖ σαφῶς ἐν ἀφορισμοῖς εἰπών·
<br class="lb"/>οἱ πρεσβῦται <span class="milestone">520</span>τῶν νέων τὰ μὲν πλεῖστα νοσέουσιν
<br class="lb"/>ἧσσον, ὅσα δὲ αὐτοῖς χρόνια νοσήματα γίνεται, τὰ πολλὰ
<br class="lb"/>συναποθνήσκει. προσθεὶς δ’ ἐν αὐτῷ τῷ λόγῳ τὸ τὰ πολλὰ
<br class="lb"/>καὶ μὴ καθόλου ποιησάμενος τὴν ἀπόφασιν, ὡς ὅσα χρόνια
<br class="lb"/>νοσήματα γίνεται [τὰ πολλὰ] συναποθνήσκει, δῆλός ἐστιν


<a class="pb" href="#pb254" id="pb254">[p. 254]</a>


εἰδὼς ἔνια λυόμενα πρὸ τοῦ θανάτου. τίνα τοίνυν ἐστὶ
<br class="lb"/>ταῦτα, καθάπερ γε καὶ τίνα τὰ μὴ λυόμενα πρὸ τοῦ θανάτου,
<br class="lb"/>διὰ τῶν ἀφορισμῶν αὐτὸς ἐνεδείξατο γράφων ὧδε·
<br class="lb"/>βράγχοι καὶ κόρυζαι τοῖς σφόδρα πρεσβυτέροισιν οὐ πεπαίνονται.
<br class="lb"/>ψυχρῶν οὖν ἐνταῦθα μνημονεύσας δῆλός ἐστιν ἔνια
<br class="lb"/>τῶν θερμῶν συγχωρῶν λυθῆναι δύνασθαι κατὰ τὴν τῶν
<br class="lb"/>πρεσβυτέρων ἡλικίαν, εἴ γε τὰ ἐναντία τῶν ἐναντίων ἐστὶν
<br class="lb"/>ἰάματα. σπάνια γάρ ἐστι ταῦτα καὶ τάς γε κεφαλαίας τὰς
<br class="lb"/>θερμὰς, ἑτεροκρανίας τε καὶ νεφρίτιδας τὰς τοιαύτας, ἔτι
<br class="lb"/>τε ἀρθρίτιδας, ὅσαι πάνυ θερμὴν ἔχουσι τὴν διάθεσιν.
<br class="lb"/>οὗτος μὲν οὖν ἐκ τῆς τοῦ γήρως κράσεως γινόμενος ὁ τρόπος
<br class="lb"/>τῆς λύσεως ἐν τῷ μέρει τῶν πεπασμῶν ἐστι, δηλοῦντος
<br class="lb"/>τοῦ πεπασμοῦ πᾶσαν ἀγωγὴν εἰς τὴν σύμ<span class="milestone">511</span>μετρον
<br class="lb"/>κρᾶσιν, ὡς ἐπὶ τῶν πεπαινομένων ἐδείχθη καρπῶν. ἑτέρους
<br class="lb"/>δὲ δύο τρόπους προστίθησιν ἔτι σπανιωτέρους τοῦ πεπασμοῦ,
<br class="lb"/>τόν τε κατὰ τὴν ἀραίωσιν καὶ τὸν ἀμφιβόλως εἰρημένον,
<br class="lb"/>εἴτε κατὰ τὴν διάλυσιν εἴτε κατὰ λύσιν ἀκοῦσαι χρή 
<br class="lb"/>γίνεται δὲ οὗτος ἐξ αὐτῆς τῆς σωματικῆς οὐσίας κοινῆς


<a class="pb" href="#pb255" id="pb255">[p. 255]</a>


ἅπασιν οὔσης, μὴ ὅτι τοῖς ἐμψύχοις, ἀλλὰ καὶ τοῖς ἀψύχοις.
<br class="lb"/>ἀποῤῥεῖ μὲν γάρ τι πάντως αὐτῶν, ἀλλὰ πλεῖστον
<br class="lb"/>μὲν τῶν μαλακωτέρων, ἔλαττον δὲ τῶν ἧττον μαλακῶν. οὕτως
<br class="lb"/>γοῦν ἔνιοι τῶν παρὰ φύσιν ὄγκων λύονται, διαφορουμένης
<br class="lb"/>τῆς οὐσίας αὐτῶν κατὰ βραχὺ χρόνῳ πλείονι, καὶ γίνεται
<br class="lb"/>τοῦτο τοῖς καλῶς διαιτωμένοις, ὡς ὅσοι γε πληρωτικῇ
<br class="lb"/>διαίτῃ χρῶνται, τὴν ἐπιῤῥοὴν τοῖς πεπονθόσι μέρεσιν ἴσην
<br class="lb"/>τῇ διαφερομένῃ ποιούμενοι φυλάττουσι τὰ πάθη. τρίτον
<br class="lb"/>δὲ τρόπον εἴρηκε λύσεως τὴν ἀραίωσιν τοῦ σώματος, ὑπὸ
<br class="lb"/>μὲν τῶν ἰατρῶν ἐκ προνοίας γινομένην, ὑπὸ δὲ τῆς γεροντικῆς
<br class="lb"/>ἡλικίας σπανίως, ὅταν ἀσθενεστέρας γινομένης τῆς
<br class="lb"/>δυνάμεως ἰσχνοτέρας τε τῆς ἕξεως, ἀτροφωτέρου δὲ καὶ
<br class="lb"/>τοῦ δέρματος ἀραιωθῶσιν οἱ πόροι. ἡμεῖς μὲν οὖν οὕτως
<br class="lb"/>ἐξηγούμεθα τὴν ῥῆσιν, ἀεὶ πειρώμενοι τοῖς ἀπὸ τῶν ἀῤῥώστων
<br class="lb"/>ὁρωμένοις ὁμολογούσας ἐπιδεικνύναι τὰς λέξεις αὐτοῦ,
<br class="lb"/>τῶν δ’ ἐξηγητῶν οἱ πλεῖστοι πάντα μᾶλλον ἢ τοῦτο πράττουσιν,
<br class="lb"/>οἵ γε καὶ νῦν ὡς ἐπὶ πάντων τῶν νοσημάτων εἰρημένου
<br class="lb"/>τοῦ λόγου τὰς αἰτίας ἀποδιδόναι πειρῶνται. τούτων


<a class="pb" href="#pb256" id="pb256">[p. 256]</a>


δ’ ἀτοπώτερα λέγουσιν οἱ τὰ τοιαῦτα πάθη φάσκοντες
<br class="lb"/>ἐν τῷ γήρᾳ λύεσθαι, τῆς ψυχῆς μὲν οὖν ὀργὰς, φιλαργυρίας,
<br class="lb"/>δεισιδαιμονίας, τοῦ δὲ σώματος ἐρωτικὰς διαθέσεις.
</p>
                    </section>
                    <section id="body-1-3-5-7" class="div textpart section level5">
                      <blockquote class="quote lemma">Ἴησις, ἀντίνοον, μὴ ὁμονοέειν τῷ πάθει.</blockquote>
                      <p class="p autofirst">Οὗτος ὁ λόγος ὁ αὐτός ἐστι τῇ δυνάμει, τῷ τἀναντία
<br class="lb"/>τῶν ἐναντίων ἰάματα, περὶ οὖ πολλάκις ἤδη διείλεγμαι.
</p>
                    </section>
                    <section id="body-1-3-5-8" class="div textpart section level5">
                      <blockquote class="quote lemma"><span class="milestone">521</span>Τὸ ψυχρὸν καὶ ἐπικουρέει καὶ κτείνει ὁκόσα ἐκ
<br class="lb"/>θερμοῦ.</blockquote>
                      <p class="p autofirst">Εἰς ἀνάμνησιν ἑαυτῷ καὶ τοῦτ’ ἔγραψε τῆς προειρημένης
<br class="lb"/>ἀποφάσεως καθόλου μέρος ὑπάρχον. τὸ γάρ τοι ψυχρὸν
<br class="lb"/>ἐπικουρεῖ μὲν τοῖς ψυχροῖς πάθεσι, κτείνει δὲ τοὺς

﻿
<a class="pb" href="#pb257" id="pb257">[p. 257]</a>


θερμοὺς νοσοῦντας. ἀφ’ ἑνὸς γὰρ ὡς ἐπὶ παραδείγματος
<br class="lb"/>ἐπὶ πάντα τἀναντία μετάγειν χρὴ τὸν λόγον.
</p>
                    </section>
                    <section id="body-1-3-5-9" class="div textpart section level5">
                      <blockquote class="quote lemma">Ὀξυθυμίη ἀνασπᾷ καὶ καρδίην καὶ πνεύμονα ἐς ἑωυτὰ καὶ
<br class="lb"/>ἐς κεφαλὴν καὶ τὰ θερμὰ καὶ τὸ ὑγρόν. ἡ δὲ εὐθυμίη
<br class="lb"/>ἀφίησι καρδίην.</blockquote>
                      <p class="p autofirst">Ἀνιγματωδέστερον ἡ λέξις σύγκειται καὶ διὰ τοῦτο καὶ
<br class="lb"/>γραφὰς αὐτῆς πλείονας ἐποιήσαντο καὶ ταῖς γραφαῖς οἰκείας
<br class="lb"/>ἐξηγήσεις, ἀληθέστερον δ’ ἂν εἴποι τις, οὐ ταῖς γραφαῖς
<br class="lb"/>τὰς ἐξηγήσεις, ἀλλὰ ταῖς ἐπινοηθείσαις ἐξηγήσεσι προσαναπεπλάκασι
<br class="lb"/>τὰς γραφάς. εὐθὺς οὖν ἡ ἀνασπᾷ ῥῆσις τί
<br class="lb"/>ποτε σημαίνει κατὰ τὴν λέξιν; ἀνασπᾶσθαι τὴν καρδίαν
<br class="lb"/>καὶ τὸν πνεύμονα λέγειν αὐτὸν ὑπὸ τῆς ὀξυθυμίης ἐξηγησόμεθα,
<br class="lb"/>προσκειμένου δὲ τοῦ, ἐς ἑωυτὰ καὶ ἐς κεφαλὴν,


<a class="pb" href="#pb258" id="pb258">[p. 258]</a>


διανοίας ἑτέρας ἔμφασις γίνεται τοιαύτης, ἡ καρδία καὶ ὁ
<br class="lb"/>πνεύμων ἀνασπᾷ καὶ εἰς ἑαυτὰ καὶ εἰς τὴν κεφαλὴν καὶ τὰ
<br class="lb"/>θερμὰ καὶ τὸ ὑγρὸν, ὄντος καὶ τοῦ θερμὰ πλησίον ἀδιανοήτου.
<br class="lb"/>θερμὸν γὰρ ἐχρῆν ἢ θερμὰ εἰρῆσθαι μᾶλλον.
<br class="lb"/>ἄμεινον οὖν ἐστιν ἴσως ἀπογνόντα τῆς κατὰ μέρος ἐν τῇ
<br class="lb"/>ῥήσει λέξεως, ὡς συγκεχυμένης, ἔκφρασιν αὐτῆς μᾶλλον ἢ
<br class="lb"/>παράφρασιν ἢ ὅπως ἄν τις ὀνομάζειν ἐθέλῃ ποιήσασθαι.
<br class="lb"/>τοῦτο δ’ ἀδύνατον γενέσθαι, μὴ κᾂν ἕν γ’ ἔτι τῶν ὀνομάτων
<br class="lb"/>ἐξηγησαμένων ἡμῶν, ὅπερ ἐστὶ τὸ ἀνασπᾷν. δυοῖν γὰρ θάτερον
<br class="lb"/>ἐν ταῖς ὀξυθυμίαις, ἤτοι τὸν πνεύμονα καὶ τὴν καρδίαν
<br class="lb"/>εἰς τὴν κεφαλὴν ἀνασπᾶσθαι φάναι ἢ τὴν καρδίαν καὶ
<br class="lb"/>τὸν πνεύμονα καὶ τὴν κεφαλὴν ἀνασπᾷν εἰς ἑαυτὰ τό τε
<br class="lb"/>θερμὸν καὶ τὸ ὑγρόν. πιθανὸν γὰρ ἐκ τῶν κατὰ τὸ ἧπαρ
<br class="lb"/>χωρίων, ὅθεν ἡ χορηγία τοῦ αἵματός ἐστιν, ἀνασπᾶσθαι
<br class="lb"/>τήν τε θερμασίαν καὶ τὴν ὑγρότητα. φαίνεται οὖν ἐναργῶς
<br class="lb"/>ἐν ταῖς ὀξυθυμίαις μείζονά τε καὶ σφοδρότερον ἡ καρδία
<br class="lb"/>ποιουμένη τὸν σφυγμὸν ἅμα ταῖς καθ’ ὅλον τὸ ζῶον
<br class="lb"/>ἀρτηρίαις. εὔλογον δὲ καὶ τὰ πληρώσαντα τὴν διαστολὴν


<a class="pb" href="#pb259" id="pb259">[p. 259]</a>


αὐτῆς ἕλκεσθαι τηνικαῦτα πλείω. τοῦ δὲ πρὸς τὴν κεφαλὴν
<br class="lb"/>ἀναφέρεσθαι τό τε ὑγρὸν καὶ τὴν θερμασίαν πλείονα σημεῖόν
<br class="lb"/>ἐστι τὸ κατὰ τοὺς ὀφθαλμούς τε καὶ τὸ πρόσωπον
<br class="lb"/>ὅλον ἔρευθος. ἀλλὰ καὶ εἰ ἅψαιο, θερμότερα ταῦτα φανεῖταί
<br class="lb"/>σοι γεγονότα. προδήλως τε καὶ οἱ ὀφθαλμοὶ λάμπουσί
<br class="lb"/>τε ἅμα καὶ προπετέστεροι δηλοῦσι γεγονέναι καὶ ἡ σύμπασα
<br class="lb"/>κεφαλὴ θερμότερα, κατὰ δὲ τὴν εὐθυμίαν, φησὶν, ἀφίησι
<br class="lb"/>τὴν καρδίαν, τουτέστι καταλείπει τὰ προειρημένα. χρήσιμος
<br class="lb"/>δὲ τῶν εἰρημένων ἡ γνῶσις εἰς τὸ ποτὲ μὲν φυλάττεσθαι
<br class="lb"/>τὴν ὀξυθυμίαν, ποτὲ δ’ αὐτὸν ἐπιτηδεύειν, φυλάττεσθαι
<br class="lb"/>μὲν ὅταν ἡ καρδία καὶ ἡ κεφαλὴ θερμότεραι <span class="milestone">522</span>
<br class="lb"/>τοῦ προσήκοντος ὑπάρχουσι κατὰ φυσικὴν δυσκρασίαν, ἤ τι
<br class="lb"/>πάθος θερμὸν ἐπίκτητον, ἐπιτηδεύειν δ’ ἐν τοῖς πάθεσι
<br class="lb"/>ψυχικοῖς καὶ τῇ φύσει ψυχροτέρᾳ κεφαλῇ. ὡσαύτως δὲ ἡ
<br class="lb"/>καθ’ ὅλον τὸ σῶμα κρᾶσις, εἰ μὲν εἴη θερμοτέρα τοῦ δέοντος,
<br class="lb"/>ἤτοι κατὰ πάθος ἢ φύσει, βλαβήσεται μεγάλως ὑπὸ
<br class="lb"/>τῆς ὀξυθυμίης. ἡ δ’ ἐναντία τῇδε μεγάλως ὀνήσεται. τοῦτο
<br class="lb"/>γάρ τοι καὶ κατὰ τὸ δεύτερον τῶν ἐπιδημιῶν ἐδείκνυμεν ὑπ’


<a class="pb" href="#pb260" id="pb260">[p. 260]</a>


αὐτοῦ δεδιδαγμένον, ἡνίκ’ ἔλεγεν, ἐπιτηδεύειν ὀξυθυμίην
<br class="lb"/>ἐμποιέειν καὶ χροιῆς ἀναλήψιος ἕνεκα καὶ χυμάσιος.
</p>
                    </section>
                    <section id="body-1-3-5-10" class="div textpart section level5">
                      <blockquote class="quote lemma">Πόνος τοῖσιν ἄρθροισι καὶ σαρξὶ, σῖτος, ὕπνος σπλάγχνοισι.</blockquote>
                      <p class="p autofirst">Ἐπειδὴ τὸ πόνος ὄνομα πολλάκις μὲν εἴωθεν ὁ Ἱπποκράτης
<br class="lb"/>ἀντὶ τοῦ γυμνασίου λέγειν, ἐνίοτε ἀντὶ τῆς ὀδύνης
<br class="lb"/>ἢ ἁπλῶς ἡστινοσοῦν βλάβης, ὡς ἐν πολλοῖς ὑπομνήμασιν
<br class="lb"/>ἤδη μεμαθήκατε. διὰ τοῦτο τοίνυν ἄλλος ἐπ’ ἄλλο τῶν
<br class="lb"/>τριῶν σημαινομένων ἧκε τῶν ἐξηγησαμένων τὸ βιβλίον, ὁ
<br class="lb"/>μέν τις ἡγούμενος αὐτὸν λέγειν τὸ γυμνάσιον, τοῖς ἄλλοις τε
<br class="lb"/>καὶ ταῖς σαρξὶν, οἷόν περ σῖτον εἶναι, τουτέστι τροφὴν καὶ
<br class="lb"/>ῥώμην καὶ ὠφέλειαν· αὐξάνεσθαι γὰρ αὐτίκα καὶ κρατύνεσθαι
<br class="lb"/>καὶ ῥώννυσθαι διὰ τῶν γυμνασίων οὐδὲν ἧττον ἢ διὰ
<br class="lb"/>τῶν τροφῶν. ὁ δέ τις ἄλγημα καὶ ὀδύνην τοῖς ἄρθροις τε
<br class="lb"/>καὶ ταῖς σαρξὶ τὸν πολὺν σῖτον ἤκουσεν εἰρῆσθαι. τὴν


<a class="pb" href="#pb261" id="pb261">[p. 261]</a>


γὰρ πληθώραν οὐ μόνον δυσκίνητα ποιεῖν τά τε ἄρθρα καὶ
<br class="lb"/>τὰς σάρκας, ὅπερ ἐστὶ τοὺς μῦς. ἐν τούτοις γὰρ τὸ τῶν
<br class="lb"/>σαρκῶν γένος, ἀλλὰ καὶ ῥευματίζειν ὡς ὀδύνας ἐργάζεσθαι.
<br class="lb"/>ταύτῃ δ’ ἕπεται τῇ γνώμῃ καὶ τὸ κατὰ τὸ τρίτον σημαινόμενον,
<br class="lb"/>ἡγουμένων τινῶν τὸν πολὺν σῖτον, ὅπερ ἐστὶ τὴν
<br class="lb"/>πληθώραν, βλάβην εἶναι τοῖς τε ἄρθροις καὶ ταῖς σαρξὶν,
<br class="lb"/>οὐ μόνον δὲ σαρξὶ καὶ ἄρθροις, ἀλλὰ καὶ πᾶσι τοῖς μορίοις
<br class="lb"/>
<span class="milestone">512</span>τοῦ σώματος ἡ πληθώρα καὶ βλάβην εἴωθε καὶ ὀδύνας
<br class="lb"/>ἐπιφέρειν. καὶ μέντοι καὶ τὸ δεύτερον μέρος τῆς ῥήσεως,
<br class="lb"/>ἐν ᾧ φησιν, ὕπνος σπλάγχνοισι, τὴν μὲν διάνοιαν ἕξει
<br class="lb"/>τοιαύτην. ὥσπερ ὁ πόνος τοῖς ἄρθροις καὶ ταῖς σαρξὶν,
<br class="lb"/>οὕτως ὁ σῖτος τοῖς σπλάγχνοις, ἤτοι γυμνάσιον ἔσται φέρον
<br class="lb"/>εὐεξίαν ἢ ὀδύνην ἢ βλάβην οἴσει. γυμνάζεσθαι μὲν ἐν τοῖς
<br class="lb"/>ὕπνοις τὰ σπλάγχνα, καθ’ ὅσον ἐνεργεῖ μάλιστα τηνικαῦτα
<br class="lb"/>καὶ κατεργάζεται τὴν τροφὴν, ἀκούειν ἄν τις δύναιτο. βλάβην
<br class="lb"/>δέ τινα καὶ ὀδύνην ἐπιφέρειν οὐκ ἀληθὲς, ἀνωδυνίαν
<br class="lb"/>τε γὰρ καὶ ὠφέλειαν μᾶλλον ὁ ὕπνος, οὐ τοὐναντίον πέφυκεν
<br class="lb"/>ἐργάζεσθαι, πλὴν εἴ τις ἐν ἀρχαῖς παροξυσμῶν λέγοι

﻿
<a class="pb" href="#pb262" id="pb262">[p. 262]</a>


ταῦτα ποιεῖν αὐτόν. ἀλλὰ νῦν γε χωρὶς διορισμοῦ τῆς ῥήσεως
<br class="lb"/>γεγραμμένης οὐκ ἀληθὴς ὁ λόγος ἔσται. μήτοι τοίνυν
<br class="lb"/>ἄμεινόν ἐστιν οὕτως ἀναγινώσκειν, πόνος τοῖς ἄρθροις
<br class="lb"/>καὶ ταῖς σαρξίν· εἶτ’ ἀφ’ ἑτέρας ἀρχῆς, σῖτος ὕπνος σπλάγχνοισιν,
<br class="lb"/>ἵν’ ὁ λόγος γένηται τοιόσδε, τὸ μὲν γυμνάσιον τοῖς
<br class="lb"/>ἄρθροις καὶ ταῖς σαρξὶν ὠφέλειαν παρέχει, σῖτος δὲ καὶ
<br class="lb"/>ὕπνος τοῖς σπλάγχνοις. τοῦ γὰρ ἐμφύτου θερμοῦ συννεύοντος
<br class="lb"/>εἰς τὸ βάθος, ὡς αὐτὸς ἐδίδαξεν, αἵ τε πέψεις τῶν σιτίων
<br class="lb"/>ἀμείνους γίνονται καὶ τρέφεται τηνικαῦτα τὰ σπλάγχνα.
<br class="lb"/>κατὰ δὲ τὴν ἐγρήγορσιν ἀποτειναμένου πρὸς τὸ δέρμα
<br class="lb"/>τοῦ ἐμφύτου θερμοῦ, τὰ σπλάγχνα ψυχρότερα γίνονται <span class="milestone">523</span>
<br class="lb"/>σφῶν αὐτῶν. ἅπερ δὲ ἐκείνοις ὑπῆρχεν ἐν τοῖς
<br class="lb"/>ὕπνοις, ταῦτα τοῖς κώλοις τε καὶ πᾶσι τοῖς ἐκτὸς ἐν ταῖς
<br class="lb"/>ἐγρηγόρσεσιν.
</p>
                    </section>
                    <section id="body-1-3-5-11" class="div textpart section level5">
                      <blockquote class="quote lemma">Ψυχῆς περίπατος, φροντὶς ἀνθρώποισι.</blockquote>
                      <a class="pb" href="#pb263" id="pb263">[p. 263]</a>
                      <p class="p autofirst">Τὸν περίπατον ἀντὶ τοῦ γυμνασίου πάντες ἤκουσαν οἱ
<br class="lb"/>ἐξηγησάμενοι τὸ βιβλίον, ἵν’ ὁ λόγος ᾖ τοιόσδε. τοῖς ἀνθρώποις
<br class="lb"/>αἱ φροντίδες γυμνάσιον προσηγορίᾳ κεχρῆσθαι τῇ
<br class="lb"/>τοῦ περιπάτου δηλούσης τῆς φωνῆς ταύτης εἶδός τι γυμνασίου.
<br class="lb"/>κακοζήλου δὲ τῆς ἑρμηνείας οὔσης, εἰκότως αὐτὴν ὁ
<br class="lb"/>Διοσκορίδης φυλαττόμενος, οὐ περίπατον ἔγραψεν, ἀλλὰ
<br class="lb"/>προσθεὶς τὸ ν γράμμα, περὶ παντὸς, ὥστε γενέσθαι τὴν λέξιν
<br class="lb"/>τοιάνδε· ψυχῆς περὶ παντὸς φροντὶς ἀνθρώποις, ἵν’
<br class="lb"/>ᾖ δηλούμενον ἐξ αὐτῆς, περὶ παντὸς τοῖς ἀνθρώποις, ἀσκητέον
<br class="lb"/>ἐστὶ τὸν λογισμόν. αἱ γάρ τοι διανοήσεις ὀνομάζονται
<br class="lb"/>φροντίδες, ὅθεν καὶ τὸν Σωκράτην φροντιστὴν ἐκάλουν
<br class="lb"/>καὶ φροντίδας τὰ σοφὰ βουλεύματα τἀνδρὸς ὠνόμαζον, ὡς
<br class="lb"/>κᾀν ταῖς Ἀριστοφάνους Νεφέλαις ἔστιν εὑρεῖν, ἔνθα κωμῳδεῖ
<br class="lb"/>καὶ σκώπτει τὸν Σωκράτην ὡς ἀδολέσχην. εἰ δέ τῳ
<br class="lb"/>δόξῃ φιλοσόφου θεωρίας, οὐκ ἰατρικῆς, ὁ λόγος ἔχεσθαι,
<br class="lb"/>πρῶτον μὲν ἐνθυμείτω κοινὸν ἁπασῶν εἶναι τῶν λογικῶν
<br class="lb"/>αὐτὸ τεχνῶν ἐν αἷς τὸν λογισμὸν χρὴ γυμνάζειν, ὡς ἄλλοις


<a class="pb" href="#pb264" id="pb264">[p. 264]</a>


τε πολλοῖς εἴρηται τῶν ἰατρῶν, Ἐρασιστράτῳ τ’ οὐκ ὀλιγάκις.
<br class="lb"/>ἔπειτα δὲ καὶ πάθη τινὰ γίνεται τὰ μὲν οἶον ναρκοῦντα
<br class="lb"/>τὸ λογιστικὸν καὶ τὸ μνημονευτικὸν τῆς ψυχῆς, τὰ
<br class="lb"/>δὲ καρώδη καὶ καταφορικά. τούτοις οὖν ἡγητέον ὠφελίμους
<br class="lb"/>εἶναι τὰς φροντίδας, ὡς ἐν ἄλλοις ἐδίδαξε, τὰς ὀξυθυμίας
<br class="lb"/>εἶναι χρησίμους εἰς εὐχυμίαν τε καὶ τῆς κατὰ φύσιν ἕξεως
<br class="lb"/>ἀνάκτησιν.
</p>
                    </section>
                    <section id="body-1-3-5-12" class="div textpart section level5">
                      <blockquote class="quote lemma">Ἐν τοῖσι τρώμασι τὸ αἷμα συντρέχει, βοηθητέον ὡς τὸ
<br class="lb"/>κενὸν πλησθῆναι.</blockquote>
                      <p class="p autofirst">Αἰνιγματώδης καὶ ἥδε ἡ ῥῆσίς ἐστιν. οὔτε γὰρ τὶ τὸ
<br class="lb"/>συντρέχειν δηλοῖ σαφές ἐστιν οὕτε τί κενὸν πλησθῆναι.
<br class="lb"/>διὰ τοῦτ’ οὖν ἔνιοι μὲν τῶν ἐξηγητῶν εἰρῆσθαι τὸν λόγον
<br class="lb"/>φασὶ περὶ τῆς ἐπὶ τραύμασιν αἱμοῤῥαγίας, ἔνιοι δὲ περὶ
<br class="lb"/>τῆς ἐπιγινομένης φλεγμονῆς. ἑκάτεροι γὰρ ἀξιοῦσιν εἰς τὸ


<a class="pb" href="#pb265" id="pb265">[p. 265]</a>


τετρωμένον μέρος ἐπιῤῥεῖν αἷμα καὶ μέντοι καὶ τούτου γινομένου
<br class="lb"/>κενοῦσθαι τὰς ἐν ὅλῳ τῷ σώματι φλέβας, ὦν προνοητέον
<br class="lb"/>εἶναί φασιν, ὡς ἂν πλησθῶσιν αὖθις. εἶναι δὲ τὴν
<br class="lb"/>πλήρωσιν αὐτῶν διττὴν, ἀναστελλομένου μὲν ὑπὸ τῶν ψυχόντων
<br class="lb"/>καὶ στυφόντων φαρμάκων, καὶ σχήματος δὲ ἐπιτηδείου
<br class="lb"/>τοῦ συῤῥέοντος αἵματος ἐπὶ τοῦ τετρωμένου τραυματίου.
<br class="lb"/>τινὲς δὲ οὐκ ἐπὶ τραυμάτων μόνον, ἀλλὰ κᾀπὶ τῶν σφοδρῶς
<br class="lb"/>συντριβέντων ὀστῶν, μάλιστ’ ἐφ’ ὦν ἔξω τοῦ δέρματος ἀνέσχε
<br class="lb"/>τι μέρος αὐτῶν, ὡσαύ<span class="milestone">524</span>τως δὲ κᾀπὶ τῶν τοιούτων
<br class="lb"/>ἐξαρθρημάτων, ἁπασῶν τε τῶν μεγάλην θλάσιν ἐν τῷ
<br class="lb"/>σώματι ποιουσῶν πληγῶν τὸν λόγον εἰρῆσθαί φασι. τρώματα
<br class="lb"/>γὰρ ὀνομάζει Ἱπποκράτης τὰς μεγάλας βλάβας ἔκ τινος
<br class="lb"/>τῶν ἔξωθεν γενομένας, εἰ καὶ χωρὶς τραύματος. τῇ δὲ
<br class="lb"/>περὶ τοῦ συντρέχειν εἰς ταῦτα τὸ αἷμα καὶ πληροῦν τὸ
<br class="lb"/>ἐκκενωθὲν, αὕτη καὶ τοῖς ταῦτα λέγουσιν ἐξήγησις. ὅτι μὲν
<br class="lb"/>οὖν ὁ Ἱπποκράτης εἴθισται τρώματα καλεῖν τὰς τοιαύτας
<br class="lb"/>βλάβας ἐν πολλοῖς ἤδη τῶν βιβλίων αὐτοῦ μεμαθήκαμεν.
<br class="lb"/>εἰ δὲ καὶ νῦν ἐκείνων μέμνηται, προπετὲς εἰπεῖν. ἔνιοι δ’


<a class="pb" href="#pb266" id="pb266">[p. 266]</a>


ἐπὶ τῶν αἱμοῤῥαγούντων τρωμάτων πληροῦν ἐνθέσει φαρμάκων
<br class="lb"/>τε τῶν ἐπιτηδείων καὶ μοτῶν.
</p>
                    </section>
                    <section id="body-1-3-5-13" class="div textpart section level5">
                      <blockquote class="quote lemma">Ἣν οὖς ἀλγέῃ, εἴριον περὶ τὸν δάκτυλον ἑλίξας ἐγχεῖν ἄλειφα
<br class="lb"/>θερμὸν, ἔπειτα ὑποθεὶς ἔσω ἐν τῷ θέναρι τὸ εἴριον
<br class="lb"/>ὑπὸ τὸ οὖς ἐπιθεῖναι, ὡς δοκέῃ τι οἱ ἐξιέναι, ἔπειτα
<br class="lb"/>ἐπὶ πῦρ ἐπιβάλλειν ἀπάτῃ.</blockquote>
                      <p class="p autofirst">Ταύτην τὴν ῥῆσιν ὑπώπτευσάν τινες ὡς παρεγγεγραμμένην,
<br class="lb"/>οὐχ ἥκιστα διὰ τὸ προσκείμενον ἐπὶ τῷ τέλει λεξίδιον,
<br class="lb"/>τὴν ἀπάτην. ὁ μὲν γὰρ πρὸ αὐτῆς λόγος τοιοῦτός
<br class="lb"/>τίς ἐστιν ἐὰν οὖς ἀλγῇ τις, εἴριον περὶ τὸν δάκτυλον ἑλίξας
<br class="lb"/>δηλονότι τὸν λιχανόν· ἐγχωρεῖ δὲ καὶ περὶ τὸν ἀντίχειρα,
<br class="lb"/>βρέχων ἄλειφα, τουτέστιν ἤτοι ἐλαίῳ ἢ πιμελῇ τετηκυίᾳ
<br class="lb"/>τὸ εἴριον ἐνστάζειν εἰς τὸ οὖς, ὡς καὶ νῦν εἰώθαμεν
<br class="lb"/>ποιεῖν διὰ τῆς ἠμφιεσμένης εἰρίῳ μηλωτίδος, οὐ μόνον
<br class="lb"/>ἄλειφα, καθάπερ αὐτὸς ὠνόμασεν, ἀλλὰ καὶ πᾶν ἄλλο φάρμακον

﻿
<a class="pb" href="#pb267" id="pb267">[p. 267]</a>


ὑγρὸν ἐγχέοντες. ἔστω δὲ δηλονότι τὸ φάρμακον ἐν
<br class="lb"/>ᾧ τέγγουσι, θερμαινόμενον ἐπὶ πολυχνιαίας φλογὸς ἢ ἐπὶ
<br class="lb"/>τοῦ καλουμένου κηρίωνος. ἐγχεῖν δ’ οὐχ ἅπαξ ἢ δὶς, ἀλλὰ
<br class="lb"/>πολλάκις ὡς ἀποῤῥεῖν τι πρὸς τὴν ἐκτὸς χώραν τοῦ πόρου
<br class="lb"/>τοῦ ἀκουστικοῦ. τὸ δ’ ἀποῤῥέον τοῦτο μὲν ἡμεῖς ἁπλῶς
<br class="lb"/>εἴριον ὑποτιθέντες δεχόμεθα. κελεύει δ’ ὁ Ἱπποκράτης
<br class="lb"/>ἐπὶ τῷ θέναρι τῆς χειρὸς ἡμῶν ἐπικεῖσθαι τοῦτο, τῆς ἀριστερᾶς
<br class="lb"/>χειρὸς δηλονότι τὸ ἀποῤῥέον ἐκ τοῦ ὠτὸς ὑγρὸν
<br class="lb"/>ἀποδεχόμενον, ᾧ καὶ δῆλον ὡς οὐχ ἅπαξ ἢ δὶς, ἀλλὰ καὶ
<br class="lb"/>πλεονάκις ἐγχεῖν κελεύει· τούτοις δ’ ἐφεξῆς, εἰ μὲν ἁπλῶς
<br class="lb"/>ἦν γεγραμμένον, ἔπειτα ἐπὶ πῦρ ἐπιβάλλειν, εὐλόγως ἂν
<br class="lb"/>ἔφαμεν ἐξηγεῖσθαι τοὺς εἰπόντας ἕνεκα τούτου κατὰ τοῦ
<br class="lb"/>πυρὸς ἐπιβάλλειν ἀξιοῦν αὐτὸν, ὡς δοκιμάσαι διὰ τῆς ὀδμῆς
<br class="lb"/>ὁποῖόν ἐστιν. αὐτὸς γὰρ οὕτω καὶ τὸ μετὰ βηχὸς ἀναπτυόμενον
<br class="lb"/>ἐκ πνεύμονος ἐδοκίμασεν. ἐπεὶ δὲ πρόσκειται
<br class="lb"/>κατὰ τὸν λόγον, ὡς δοκέῃ τι οἱ ἐξιέναι, καὶ φαίνεται τὸ δοκέῃ
<br class="lb"/>συμφωνεῖν τῷ κατὰ τὸ τέλος εἰρημένῳ τῆς ῥήσεως ὅλης
<br class="lb"/>τῷ, ἀπά<span class="milestone">513</span>τῃ, διὰ τοῦτο ἀποστάντες οἱ δοκιμώτεροι


<a class="pb" href="#pb268" id="pb268">[p. 268]</a>


τῶν ἐξηγητῶν ἐπὶ τῇ τοῦ κάμνοντος ἀπάτῃ πρὸς τὴν τοιαύτην
<br class="lb"/>ἐνέργειαν ἀφῖχθαί φασι τὸν Ἱπποκράτην· παρηγορεῖσθαι
<br class="lb"/>γὰρ ἐνίοτε κᾀκ τῶν τοιούτων τοὺς κάμνοντας, ἡγεῖσθαί
<br class="lb"/>τε θεραπείαν ἑαυτῶν ἐπιμελεστέραν γίνεσθαι καὶ μέντοι
<br class="lb"/>καὶ μείζονα τῶν ὄντων τὰ πάθη φαίνεσθαι τοῖς κάμνουσι
<br class="lb"/>χρήσιμόν εἶναί φασιν εἰς τὸ μὴ μέμφεσθαι τοῖς προνοουμένοις,
<br class="lb"/>ὡς οὐ ταχέως <span class="milestone">525</span>ἰωμένοις καὶ πρὸς τὸ πείθεσθαι
<br class="lb"/>τῇ κατὰ τὴν δίαιταν ἀκριβείᾳ. τινὲς δὲ προστιθέασιν
<br class="lb"/>ὅτι καὶ μισθοὺς μείζονας καὶ δῶρα θεραπευθέντες
<br class="lb"/>δώσουσι τοῖς ἰατροῖς οἱ μεγάλων παθῶν ἀπηλλάχθαι νομίζοντες.
<br class="lb"/>ὅπερ αὖ πάλιν ἐνίοις οὐ κατὰ τὴν Ἱπποκράτους
<br class="lb"/>προαίρεσιν εἶναι φαίνεται καὶ διὰ τοῦτο τὴν ῥῆσιν ὅλην
<br class="lb"/>ὑποπτεύουσιν ὡς παρεγγεγραμμένην. οὐδὲ τοῦτό ἐστιν εἰπεῖν
<br class="lb"/>περὶ τῆς προκειμένης ῥήσεως, ὅπερ ἔνιοι πιθανῶς ἔδοξαν
<br class="lb"/>εὑρηκέναι, τὴν παρηγορίαν τῆς ὀδύνης ἀπάτην εἰρῆσθαι
<br class="lb"/>νομίζοντες, ὡς οὐ ταὐτὸν ὂν ἰάσασθαί τε τὴν νοσώδη διάθεσιν,
<br class="lb"/>ἐκκόπταντας τὴν οἶον ῥίζαν αὐτῆς, ὀδύνην τε πραΰνειν


<a class="pb" href="#pb269" id="pb269">[p. 269]</a>


παρηγορήσαντας. ἐνίοτε γοῦν αὐτὸ τοῦτο χείρονα τὴν ὅλην
<br class="lb"/>διάθεσιν ἐργάζεται, καθάπερ ἐπὶ τῶν κωλικῶν, αἱ δι’ ὀπίου
<br class="lb"/>καὶ ὑοσκυάμου καὶ μανδραγόρας καὶ στύρακος συντιθέμεναι
<br class="lb"/>ἀντίδοτοι. περιψύχουσαι γὰρ αὗται τὰ μόρια καὶ πρὸς τὸ
<br class="lb"/>δεύτερον ἐκ τῶν αὐτῶν αἰτιῶν παθεῖν ἑτοιμότερα παρασκευάζουσιν,
<br class="lb"/>ἀλλ’ οὐδὲ διὰ τὸ πραΰνειν τὴν ὀδύνην, ὡς ἔφην,
<br class="lb"/>οἷόν τ’ ἐστὶ δέξασθαι προσγεγράφθαι τὴν ἀπάτην. ἐναντιοῦται
<br class="lb"/>γὰρ τῷ, ὡς δοκέῃ τι οἱ ἐξιέναι, τοῦ γράψαντος
<br class="lb"/>οὕτως ἐνδεικνυμένου τῶν καμνόντων ἀπάτης ἕνεκεν, ἐπὶ τὴν
<br class="lb"/>τοιαύτην χειρουργίαν ἀφικνεῖσθαι τοὺς ἰατρούς. ἄμεινον
<br class="lb"/>οὖν ὑπολαμβάνειν οὐδ’ ὅλως εἶναι τὴν ῥῆσιν Ἱπποκράτους.
</p>
                    </section>
                    <section id="body-1-3-5-14" class="div textpart section level5">
                      <blockquote class="quote lemma">Γλῶσσα οὖρον σημαίνει, γλῶσσαι χλωραὶ, χολώδεες. τὸ δὲ
<br class="lb"/>χολώδεες ἀπὸ πίονος, ἐρυθραί δὲ ἀφ’ αἵματος, μέλαιναι
<br class="lb"/>δὲ ἀπὸ μελαίνης χολῆς. αὖαι δὲ ἀπὸ λιγνυώδεος ἐγκαύσιος
<br class="lb"/>καὶ μητρῴου μορίου, λευκαὶ δὲ ἀπὸ φλέγματος.</blockquote>
                      <a class="pb" href="#pb270" id="pb270">[p. 270]</a>
                      <p class="p autofirst">Τὴν γλῶττάν φησι σημαίνειν ὁποῖόν ἐστι τὸ οὖρον, ἤτοι
<br class="lb"/>τὸ κυρίως οὕτως ὀνομαζόμενον, ὃ καθ’ ἑκάστην ἡμέραν
<br class="lb"/>ἀποκρίνομεν, ἢ τὸν τῶν χυμῶν ὀῤῥόν. ἑκάτερος δ’ ἂν ὁ
<br class="lb"/>λόγος ἐπὶ τὴν τοιαύτην ἥκει διάνοιαν. ἡ γάρ τοι γλῶττα
<br class="lb"/>τῆς ἐν τοῖς χυμοῖς διαθέσεώς ἐστι δηλωτικὴ, καθάπερ καὶ
<br class="lb"/>τὰ οὖρα, καὶ τό τε χρήσιμον ἐκ τῆς ῥήσεως ἔχοντες, ἐκ
<br class="lb"/>περισσοῦ ζητήσομεν ὅ τι ποτὲ σημαίνει τὸ οὖρον. ἔστι δὲ
<br class="lb"/>τὸ χρήσιμον, ὃ καθ’ ὅλην τὴν ῥῆσιν διδάσκει, τὰς μέν τινας
<br class="lb"/>γλώττας χολῆς πλεονεξίαν ἐνδείκνυσθαι, τὰς δ’ αἵματος
<br class="lb"/>ἤ τινος ἄλλου τοιούτου, περὶ ὧν ἐφεξῆς ἁπάντων ἐπισκεπτέον.
<br class="lb"/>ἐν γὰρ τοῖς χρησίμοις εἰς τὰ τῆς τέχνης ἔργα
<br class="lb"/>διατρίβειν ἀξιῶ, παρατρέχοντας ὅσα σοφιστικῶς ἐζήτηται.
<br class="lb"/>χλωρὰς οὖν γλώττας εἴρηκεν, ὡς ἐν τῷ βίῳ συνήθως ὀνομάζουσιν
<br class="lb"/>ἄνθρωποι, χλωρούς τινας ἑωρακέναι φάσκοντες,
<br class="lb"/>οἷς ἂν ἐπὶ τὸ χολωδέστερον ἡ χρόα μεταβάλῃ, τῆς ὠχρᾶς
<br class="lb"/>δηλονότι χολῆς. ταύτην γὰρ ἁπλῶς ὀνομάζουσιν, οὐχ ὥσπερ
<br class="lb"/>τὰς ἄλλας μετὰ προσθήκης, ἤτοι μέλαιναν ἢ ἰώδη καλοῦντες
<br class="lb"/>ἢ ἐρυθρὰν ἢ ξανθὴν ἢ λεκιθώδη. ἐγγυτάτω μὲν οὖν


<a class="pb" href="#pb271" id="pb271">[p. 271]</a>


ἐστι καὶ τοῦ αὐτοῦ σχεδόν τι γένους ἡ ξανθὴ χολὴ τῇ ὠχρᾷ.
<br class="lb"/>λέγουσι δὲ τοὐπίπαν ἄνευ τοῦ προσθεῖναι τὴν ὠχρὰν ἁπλῶς
<br class="lb"/>οὕτως χολὴν ἐμεμηκέναι τὸν ἄνθρωπον. ἐπὶ δὲ τῆς ξανθῆς
<br class="lb"/>σπανίως ἔστιν εὑρεῖν ἁπλῶς τινα λέγοντα. προστιθέασι
<br class="lb"/>γὰρ εὐθέως αὐτῇ τὸ τοῦ χρώματος ὄνομα, ξανθὴν χολὴν
<br class="lb"/>ἐμεμηκέναι τόνδε τινὰ λέγοντες ἢ ἄκρατον χολήν. ἰώδη δὲ
<br class="lb"/>καὶ μέλαιναν χολὴν οὔτ’ <span class="milestone">526</span>ἰατρός τις οὔτ’ ἰδιώτης
<br class="lb"/>ὠνόμαζεν ἄνευ προσθήκης, ὥσπερ οὐδὲ ἰσατώδη καὶ πρασοειδῆ
<br class="lb"/>καὶ λεκιθώδη. καὶ γὰρ ταῦτα χολῶν ὀνόματά ἐστιν
<br class="lb"/>ὑπό τινων ἰατρῶν εἰρημένα, παρωνύμως ταῖς χρόαις, ἃς
<br class="lb"/>ἔχουσιν. οὕτως δὲ καὶ τὴν ἐρυθρὰν χολὴν ὀνομάζουσιν, αἵματος
<br class="lb"/>οὖσαν ὀῤῥόν. ἡ δὲ λεκιθώδης τῆς ξανθῆς παχυνθείσης
<br class="lb"/>γίνεται χολῆς, καθάπερ ἡ ὠχρὰ, προσλαβούσης ὑδατώδη
<br class="lb"/>τινὰ οὐσίαν. αἱ τοίνυν χλωραὶ γλῶτται νῦν εἴρηνται
<br class="lb"/>σαφῶς ἀντὶ τῶν ὠχρῶν, ὑπὸ τῆς ὠχρᾶς χολῆς βαπτόμεναι.
<br class="lb"/>μεγάλας τε γὰρ ἔχουσα φλέβας ἡ γλῶττα καὶ κατὰ τὴν οὐσίαν
<br class="lb"/>οὖσα χαύνη τε καὶ σπογγοειδὴς, ἑτοιμοτέρα τῶν ἄλλων
<br class="lb"/>ἐστὶ μορίων, ὅσα σκληρὰ καὶ πυκνὰ, δέξασθαί τε τοὺς

﻿
<a class="pb" href="#pb272" id="pb272">[p. 272]</a>


ὀῤῥώδεις χυμοὺς εἰς αὐτὴν, βαφῆναί τε πρὸς αὐτῶν ὥσπερ
<br class="lb"/>τὰ ἔρια. παρέγκειται δὲ τῷ λόγῳ τὸ χολῶδες, ἀπὸ πίονος
<br class="lb"/>ἐνδεικνυμένου τἀνδρὸς τὴν γένεσιν τῷ χολώδει πλείστην ἐκ
<br class="lb"/>τοῦ πίονος ἐν τῇ τροφῇ γίνεσθαι. πίονα δὲ ἀκουστέον οὐ
<br class="lb"/>μόνον τὸ λιπαρὸν, ἀλλὰ καὶ τὸ γλυκὺ καὶ ὅλως τὸ ἐν τοῖς
<br class="lb"/>κατὰ φύσιν ἔχουσιν ἡδύ. μόνοι γὰρ οἱ παρὰ φύσιν διακείμενοι,
<br class="lb"/>πικροῖς καὶ στρυφνοῖς καὶ ὀξώδεσιν ἐδέσμασι χαίρουσιν.
<br class="lb"/>οἱ δὲ κατὰ φύσιν ἔχοντες καί ἀπεριττότατοι τά
<br class="lb"/>τε λιπαρὰ καὶ τὰ γλυκέα καὶ τά γε μηδεμίαν ἔχοντα ἰσχυρὰν
<br class="lb"/>ποιότητα, μεθ’ ἡδονῆς προσφέρονται. πάντ’ οὖν τὰ
<br class="lb"/>τοιαῦτα τὸ πῖόν ἐστιν ἐν τροφῇ καὶ διὰ τοῦτο καὶ πίονα
<br class="lb"/>ἄρουραν καὶ λιπαρὰν χώραν εἰρήκασι πολλοὶ τῶν παλαιῶν,
<br class="lb"/>εὔφορον ἐνδεικνύμενοι διὰ τῶν προσηγοριῶν τούτων ὑπάρχειν
<br class="lb"/>αὐτὴν, τῶν ὑγιαίνουσιν ἡμῖν ἀμέμπτως ἐσθιομένων
<br class="lb"/>καρπῶν. ὅτι δ’ ἔκ τε μέλιτος καὶ ὅλως τῶν γλυκέων, ὅταν
<br class="lb"/>ἐπὶ πλέον θερμανθῶσιν, ὁ πικρόχολος γεννᾶται χυμὸς, ἐν
<br class="lb"/>τῷ περὶ τῶν ἁπλῶν φαρμάκων δυνάμεως ἐπιδέδεικται κατὰ


<a class="pb" href="#pb273" id="pb273">[p. 273]</a>


τὸ τέταρτον ὑπόμνημα, μετὰ τοῦ καὶ φαίνεσθαι σαφῶς ὅταν
<br class="lb"/>ἐν τῇ γαστρὶ πλείονι χρόνῳ τὰ τοιαῦτα μείνῃ, μήτ’ ἀναδοθῆναι
<br class="lb"/>φθάσαντα μήτε πεφθῆναι τὴν ὠχρὰν ἐξ αὐτῶν γεννωμένην
<br class="lb"/>χολήν. ὅσοι γοῦν ἤμεσαν τηνικαῦτα, τὴν τοιαύτην
<br class="lb"/>ἤμεσαν. περὶ μὲν οὖν τῆς ὠχρᾶς γλώττης ἱκανὰ καὶ ταῦτα.
<br class="lb"/>τὰς δ’ ἐρυθρὰς ἀφ’ αἵματος γίνεσθαί φησιν. οὐδὲ γὰρ οὐδ’
<br class="lb"/>ἐπινοῆσαι δυνατὸν ἀφ’ ἑτέρου χυμοῦ πλεονεκτοῦντος, ἐρυθρὰν
<br class="lb"/>γενέσθαι χρόαν ἔν τινι μορίῳ. τὸ γὰρ χρῶμα τῶν
<br class="lb"/>χυμῶν ἐστὶ τῶν ἐπικρατούντων δηλονότι καὶ πλεονεκτούντων,
<br class="lb"/>οὐ τῶν ἐλλειπόντων. οὕτως δὲ καὶ τὰς μελαίνας γλώττας
<br class="lb"/>ἀπὸ μελαίνης χολῆς γίνεσθαί φησιν, ὁ γὰρ αὐτὸς λόγος
<br class="lb"/>κἀνταῦθα. τὰς δὲ αὔας, ὅπερ ἐστὶ ξηρὰς, ἱκανῶς ἐκ πυρετοῦ
<br class="lb"/>διακαοῦς, ὃς οἷον πῦρ κατακαίων τὸ αἷμα λιγνύει
<br class="lb"/>μᾶλλον ἤπερ ἀτμῷ παραπλήσιον ἀναθυμίασιν ἐργάζεται·
<br class="lb"/>διὸ καὶ μέλαιναι πολλάκις αἱ τοιαῦται φαίνονται γλῶτται.
<br class="lb"/>γίνονται δὲ τοιαῦται γλῶτται καὶ ἀπὸ μητρῴου μορίου, τῆς
<br class="lb"/>ὑστέρας δηλονότι. καὶ γὰρ καὶ ταύτῃ φλεγμαινούσῃ πυρετοὶ
<br class="lb"/>θερμότατοι συνεδρεύουσιν. ὥσπερ δὲ ὠχραὶ μὲν ἀπὸ


<a class="pb" href="#pb274" id="pb274">[p. 274]</a>


τῆς ὠχρᾶς, μέλαιναι δ’ ἀπὸ τῆς μελαίνης, ἐρυθραὶ δ’ ἀπὸ
<br class="lb"/>τοῦ αἵματος, οὕτως ἀπὸ φλέγματος αἱ λευκαὶ γίνονται
<br class="lb"/>γλῶτται. τοῖς μὲν οὖν εἰρημένοις σημείοις ἀκολουθεῖ διὰ
<br class="lb"/>παντὸς τὰ δηλούμενα, τοῖς δὲ πράγμασιν οὐκ ἐξ ἀνάγκης
<br class="lb"/>τὰ σημεῖα, φλεγμαινούσης γὰρ τῆς μήτρας οὐ διὰ παντὸς
<br class="lb"/>οἱ πυρετοὶ διακαεῖς γίνονται, καθάπερ οὐδ’ αἵματος πλεονάζοντες
<br class="lb"/>ἐρυ<span class="milestone">514</span>θραίνεται γλῶττα. καὶ μέντοι καὶ χολῆς
<br class="lb"/>μελαίνης ἐν σπληνὶ περιεχομένης ἢ κατά τινας κάτω
<br class="lb"/>φλεβῶν, ἡ γλῶττα τὴν χρόαν οὐ μεταβάλλει, καθάπερ οὐδ’
<br class="lb"/>ἐπὶ τῆς ὠχρᾶς, οὐδ’ ἐπὶ τοῦ φλέγματος, ἀλλ’ ὅταν ἤτοι
<br class="lb"/>κατὰ τὴν γαστέρα περιέχηταί <span class="milestone">527</span>τι τούτων ἢ θερμασίας
<br class="lb"/>πολλῆς χεούσης τε καὶ πνευματούσης τοὺς χυμοὺς, ἡ
<br class="lb"/>φορὰ γίνεται πρὸς τὸ μετέωρον. καθόλου τοίνυν ἐστὶ ῥητέον
<br class="lb"/>ὡς ἕκαστον τῶν εἰρημένων ἐπὶ τῆς γλώττης σημεῖον
<br class="lb"/>ἐνδεικτικόν ἐστιν, ἤτοι πυρετοῦ περικαοῦς, ἅμα τῷ καθ’
<br class="lb"/>ἕκαστον αὐτῶν ὑφ’ Ἱπποκράτους γεγονέναι χυμοῦ πλεονάζειν ἢ
<br class="lb"/>τοῦ περὶ τὴν γαστέρα περιέχεσθαι τὸν τοιοῦτον.
</p>
                    </section>
                    <a class="pb" href="#pb275" id="pb275">[p. 275]</a>
                    <section id="body-1-3-5-15" class="div textpart section level5">
                      <blockquote class="quote lemma">Οὖρον ὁμόχρουν βρώματι καὶ πόματι καὶ ὡς εἴωθεν ἐὸν,
<br class="lb"/>ὅπου τοῦ ὑγροῦ σύντηξις.</blockquote>
                      <p class="p autofirst">Τὸ οὖρον ποτὲ μὲν ὁμόχρουν τῷ πεπωμένῳ φαίνεται,
<br class="lb"/>μὴ μεταβαλλομένων μηδ’ αἱματουμένων καλῶς τῶν σιτίων,
<br class="lb"/>οἷς καὶ τὸ ποθὲν αὐτὸ συμμεταβάλλεται. ποτὲ δὲ συντήξεώς
<br class="lb"/>τινος ἐν τῷ σώματι μορίῳ γεννωμένης, ὡς ὁ Σαβῖνος ἔγραψε.
<br class="lb"/>ταῦτα μὲν οὖν ἀμφότερα παρὰ φύσιν διοικουμένου
<br class="lb"/>τοῦ σώματος γίνεται, κατὰ φύσιν δ’ ἔχοντος, ἅμα τῇ τῶν
<br class="lb"/>χυμῶν γενέσει τὸ ποτὸν μεταβαλλόμενόν τε καὶ χροϊζόμενον
<br class="lb"/>ἐργάζεται τὰς διαφορὰς τῶν οὔρων, οὔτε κατὰ τὰς τῶν πεπωμένων
<br class="lb"/>ποιότητας οὔτε κατὰ τὰς τῶν συντακέντων ἐν τῷ
<br class="lb"/>σώματι μορίων, ἀλλὰ κατὰ τὰς ἰδέας τῶν γεννηθέντων χυμῶν,
<br class="lb"/>ὡς ἔμπροσθεν ἤδη δέδεικται. ὁπότε μὲν οὖν διασώσει
<br class="lb"/>τὸ οὖρον τῶν πεπωμένων τὴν χρόαν, εἰ μὲν ὕδωρ εἴη τὸ
<br class="lb"/>ποθὲν, ἥ τις οἶνος λευκὸς καὶ λεπτὸς, ὑδατῶδες φαίνεται
<br class="lb"/>καὶ λευκόν· εἰ δὲ παχὺς καὶ μέλας εἴη ὁ οἶνος, μελάντερόν


<a class="pb" href="#pb276" id="pb276">[p. 276]</a>


τε καὶ παχύτερον, ὥσπερ γε καὶ ξανθότερον, εἰ παλαιὸς
<br class="lb"/>καὶ κιῤῥὸς ὁ οἶνος. τῶν δὲ συντακέντων μορίων ἐνδείκνυται
<br class="lb"/>τὴν χρόαν, ὅταν οἷον ὀροβοειδῆ τε καὶ κριμνοειδῆ συνεξέρχηταί
<br class="lb"/>τινα αὐτοῖς. ἀφ’ ἥπατος γάρ ἐστι τὰ τοιαῦτα,
<br class="lb"/>καθάπερ γε τὰ σαρκωδέστερα τῶν νεφρῶν, οὕτω δὲ καὶ τὰ
<br class="lb"/>πεταλώδη τῆς κύστεως, τὰ δὲ λιπαρὰ πιμελῆς, τὰ δὲ κριμνώδη
<br class="lb"/>μὲν τῷ τε μεγέθει καὶ τῇ σκληρότητι, μὴ μέντοι
<br class="lb"/>λευκὰ, σαρκὸς συντετηγμένης γνωρίσματα, καθάπερ γε καὶ
<br class="lb"/>τὰ μέλανα τῆς σπληνὸς μᾶλλον. οὐ μέντοι τά γε τοῖς τῶν
<br class="lb"/>ὑποζυγίων ἐοικότα συντήξεώς ἐστι σημεῖον, ὥσπερ ὁ Σαβῖνος
<br class="lb"/>ᾤετο. δέδεικται γὰρ ἐν τῷ εἰς τοὺς ἀφορισμοὺς ὑπομνήματι
<br class="lb"/>τὰ τοιαῦτα γινόμενα τοῖς τὸν καλούμενον ὠμὸν
<br class="lb"/>χυμὸν ἠθροικόσι πλεῖστον, ὅταν ὑπὸ θέρμης χυθῇ. τηνικαῦτα
<br class="lb"/>γὰρ αὐτῷ συμβαίνει πνευματουμένῳ πρὸς τὴν κεφαλὴν
<br class="lb"/>ἀναπέμπειν πνεῦμα φυσῶδες, ὅθεν αἱ κεφαλαλγίαι
<br class="lb"/>γίνονται.
</p>
                    </section>
                    <a class="pb" href="#pb277" id="pb277">[p. 277]</a>
                    <section id="body-1-3-5-16" class="div textpart section level5">
                      <blockquote class="quote lemma">Γλῶσσα ὁμόχρους τῇσι προστάσεσι, διόπερ ταύτῃσι γινώσκομεν
<br class="lb"/>τοὺς χυμούς.</blockquote>
                      <p class="p autofirst">Ἀσαφής ἐστιν ἐνταῦθα ἡ προστάσεσι φωνὴ, τινῶν μὲν
<br class="lb"/>οἰομένων προστάσεις χυμῶν εἰρῆσθαι ἐκ τῆς γαστρὸς ὁρμώντων,
<br class="lb"/>ἐνίους δὲ τοὺς ἐπιπηγνυμένους τῆς γλώττης τινῶν
<br class="lb"/>καὶ τοὺς διαβρέχοντας αὐτήν. ἄμεινον δὲ τούτους ἅπαντας
<br class="lb"/>ἀκούειν, ἵνα ἐπὶ τῶν ὁπωσοῦν ψαυόντων τῆς γλώττης χυμῶν
<br class="lb"/>ὁ λόγος ᾖ γινόμενος. ὁμόχρους γὰρ αὐτοῖς φαίνεται,
<br class="lb"/>κἂν ἐκ <span class="milestone">528</span>τῆς γαστρὸς ἄνω φέρωνται, κἂν διὰ τῶν
<br class="lb"/>φλεβῶν ἥκωσι τῶν τρεφουσῶν, κἂν ἐξ ἀτμῶν τινων ἀναφερομένων
<br class="lb"/>ἔξωθεν αὐτὴν ἐπιπήγνυνταί τε καὶ περιπήγνυνται
<br class="lb"/>χωρὶς τοῦ διαβρέχειν τὸ βάθος, διὰ τοῦτο οὖν αὐτὸ καὶ
<br class="lb"/>τοὺς χυμοὺς διαγινώσκομεν· ἐὰν μὲν γὰρ χλωρὰ γένηται,
<br class="lb"/>τοὺς πικροχόλους, ἐὰν δὲ μέλαινα, τοὺς μελαγχολικοὺς, ἀνάλογον
<br class="lb"/>δὲ τοῖσδε τοὺς ἄλλους ὑπέρ ὧν ὀλίγον ἔμπροσθεν εἶπον,


<a class="pb" href="#pb278" id="pb278">[p. 278]</a>


ἐξηγούμενος τὴν ῥῆσιν, ἐν ᾗ φησι γλῶσσαι χλωραὶ,
<br class="lb"/>χολώδεες.
</p>
                    </section>
                    <section id="body-1-3-5-17" class="div textpart section level5">
                      <blockquote class="quote lemma">Ἢν ἁλμυραὶ σάρκες γευομένῳ, περισσώσιος σημεῖον.</blockquote>
                      <p class="p autofirst">Οὐ μόνον ἡ χρόα τῆς γλώττης ἐνδείκνυται τοὺς πλεονάζοντας
<br class="lb"/>χυμοὺς, ἀλλὰ καὶ ἡ γευστικὴ κατ’ αὐτὴν δύναμις.
<br class="lb"/>οὕτω γοῦν ἐνίοις μὲν ἔχουσι πικρὸν χυμὸν ἐν τῇ γλώττῃ
<br class="lb"/>πάντα φαντάζεται πικρὰ, κἂν ᾖ γλυκύτατα, καθάπερ τοῖς
<br class="lb"/>ἰκτεριῶσιν, ἐνίοις δ’ ἁλμυρὰ διὰ τὸν ἁλυκὸν ὀνομαζόμενον
<br class="lb"/>χυμόν. ἐναργὲς δὲ τούτου τεκμήριον ἐπ’ αὐτῶν τῶν ὑγιαινόντων
<br class="lb"/>ἐστίν. ἐὰν γοῦν τις ἀψινθίου γευσάμενος εὐθέως
<br class="lb"/>ἐπ’ αὐτῷ γεύηταί τινος ἄλλου, πικρὸν αὐτὸ φανεῖται, κἂν
<br class="lb"/>ἅλας μασησάμενος ἄλλο τι μετ’ αὐτὸ αὐτίκα προσενέγκηται,
<br class="lb"/>καὶ τοῦτο φανεῖται τὸ γευσθὲν ἁλμυρόν. οὕτως οὖν
<br class="lb"/>κᾀν ταῖς νοσώδεσι διαθέσεσιν, ὅταν μὴ καθαρὰ καὶ ἀπέριττος


<a class="pb" href="#pb279" id="pb279">[p. 279]</a>


ᾖ κατὰ τὴν φύσιν τοῦ περιττώματος ὁ τῶν σίτων
<br class="lb"/>τῶν ἐν αὐτῇ πλεοναζόντων χυμὸς, ἐὰν τὸ προσφερόμενον οὗ
<br class="lb"/>γεύσεταί τις ἔξω πάσης ᾖ σφοδρᾶς ποιότητος. εἰ δὲ μὴ,
<br class="lb"/>μικτή τις. αἴσθησις ἔσται τῇ γλώττῃ δυοῖν χυμῶν, αὐτοῦ
<br class="lb"/>τε τοῦ κατ’ αὐτὴν πλεονάζοντος καὶ τοῦ κατὰ τὸ προσφερόμενον
<br class="lb"/>ἐπικρατοῦντος. ἔνια μὲν γὰρ ἱκανῶς ἐστιν ἁλμυρὰ,
<br class="lb"/>τινὰ δὲ πικρὰ, τινὰ δὲ δριμέα, καθάπερ ὀξέα μὲν ἄλλα,
<br class="lb"/>γλυκέα δ’ ἄλλα. μικτὴ τοιγαροῦν, ὡς ἔφην, εἰ τῶν τοιούτων
<br class="lb"/>τις γεύοιτο, γενήσεται τῶν χυμῶν αὐτῶν ἡ διάγνωσις, ἔκ τε
<br class="lb"/>τοῦ κατὰ τὴν γλῶτταν ὑπάρχοντος ἤδη καὶ τοῦ ψαύοντος
<br class="lb"/>ἔξωθεν αὐτῆς. διὰ τοῦτ’ οὖν ὁ Ἱπποκράτης ἕν τι τῶν
<br class="lb"/>τοιούτων ἔγραψεν εἰς ἀνάμνησιν ἑαυτῷ, καθάπερ εἴωθε
<br class="lb"/>ποιεῖν ἐν τούτοις τοῖς ὑπομνήμασι.
</p>
                    </section>
                    <section id="body-1-3-5-18" class="div textpart section level5">
                      <blockquote class="quote lemma">Ἢν τῶν μασθῶν αἱ θηλαὶ καὶ τὸ ἐρυθρὸν χλωρὸν εἴη, νοσῶδες
<br class="lb"/>τὸ ἄγγος.</blockquote>
                      <a class="pb" href="#pb280" id="pb280">[p. 280]</a>
                      <p class="p autofirst">Οὐ κατὰ τὴν Ἱπποκράτους ἑρμηνείαν ἐστὶν ἄγγος ὀνομάσαι
<br class="lb"/>τὴν ὑστέραν, τὸ γοῦν λεγόμενον εὔδηλόν ἐστιν. ἐὰν
<br class="lb"/>γάρ τι τῶν εἰρημένων σημείων περὶ τοὺς τιτθοὺς γένηται,
<br class="lb"/>νοσώδη διάθεσιν εἶναι κατὰ τὴν ὑστέραν δηλοῖ. πολλάκις
<br class="lb"/>γὰρ ἤδη μεμαθήκατε περὶ τῆς κοινωνίας τῶν τιτθῶν πρὸς
<br class="lb"/>τὴν μήτραν.
</p>
                    </section>
                    <section id="body-1-3-5-19" class="div textpart section level5">
                      <blockquote class="quote lemma"><span class="milestone">529</span>Ἀνθρώποισιν ὁ ἐν τοῖς ὠσὶ ῥύπος ὁ μὲν γλυκὺς
<br class="lb"/>θανάσιμος, ὁ δὲ πικρὸς οὔ.</blockquote>
                      <p class="p autofirst">Τάχ’ ἂν αὐτός τις ἕκαστος νοσῶν ὑπομείνειε γεύσασθαι
<br class="lb"/>τοῦ κατὰ τὸ οὖς ῥύπου. τῷ δ’ ἰατρῷ βδελυρὸν ἂν εἴη
<br class="lb"/>τὸ πρόσταγμα. πρόδηλον δ’ ὡς οὐκ ἐν ἄλλῳ καιρῷ δύναται
<br class="lb"/>γενέσθαι ὁ ῥύπος γλυκὺς ἢ καθ’ ὃν ὁ ἐγκέφαλος νοσεῖ.
<br class="lb"/>κατὰ φύσιν γάρ ἐστιν αὐτῷ τὸ πικρῷ φαίνεσθαι, διὸ καὶ
<br class="lb"/>τὸ γλυκὺ ἐγκεφάλου συντηκομένου φασὶ γίνεσθαι.
</p>
                    </section>
                    <a class="pb" href="#pb281" id="pb281">[p. 281]</a>
                    <section id="body-1-3-5-20" class="div textpart section level5">
                      <blockquote class="quote lemma">Γῆν μεταμείβειν σύμφορον ἐπὶ τοῖσι μακροῖσι νουσήμασιν.</blockquote>
                      <p class="p autofirst">Εἴτε πλέων εἴτε πεζῶν τις εἰς ἑτέραν ἀφίκοιτο γῆν,
<br class="lb"/>εἴτε κίνησις ἡ κατὰ τὴν ὁδοιπορίαν ἢ τὸν πλοῦν, ἥ δ’ ὑπαλλαγὴ
<br class="lb"/>τοῦ ἀέρος ὀνήσει καὶ μάλισθ’ ὅταν εἰς ἐναντίαν ἔχοντα
<br class="lb"/>κράσιν ἀέρα μεταστῇ· λέγω δ’ ἐναντίαν οὐ μόνῳ τῷ
<br class="lb"/>κατὰ τὴν οἰκείαν τοῦ κάμνοντος χώραν, ἀλλὰ καὶ τῇ κράσει
<br class="lb"/>τοῦ νοσήματος. εἰ μὲν γὰρ ὑγρὸν εἴη, ξηροτέρου τοῦ
<br class="lb"/>ἀέρος εἰς ὃν με<span class="milestone">515</span>ταβαίνει δεήσεται· εἰ δὲ ξηρὸν,
<br class="lb"/>ὑγροτέρου. κατὰ τὴν αὐτὴν δὲ καὶ ψυχροτέρου μὲν εἰ θερμὸν,
<br class="lb"/>θερμοτέρου δὲ εἰ ψυχρόν. κατὰ τὴν αὐτὴν δὲ
<br class="lb"/>ὑγροτέρου καὶ ψυχροτέρου εἰ θερμὸν εἴη καὶ ξηρόν· οὕτω
<br class="lb"/>δὲ καὶ κατὰ συζυγίαν. ἔτι δὲ μᾶλλον ὠφελήσει τὸν μετανιστάμενον,
<br class="lb"/>ἐὰν κατὰ τὰ μέτρα τῆς εἰς τὸ παρὰ φύσιν ἐκτροπῆς
<br class="lb"/>τοῦ νοσήματος ἡ πρὸς τὸν ἀέρα τὸν ἐναντίον γίνηται
<br class="lb"/>μεταβολή. τὸ μὲν γὰρ ἐπ’ ὀλίγον ἐκ τῆς κατὰ φύσιν

﻿
<a class="pb" href="#pb282" id="pb282">[p. 282]</a>


κράσεως εἰς ψυχροτέραν μεθιστάμενον, ὀλίγῳ τοῦ συμμέτρου
<br class="lb"/>κατὰ τὴν κρᾶσιν ἀέρος θερμοτέρου, τὸ δ’ ἐπὶ πολὺ
<br class="lb"/>πολλῆς καὶ τῆς εἰς τοὐναντίον ὑπερβολῆς δεῖται. καὶ περὶ
<br class="lb"/>χωρίων δὲ τὸν αὐτὸν εἰρῆσθαί σοι νόμιζε λόγον. ἀκριβῶς
<br class="lb"/>γὰρ ἀλλήλοις ἐστὶν ἐναντία τὰ τοῦ συμμέτρου τε καὶ μέσου
<br class="lb"/>παραχωροῦντα τὸ ἴσον ἑκατέρωσε.
</p>
                    </section>
                    <section id="body-1-3-5-21" class="div textpart section level5">
                      <blockquote class="quote lemma">Τὰ ἀσθενέστερα σιτία ὀλιγοχρόνιον βιοτὴν ἔχει.</blockquote>
                      <p class="p autofirst">Σιτίον ἀσθενὲς οὐκ ἄλλο τι δυνατόν ἐστιν ἀκούειν τοῦ
<br class="lb"/>βραχεῖαν τροφὴν διδόντος τῷ σώματι, τοιαῦτα δ’ ἐστὶ τά
<br class="lb"/>τε λάχανα καὶ τῶν ἀκροδρύων τὰ πλεῖστα. ταῦτ’ οὖν, φησιν,
<br class="lb"/>ὀλιγοχρόνιον βιοτὴν ἔχει, τουτέστι τοὺς χρωμένους αὐτοῖς
<br class="lb"/>ὀλιγοχρονίους ἐργάζεσθαι πέφυκεν, ἢν αὐτὰ τὰ σιτία ταχέως
<br class="lb"/>ἐκ τοῦ σώματος κενοῦνται. κακόζηλον δ’ ἐστὶ τὴν ἐν τῷ
<br class="lb"/>σώματι μονὴν τῶν σιτίων ζωὴν ἀκούειν αὐτόν.
</p>
                    </section>
                    <a class="pb" href="#pb283" id="pb283">[p. 283]</a>
                    <section id="body-1-3-5-22" class="div textpart section level5">
                      <blockquote class="quote lemma">Κεδμάτων τὰς ἐπὶ τοῖς ὠσὶν ὄπισθεν φλέβας σχάζειν.</blockquote>
                      <p class="p autofirst">Κέδματα λέγει τὰ εἰς τὰ σκέλη κατασκήπτοντα ῥεύματα,
<br class="lb"/>καὶ μάλιστά γ’ αὐτῶν τὰ εἰς τὴν πρώτην διάρθρωσιν ἥτις
<br class="lb"/>ἐστὶ κατ’ ἰσχίον, οὐ μὴν ἀληθῆ γε τὰ περὶ τῆς φλεβοτομίας
<br class="lb"/>εἶναι πειθομένης, καθάπερ οὐδὲ αὐτῶν τῶν προσιεμένων
<br class="lb"/>αὐτὴν οὐδεὶς ἀκριβῶς ἐπείσθη. δηλοῦσι γὰρ ἔργῳ
<br class="lb"/>τοῦτο, μηδέποτε ἐπὶ τῶν ἀῤῥώστων χρώμενοι. κατὰ μέντοι
<br class="lb"/>τὴν ῥῆσιν αὐτὴν ἡ λέξις οὐκ ἀκριβῶς ἑρμηνεύεται γράψαντος
<br class="lb"/>αὐτοῦ τὰς ἐπὶ τοῖς ὠσὶ φλέβας. οὐ γὰρ τὰς ἐπὶ
<br class="lb"/>τοῖς ὠσὶν ἐχρῆν, ἀλλὰ τὰς περὶ τὰ ὦτα λελέχθαι. φλέβες
<br class="lb"/>γάρ τινές εἰσιν ὄπισθεν τῶν ὤτων ἀξιόλογοι. κατ’ αὐτὰ
<br class="lb"/>δὲ τὰ ὦτα πάνυ σμικραὶ καὶ δυσθεώρητοι καὶ τὰ πολλὰ
<br class="lb"/>μηδὲ φαινόμεναι.
</p>
                    </section>
                    <a class="pb" href="#pb284" id="pb284">[p. 284]</a>
                    <section id="body-1-3-5-23" class="div textpart section level5">
                      <blockquote class="quote lemma">Λαγνείη τῶν ἀπὸ φλέγματος νούσων ὠφέλιμον.</blockquote>
                      <p class="p autofirst">Οὐ πᾶσιν, ἀλλὰ τοῖς ἰσχυροῖς τὴν δύναμιν ὠφέλιμός
<br class="lb"/>ἐστιν ἡ λαγνεία νοσοῦσιν ἀπὸ φλέγματος. οἱ γὰρ ἀσθενεῖς
<br class="lb"/>εἰς ἔσχατον ἀῤῥωστίας ὑπ’ αὐτῆς ἀφικόμενοι βλαβήσονται
<br class="lb"/>μεγάλως, οἱ δ’ ἰσχυρὰν ἔχοντες τὴν δύναμιν οὔτε καταλυθήσονται
<br class="lb"/>καὶ ὠφεληθήσονται, ξηραινούσης τῆς λαγνείας τὴν
<br class="lb"/>τοῦ φλέγματος περιουσίαν. μεμαθήκατε γὰρ ὅτι λαγνεία
<br class="lb"/>ξηραίνει, καθάπερ ἀγρυπνία, κατὰ τὸ διαφορεῖν ἐπὶ πλέον
<br class="lb"/>τοὺς χυμούς. ἀλλὰ καὶ θερμαίνει τὸ σῶμα τοῖς ἐῤῥωμένην
<br class="lb"/>ἔχουσι τὴν δύναμιν ἡ λαγνεία, τοῖς δ’ ἀσθενέσιν ἐν μὲν
<br class="lb"/>τῷ παραχρῆμα θερμαίνει, ψύχει δὲ μετὰ ταῦτα γενναίως.
</p>
                    </section>
                    <section id="body-1-3-5-24" class="div textpart section level5">
                      <blockquote class="quote lemma">Θερμοκοιλίοισιν ἰσχυρὰ ποτὰ καὶ βρωτὰ ταρακτικά. μελαίνης
<br class="lb"/>χολῆς ὡς ὅμοιον αἱμοῤῥοΐδι.</blockquote>
                      <a class="pb" href="#pb285" id="pb285">[p. 285]</a>
                      <p class="p autofirst">Οὐχ ὡς ἔμπροσθεν ἰσχυρὰν δίαιταν ἔφαμεν εἶναι τὴν
<br class="lb"/>τῶν πολυτρόφων σιτίων, οὕτω καὶ νῦν ἀκουστέον ἐστὶν
<br class="lb"/>ἰσχυρὰ ποτὰ καὶ βρωτὰ τὰ πολλὴν διδόντα τῷ σώματι τροφὴν,
<br class="lb"/>ἀλλὰ τὰ τὴν δύναμιν ἔχοντα, κρόμμυα δηλονότι καὶ
<br class="lb"/>σκόροδα καὶ σίλφιον καὶ ὀπὸν οἶνόν τε παλαιότατον, ὅσα
<br class="lb"/>τ’ ἄλλα τοιαῦτα τὴν φυσικὴν δυσκρασίαν αὐξάνοντα, τῇ δὲ
<br class="lb"/>ταύτης ἐναντία χρησιμώτατα. πολλάκις γὰρ ἤδη μεμαθήκαμεν
<br class="lb"/>ὡς τὰς μὲν ἀμέμπτους φύσεις ὠφελεῖ τὰ ὅμοια, τὰς
<br class="lb"/>δὲ δυσκράτους ὥσπερ καὶ τὰς νόσους, τὰς τῆς καθεστώσης
<br class="lb"/>αὐταῖς κράσεως ἐναντία. τινὲς δὲ τῶν ἐξηγησαμένων τὸ βιβλίον
<br class="lb"/>τῆς ἐχομένης ῥήσεως τὴν ἀρχὴν τέλος ἐποιήσαντο
<br class="lb"/>τῆς νῦν προκειμένης, ὡς γίνεσθαι τοιαύτην, θερμοκοιλίοισιν
<br class="lb"/>ἰσχυ<span class="milestone">531</span>ρὰ ποτὰ καὶ βρωτὰ ταρακτικὰ μελαίνης χολῆς.
<br class="lb"/>ὅτι μὲν οὖν ταρακτικὰ τῶν κατὰ τὴν γαστέρα μάλιστά
<br class="lb"/>ἐστι τοῖς θερμοκοιλίοις τὰ τοιαῦτα πρόδηλον, οὐ μὴν
<br class="lb"/>ὁμοίως γε τὰ καθ’ ὅλον τὸ σῶμα ταράττει πᾶσιν, ἀλλὰ καὶ
<br class="lb"/>τοῖς τὴν ἐν τούτοις κρᾶσιν ἤτοι θερμὴν ἢ ξηρὰν ἔχουσιν ἢ


<a class="pb" href="#pb286" id="pb286">[p. 286]</a>


κατ’ ἄμφω δύσκρατον, ὡς οὑ μόνον χολῆς μελαίνης ἐστὶ
<br class="lb"/>ταρακτικὰ τὰ τοιαῦτα τῶν ἐδεσμάτων, ἀλλὰ καὶ τῆς ξανθῆς.
<br class="lb"/>ἴσως δ’ ἐπεὶ μείζονα βλάβην ἡ μέλαινα χολὴ ταραχθεῖσα
<br class="lb"/>φέρει διὰ τοῦτ’ ἐπ’ αὐτῆς ἠξίωσαν ἀκούειν τοῦ λόγου κατὰ
<br class="lb"/>ἐξοχήν. οἱ πλεῖστοι δὲ περιγράψαντες αὐτὴν κατ’ αὐτὴν
<br class="lb"/>τὴν προκειμένην ῥῆσιν ἀρχὴν τῆς ἑπομένης ἐποιήσαντο.
</p>
                    </section>
                    <section id="body-1-3-5-25" class="div textpart section level5">
                      <blockquote class="quote lemma">Μελαίνης χολῆς ὡς ὅμοιον αἱμοῤῥοΐδι.</blockquote>
                      <p class="p autofirst">Τὸ μὲν οὖν τὰς μελαγχολίας ὑπὸ τῶν αἱμοῤῥοΐδων ὠφελεῖσθαι
<br class="lb"/>τῶν ἐναργῶς φαινομένων ἐστὶ καὶ πολλοὺς κατ’
<br class="lb"/>ἐπιστάσεις αὐτῆς ἐθεασάμεθα μελαγχολήσαντας. ἐνίους δ’
<br class="lb"/>οὐ μόνον ἅπαξ ἢ δὶς, ἀλλὰ καὶ τρὶς καὶ τετράκις εἰς μελαγχολίαν
<br class="lb"/>ἐμπεσόντας, ἅμα τῷ στῆναι τὴν αἱμοῤῥοΐδα,
<br class="lb"/>τινὰς δὲ καὶ καθ’ ἕκαστον ἔτος εἰς τὸ πάθος ἐπιφερομένους,
<br class="lb"/>εἰ μὴ φθάσειεν, ἤτοι δι’ αἱμοῤῥοΐδος ἢ διὰ τοῦ καθαρθῆναι
<br class="lb"/>μέλαιναν χολὴν ὠφεληθέντες· οἱ πλεῖστοι μὲν οὖν αὐτῶν

﻿
<a class="pb" href="#pb287" id="pb287">[p. 287]</a>


αἷμα μέλαν ἐκκενοῦνται διὰ τῆς αἱμοῤῥοΐδος, οὐ μὴν
<br class="lb"/>ἅπαντές γε. γίνεται οὖν οὐ κατὰ μίαν αἰτίαν αἱμοῤῥοῒς,
<br class="lb"/>ἀλλ’ ἐνίοτε μὲν οὖν αὐτῆς τῆς φύσεως ἐκκαθαιρούσης τὸν
<br class="lb"/>μελαγχολικὸν χυμὸν, ἐνίοτε δὲ πλῆθος ἐκκενούσης, ὡς καὶ
<br class="lb"/>τοῖς διὰ ῥινῶν αἱμοῤῥαγοῦσιν. ἔστι δ’ ὁτὲ φλεβὸς ἀναστομωθείσης
<br class="lb"/>τῇ βίᾳ τοῦ κατασκήψαντος εἰς αὐτὴν, ἄνευ τοῦ
<br class="lb"/>τὴν φύσιν ἐργάζεσθαι τοῦτο προνοητικῶς, διὸ καὶ τὸ κενούμενον
<br class="lb"/>ἐνίοτε μέλαν οὐκ ἔστι καὶ μέντοι καὶ τῆς φύσεως
<br class="lb"/>ἕνεκα τοῦ τὸ μέλαν ἐκκενῶσαι τὴν ἀναστόμωσιν ἐργαζομένης.
<br class="lb"/>συμβαίνει δὲ ποτε κενωθέντι τῷ μοχθηρῷ τὸ χρηστὸν
<br class="lb"/>συνακολουθεῖν, ὅταν μὴ φθάσῃ μῦσαι τὸ ἀγγεῖον, ἀλλ’
<br class="lb"/>ἐπὶ πλέον ἀνεστομωμένων διαμένῃ. κατὰ τὴν προκειμένην
<br class="lb"/>οὖν ῥῆσιν (οὐ) τοῦτο λέγειν αὐτὸν ἡγετέον, ὅτι πᾶσα τὴν
<br class="lb"/>χολὴν μέλαιναν αἱμοῤῥοῒς ἐκκενοῖ καὶ διὰ τοῦτο τοὺς μελαγχολικοὺς
<br class="lb"/>ὠφελεῖ μὲν γινομένη, βλάπτει δ’ ἐπισχεθεῖσα
<br class="lb"/>καὶ ὡς ἀναστομωτέον αὐτήν ἐστιν, εἰ μύσειεν.
</p>
                    </section>
                    <a class="pb" href="#pb288" id="pb288">[p. 288]</a>
                    <section id="body-1-3-5-26" class="div textpart section level5">
                      <blockquote class="quote lemma">Τὰς ἐπαυξέας νούσους μίξις.</blockquote>
                      <p class="p autofirst">Πότερον ὠφελεῖ μίξις αὐτὰς ἢ βλάπτει παραλέλειπται.
<br class="lb"/>πάντων δὲ τῶν ἐξηγητῶν οὐκ οἶδ’ ὅπως ὑποθεμένων αὐτὰς
<br class="lb"/>ὠφελεῖσθαι καὶ μίξιν ἀκουσάντων τὴν πρὸς γυναῖκα, χωρὶς
<br class="lb"/>Ἡρακλέος τοῦ Ἐρυθραίου. πάντων δὲ διαφερομένων ἐν
<br class="lb"/>τῷ κατὰ τὰς ἐπαυξέας σημαινομένῳ, <span class="milestone">532</span>ὅ μοι δοκεῖ πιθανώτατον
<br class="lb"/>ὡς ἐν αἰνίγμασιν εἶναι, τοῦτο μόνον ἐρῶ. νόσους
<br class="lb"/>τὰς ἐπαυξεῖς, τὰς αὐξανομένας ἐν τῷ χρόνῳ καὶ χείρονας
<br class="lb"/>ἀεὶ γινομένας, εἰ μὴ φθάσειε λυθῆναι, οἶον ἀπὸ ποδάγρας,
<br class="lb"/>
<span class="milestone">516</span>ἀρθρίτιδας, νεφρίτιδας, ἐπιλήψιας, μελαγχολίας
<br class="lb"/>ἁπάσας βλαπτομένας ὑπ’ ἀφροδισίων. Σαβῖνος δ’
<br class="lb"/>ἐπαυξεῖς ἀκούει νόσους τὰς τοῖς παιδίοις γενομένας καὶ
<br class="lb"/>συναυξανομένας ἄχρι τοῦ δύνασθαι, ὡς αὐτὸς ὀνομαστί φησι,
<br class="lb"/>μίγνυσθαι, ἐπιληψίαν τε εἶναι καὶ φρενίτιδας καὶ τεταρταίους
<br class="lb"/>πυρετοὺς καὶ κεφαλαλγίαν, οὐ μὴν φαίνεταί γε πᾶσι


<a class="pb" href="#pb289" id="pb289">[p. 289]</a>


τὰ πάθη ταῦτα γενόμενα, πλὴν τῆς ἐπιληψίας, ἢ καὶ δι’
<br class="lb"/>αὐτὸ τοῦτο πρὸς τῶν παλαιῶν ὀνομασθῆναι συνέβη παιδίων
<br class="lb"/>πάθος. γίνεται δὲ καὶ ὁ κατὰ τὴν κύστιν λίθος παισὶν,
<br class="lb"/>ἀλλ’ οὐχ οὕτως πολλοῖς ὡς ἐπιληψία. ταύτην μὲν οὖν ἐν
<br class="lb"/>τῇ μεταβολῇ τῆς τῶν παίδων ἡλικίας, ὡς τὰ πολλὰ συμβαίνει
<br class="lb"/>λύεσθαι, τοῖς μὴ μεγάλα πλημμελοῦσι περὶ τὴν δίαιταν.
<br class="lb"/>ὁ δ’ ἐν τῇ κύστει λίθος οὐχ ὑπὸ μεταβολῆς τῆς ἡλικίας,
<br class="lb"/>ἀλλ’ ὑπὸ χειρουργίας μόνης θεραπεύεται. γινώσκοντες
<br class="lb"/>οὖν ἡμεῖς καὶ χωρὶς τῆς προκειμένης ῥήσεως, ὅτι τε
<br class="lb"/>τὴν ἐπιληψίαν καὶ τὰ ἄλλα ὅσα φλεγματικὰ νοσήματα μεγάλως
<br class="lb"/>ὀνίνησιν ἡ μεταβολὴ τῆς τῶν παίδων ἡλικίας εἰς τὴν
<br class="lb"/>τῶν μειρακίων, εἰ καὶ χωρὶς τῶν ἀφροδισίων χρήσεως γίνοιτο.
<br class="lb"/>πρὸς τούτῳ δ’ ἐπιστάμενοι καὶ ὡς οὔτε νεφρῖτις
<br class="lb"/>οὔτε πυρετὸς τεταρταῖος οὔτε ἀρθρῖτις παύεται δι’ ἀφροδισίων,
<br class="lb"/>ὑπὸ μὲν τῆς προκειμένης ῥήσεως ἀνιγματώδους οὔσης
<br class="lb"/>οὐδὲν διδασκόμεθα, καθάπερ οὐδ’ ὑπ’ ἄλλης οὐδεμιᾶς
<br class="lb"/>τῶν τοιούτων. καὶ γὰρ τὴν ὠφέλειάν ποτε τῷ ψύχειν ἐργάζεται,
<br class="lb"/>μόνους ἐκείνους ὀνινᾶσα τοὺς αἰθαλώδεις ἢ καπνώδεις


<a class="pb" href="#pb290" id="pb290">[p. 290]</a>


διαπνοὰς ἴσχοντας, διὰ φυσικὴν δυσκρασίαν. οὗτοι
<br class="lb"/>γὰρ ὅταν ἐπισχεθῶσιν αὐτὰς, βλάπτονται μεγάλως, οὗτοι
<br class="lb"/>καὶ πρὸς τῶν ἀφροδισίων ἐν καιρῷ καὶ μέτρῳ γινομένων
<br class="lb"/>ὠφελοῦνται.
</p>
                    </section>
                    <section id="body-1-3-5-27" class="div textpart section level5">
                      <blockquote class="quote lemma">Ψύξις τὰ κατὰ κοιλίην σκληρύνει.</blockquote>
                      <p class="p autofirst">Καὶ κατὰ ταύτην τὴν ῥῆσιν τὸ μέν τι χρήσιμόν ἐστιν
<br class="lb"/>ἅπασι τοῖς τὴν τέχνην μετιοῦσιν, ἄν τ’ οὖν ἐμπειρικοὶ τύχωσιν
<br class="lb"/>ὄντες ἄν τε δογματικοί. τὸ δέ τι μόνοις τοῖς τὰς
<br class="lb"/>αἰτίας ἑκάστου τῶν γινομένων ἐπίστασθαι προῃρημένοις.
<br class="lb"/>ἐρῶ δὲ περὶ προτέρου τοῦ χρησίμου πᾶσιν. ἐν τοίνυν τῇδε
<br class="lb"/>τῇ λέξει, ψύξις τὰ κατὰ κοιλίην σκληρύνει. κοινῇ μὲν
<br class="lb"/>ἐδέξαντο πάντες, οὓς κᾀγὼ γινώσκω περὶ τῶν διαχωρουμένων
<br class="lb"/>αὐτῷ τὸν λόγον εἶναι, τὸν αὐτὸν ὄντα δυνάμει τῷ κατὰ
<br class="lb"/>τοὺς ἀφορισμούς. ἦν δὲ βόρειον ᾖ, βῆχες, φάρυγγες, κοιλίαι


<a class="pb" href="#pb291" id="pb291">[p. 291]</a>


σκληραί. πότερον δὲ τὴν ἐκ τῶν ἐκτὸς μερῶν τοῦ σώματος
<br class="lb"/>λέγει ψύξιν μόνον, ἥτις κᾀν ταῖς βορείαις γίνεται
<br class="lb"/>καταστάσεσιν, ἢ τῶν ἔνδον, ἐν οἷς ἐστὶ καὶ τὰ κατὰ τὴν
<br class="lb"/>κοιλίαν, ἐπισκέψασθαι παρέλιπον οἱ ἐξηγηταὶ, καίτοι διαφορὰν
<br class="lb"/>ἐχούσας οὐ σμικράν. τὴν μὲν γὰρ τῶν ἔξω ψύξιν ἴσμεν
<br class="lb"/>οἵ γε παραφυλάττοντες τὰ συμβαίνοντα τοῖς ἀνθρώποις ἀεὶ
<br class="lb"/>σκληρύνουσαν τὴν γαστέρα· τὴν δὲ τῶν ἔνδον ἔμπαλιν
<br class="lb"/>ὑγραίνουσαν, ἥ γε καὶ τὰς καλουμένας κοιλιακὰς διαθέσεις
<br class="lb"/>ἐργάζεται, ἐνίοτε καθ’ ὃν καιρὸν αὐτὰ μὲν τὰ σώματα
<br class="lb"/>τῶν ἔνδον μορίων ἐνδέχεται <span class="milestone">533</span>γίνεσθαι σκληρότερα,
<br class="lb"/>διαχωρεῖσθαι δ’ ὑγρὰ, μήτε πεττομένων καλῶς τῶν σιτίων
<br class="lb"/>μήτ’ ἀναδιδομένων. ταῦτα μὲν οὖν ἀναγκαῖα γινώσκεσθαι
<br class="lb"/>τοῖς ἰατροῖς ἅπασι, τὰς δ’ αἰτίας αὐτῶν μόνοις τοῖς ἀρίστοις.
<br class="lb"/>οὐ γὰρ ὅπερ οἱ ἐξηγησάμενοι τὴν ῥῆσιν ταύτην
<br class="lb"/>ἀληθές ἐστιν εἰπεῖν, ὡς τὸ ψυχρὸν συνάγον καὶ πηγνύον
<br class="lb"/>οἷς ἂν ὁμιλήσῃ, σκληρότερα κατὰ τοῦτο ποιεῖ αὐτά. τοῦτο
<br class="lb"/>γὰρ ἐπὶ μὲν αὐτῶν τῶν ψυχομένων σωμάτων, ὅσα μὴ κατὰ
<br class="lb"/>βάθος ἐστὶ, ὀρθῶς ἂν λέγοιτο, τὰ δὲ κατὰ τὴν κοιλίαν

﻿
<a class="pb" href="#pb292" id="pb292">[p. 292]</a>


ἀδύνατον εἰς τοσαύτην ψύξιν ἐλθεῖν, ὥστε βρωτὰ καὶ ποτὰ
<br class="lb"/>παγέντα σκληρυνθῆναι, καθάπερ τὰ ἐκτὸς ἐν χειμῶνι. τεθνήξεται
<br class="lb"/>γὰρ θᾶττον ὁ ἄνθρωπος, εἰ τοσαύτην ἕξει ψύξιν,
<br class="lb"/>ἀλλὰ μόνον ὅταν ὑπὸ τοῦ περιέχοντος ψύχηται τὰ ἔξωθεν
<br class="lb"/>μέλη τοῦ σώματος, ἀβλαβῶν ὄντων τῶν κατὰ τὴν γαστέρα,
<br class="lb"/>φαίνεται σκληρυνόμενα τὰ διαχωρήματα, θερμοτέρας γινομένης
<br class="lb"/>τῆς κοιλίας, ὥσπερ αὐτὸς ἔλεγεν, αἱ κοιλίαι χειμῶνος
<br class="lb"/>καὶ ἦρος θερμόταται φύσει. καὶ τούς γ’ ἐξηγητὰς εὕροις
<br class="lb"/>ἂν ἀεὶ λέγοντας ἀντιπεριΐστασθαι τὸ θερμὸν τῷ ψυχρῷ,
<br class="lb"/>πρὸς τὸ βάθος τοῦ σώματος ὑποχωροῦν, ὁπόταν ψυχθῇ τὰ
<br class="lb"/>ἐκτός. οὕτως οὖν καὶ νῦν φημὶ, τῆς μὲν γαστρὸς θερμοτέρας
<br class="lb"/>γινομένης, τῆς δὲ ὑποχωρήσεως ἐπεχομένης δι’ ἣν
<br class="lb"/>ὀλίγον ὕστερον αἰτίαν ἐρῶ, πέττεσθαί τε ἅμα κάλλιστα καὶ
<br class="lb"/>ἀναδίδοσθαι τὸν ἐκ τῆς τροφῆς χυλὸν ἅπαντα. τούτου δὲ
<br class="lb"/>συμβαίνοντος ἀκόλουθόν ἐστι ξηραίνεσθαι τὰ διαχωρήματα,
<br class="lb"/>τούτῳ δ’ ἕπεται τὸ σκληρύνεσθαι. δυοῖν γὰρ τούτων αἰτίων
<br class="lb"/>σκληρυνόντων, οἷς ἂν ὁμιλήσῃ σώμασιν, ὧν τὸ μὲν ψυχρόν
<br class="lb"/>ἐστι, τὸ δὲ ξηραῖνον. ἡ μὲν ἐκ τῆς ψύξεως αἰτία τοῖς


<a class="pb" href="#pb293" id="pb293">[p. 293]</a>


περιεχομένοις κατὰ τὴν κοιλίαν οὐκ ἄν ποτε συμβαίη ζῶσιν
<br class="lb"/>ἡμῖν. ἡ δὲ διὰ τὴν πολυχρόνιον ἔνδον μόνην, ὅταν χωρὶς
<br class="lb"/>τοῦ τὴν πέψιν ἢ τὴν ἀνάδοσιν βεβλάφθαι γένηται, πάντως
<br class="lb"/>ἀκολουθήσει. λείποι δ’ ἂν οὖν ἔτι τὸ ἀναβληθὲν ἐπιδεῖξαι,
<br class="lb"/>διὰ τίνα αἰτίαν, ὅταν ψυχρὸς ὁ περιέχων ἡμᾶς ἀὴρ γένηται,
<br class="lb"/>χρονίζει τὰ κατὰ τὴν κοιλίαν. ἔστι δὲ τὸ συμβαῖνον τοιοῦτον.
<br class="lb"/>φυσικὸν μὲν γὰρ ἔργον ἐστὶν ἡ τοῦ σιτίων διὰ τῶν
<br class="lb"/>ἐντέρων φορὰ καὶ δέδεικται κατὰ τῶν φυσικῶν δυνάμεων
<br class="lb"/>ὑπομνήματα γινομένῃ τῇ περιστολῇ τῶν ἐντέρων. ἐπίκεινται
<br class="lb"/>δὲ κατὰ τὸ κάτω πέρας οἱ κλείοντες τὴν ἕδραν μῦες,
<br class="lb"/>οἵτινες ἐν τῷ κρύει συνάγονταί τε καὶ σφίγγονται, τὴν
<br class="lb"/>ἐναντίαν λαμβάνοντες διάθεσιν ἢ ὅταν αἰονεῖ τις αὐτοὺς
<br class="lb"/>ὕδατι θερμῷ. χαλῶνται μὲν γὰρ τηνικαῦτα καὶ δέχονται
<br class="lb"/>τὰ καταφερόμενα τῇ θλίψει τε καὶ περιστολῇ τῶν ἐντέρων,
<br class="lb"/>ἐπὶ τὴν ἕδραν περιττώματα καὶ μάλισθ’ ὅταν προκαλεῖται
<br class="lb"/>τὸ θερμὸν, ὡμολόγηται γὰρ καὶ τοῦτο προκλητικὸν ἀποκρίσεως
<br class="lb"/>εἶναι. τῶν δὲ κατὰ τὴν ἕδραν ψυχομένων καὶ διὰ
<br class="lb"/>τοῦτο συναγομένων τε καὶ σφιγγομένων τοὐναντίον ἀκολουθεῖ


<a class="pb" href="#pb294" id="pb294">[p. 294]</a>


σύμπτωμα, τὸ τὴν περισταλτικὴν τῶν ἐντέρων ἐνέργειαν
<br class="lb"/>ἀπὸ τῶν κάτω μερῶν ἀρχομένην, ἄνω προωθεῖν τὰ
<br class="lb"/>περιεχόμενα, καθάπερ ἐναργῶς ὁρᾶται πολλάκις, ὅταν ἤτοι
<br class="lb"/>χολῆς καὶ διαχωρημάτων δακνωδῶν ἀφικομένων ἐπὶ τὴν
<br class="lb"/>ἕδραν ἑκόντες αὐτὰ κατασχῶμεν, ἤτοι διά τινα πρᾶξιν ἐν
<br class="lb"/>ἐκείνῳ τῷ χρόνῳ διαπραττομένην ἢ πόῤῥωθεν κοπρῶνος
<br class="lb"/>ὄντες. ἀνατρέχει γὰρ ἄνω ταχέως ὡς μηδὲ βιαζομένης αὖθις
<br class="lb"/>ὑπακούειν ἑτοίμως. ἡ μὲν οὖν αἰτία δι’ ἣν χρονίζει
<br class="lb"/>κατὰ τὴν γαστέρα τὰ σιτία καὶ τὰ ποτὰ, ψυχροῦ τοῦ πέριξ
<br class="lb"/>ἀέρος γινομένου καὶ δὴ λέλεκται. ταύτῃ δ’ ἐδείχθη ξηρότης
<br class="lb"/>αὐτῶν ἑπομένη, καθάπερ γε ἐναργῶς τῇ ξηρότητι
<br class="lb"/>σκληρότης. εἰ δὲ τὰ σώματα τῶν κατὰ τὴν γαστέρα <span class="milestone">534</span>
<br class="lb"/>μορίων ψυχθείη, τήν τε πέψιν ἀνάγκη βλάπτεσθαι καὶ δι’
<br class="lb"/>αὐτὴν ὑγραίνεσθαι μᾶλλον ἢ ξηραίνεσθαι τὰ διαχωρήματα.
<br class="lb"/>συμπεπληρωμένου δ’ ἡμῖν ἤδη τοῦ λόγου παντὸς, ἐπὶ τῇ
<br class="lb"/>προτέρᾳ γραφῇ μεταβῶμεν ἐφ’ ἑτέρας ὑπογεγραμμένας.
</p>
                    </section>
                    <a class="pb" href="#pb295" id="pb295">[p. 295]</a>
                    <section id="body-1-3-5-28" class="div textpart section level5">
                      <blockquote class="quote lemma">Μίξις τὰ κατὰ τὴν γαστέρα σκληρύνει.</blockquote>
                      <p class="p autofirst">Ὅτι μὲν ἡ λαγνεία ξηραίνει τὸ σύμπαν σῶμα, τῶν
<br class="lb"/>ὁμολογουμένων ἐστίν. οὐ μὴν ἀεί γε τὰ κατὰ τὴν κοιλίαν
<br class="lb"/>περιτ<span class="milestone">517</span>τώματα φαίνεται ξηραίνειν, ἀλλ’ ὅταν μεγάλως
<br class="lb"/>ὑπ’ αὐτῶν βαρυνθῇ, διὰ τὴν κατάλυσίν τε τῆς δυνάμεως
<br class="lb"/>καὶ ψύξιν τῶν μορίων, ὑφ’ ὧν ἡ τροφὴ πέττεται καὶ
<br class="lb"/>ἀναδίδοται τὰ κατὰ τὴν κοιλίαν, μίξις τὰ κατὰ τὴν κοιλίαν
<br class="lb"/>ψύχει καὶ σκληρύνει. βούλονται μὲν γὰρ ὑπὸ τῆς μίξεως
<br class="lb"/>τὴν ψύξιν γίνεσθαι τῶν κατὰ τὴν κοιλίαν, ὑπὸ δὲ τῆς ψύξεως
<br class="lb"/>τὴν ξηρότητα, καίτοι μὴ γινομένην τῷ λόγῳ τῆς ψύξεως
<br class="lb"/>ἐδείξαμεν, ἀλλὰ τῷ τῆς σκληρότητος. ὃ δὲ ἐν τοῖς
<br class="lb"/>ἔμπροσθεν λόγοις οὐκ εἶπον ἴσως ἄμεινόν ἐστι νῦν προσθεῖναι.
<br class="lb"/>τὴν γὰρ τῶν ἐκτὸς ψύξιν ἐπιδείξαντός μου σκληρύνειν
<br class="lb"/>τὰ διαχωρούμενα τάχα τις οἰήσεται μόνην ταύτην
<br class="lb"/>αἰτίαν εἶναι τοῦ ξηραίνεσθαι τὰ κατὰ τὴν κοιλίαν. ἔστι δ’
<br class="lb"/>οὐχ αὕτη μόνον, ἀλλὰ καὶ αὐτῆς τῆς περισταλτικῆς τῶν


<a class="pb" href="#pb296" id="pb296">[p. 296]</a>


ἐντέρων δυνάμεως ἀῤῥωστία καὶ προσέτι ῥώμη τῆς καθεκτικῆς
<br class="lb"/>καὶ καθ’ ἣν ἀναδίδοται τὰ τῆς γαστρὸς εἰς ἧπαρ, ἔτι
<br class="lb"/>τε πρὸς τούτοις ἡ δυσαισθησία τῶν ἐντέρων καὶ τὸ τῆς
<br class="lb"/>τροφῆς ἄδηκτον. εἰ δέ τις οἰήσεται παραλελεῖφθαι τὰ στύφοντα
<br class="lb"/>βρώματά τε καὶ πόματα κακῶς ὑπολήψεται. περιέχεται
<br class="lb"/>γὰρ ἐν τοῖς ῥώμην ἐργαζομένοις τῆς καθεκτικῆς
<br class="lb"/>δυνάμεως.
</p>
                    </section>
                    <section id="body-1-3-5-29" class="div textpart section level5">
                      <blockquote class="quote lemma">Ἐλλέβορον πιόντα θᾶσσον καθαίρειν ἢν ἐθέλῃς, λούειν ἢ
<br class="lb"/>φαγεῖν.</blockquote>
                      <p class="p autofirst">Ὁ μὲν καθόλου τε καὶ κοινὸς λόγος ἁπάσης καθάρσεως
<br class="lb"/>κατὰ τόνδε τὸν ἀφορισμὸν εἴρηται, τὰ σώματα ὅκου
<br class="lb"/>τὶς βούλεται καθαίρεσθαι εὔροα ποιέειν. ἐνταυθοῖ δ’ ἐφ’
<br class="lb"/>ἑνὸς τῶν καθαιρόντων τοῦ σφοδροτάτου παρασκευῆς μιᾶς
<br class="lb"/>εἰς εὔροιαν ἐμνημόνευσε τῆς ἐκ λουτροῦ, χέοντος μὲν τοὺς

﻿
<a class="pb" href="#pb297" id="pb297">[p. 297]</a>


χυμοὺς, χαλῶντος δ’ εἴ πού τι συντέταται καὶ κατεσκλήρυνται
<br class="lb"/>τὸ σῶμα. λούειν οὖν συμφέρει τοὺς ἑλλεβοριζομένους, οὔτε
<br class="lb"/>πρὸ πολλοῦ τοῦ λαβεῖν τὸν ἑλλέβορον οὔτε μετὰ πολὺν χρόνον,
<br class="lb"/>ἀλλὰ μάλιστα μὲν πρὶν λαμβάνειν. ἐγχωρεῖ δὲ καὶ
<br class="lb"/>μετὰ τὸ λαβεῖν εὐθέως. εἰ δὲ τῆς καθάρσεως ἤτοι γε ἀρχομένης
<br class="lb"/>ἢ ὅσον οὔπω μελλούσης ἄρχεσθαι, λούοις τὸν ἄνθρωπον,
<br class="lb"/>ἀντισπάσεις τὴν ἔσω ῥοπὴν τῶν ὑπὸ τοῦ καθαίροντος
<br class="lb"/>φαρμάκου χυμῶν ἑλκομένων. ὥσπερ οὖν ἐφ’ ὧν
<br class="lb"/>παχὺ τὸ αἷμα λούοντας ἡμᾶς ἐκέλευσε φλεβοτομεῖν, οὕτως
<br class="lb"/>ἐφ’ ὧν μέλλομεν καθαίρειν, χρῆσθαι λουτροῖς πρὸς τὸ θᾶττον
<br class="lb"/>ἅμα καὶ ἀλυπότερον καθαρθῆναι, αὐτὸς δ’ ἐνταῦθα
<br class="lb"/>μόνου τοῦ <span class="milestone">535</span>θᾶττον ἐμνημόνευσεν. ἄμεινον δὲ δὴ οὐ
<br class="lb"/>μόνον ἐν αὐτῇ τῇ ἡμέρα, καθ’ ἣν λαμβάνει ὁ ἄνθρωπος τὸ
<br class="lb"/>φάρμακον, λούειν αὐτὸν, ἀλλὰ κᾀν ταῖς ἔμπροσθεν ἡνίκα
<br class="lb"/>παρεσκευάζετο πρὸς τὴν κάθαρσιν. αὐτὸς γὰρ ὁ Ἱπποκράτης
<br class="lb"/>καὶ τοῦτο κατὰ τοὺς ἀφορισμοὺς ἐκέλευσεν, ἡνίκα ἔγραψε
<br class="lb"/>πρὸς τοὺς ἑλλεβόρους, τοῖς μὴ ῥᾳδίως καθαιρομένοις
<br class="lb"/>προϋγραίνειν χρὴ τὸ σῶμα πρότερον τροφῇ καὶ ἀναπαύσει


<a class="pb" href="#pb298" id="pb298">[p. 298]</a>


τε καὶ τροφῇ καὶ ὅλως ὑγραίνειν κελεύει, δηλονότι καὶ λουτροῖς
<br class="lb"/>χρῆσθαι πλείοσιν ἐν ὕδασι ποτίμοις, ὑγραίνει γὰρ καὶ
<br class="lb"/>ταῦτα. καὶ νῦν δὲ προσέθηκε τῇ ῥήσει τὸ φαγεῖν, ἤτοι
<br class="lb"/>καθ’ ὃν χρόνον τὸν ἐλλέβορον ὁ ἄνθρωπος ἢ καὶ κατὰ τὴν
<br class="lb"/>ἔμπροσθεν δίαιταν, ἧς καὶ ἄλλο τι κεφάλαιον ἔφαμεν εἶναι
<br class="lb"/>τὸ λεπτύνειν τοὺς χυμοὺς καὶ τὰς ὁδοὺς τοῖς ἐπὶ τὴν κατὰ
<br class="lb"/>γαστέρα καταφερομένοις χυμοῖς εὐπετεῖς παρασκευάζειν. ἐν
<br class="lb"/>γὰρ τῷ εὔροα ποιεῖν, ὃ κατὰ τοὺς ἀφορισμοὺς ἐκέλευσε,
<br class="lb"/>περιέχεται ταῦτα.
</p>
                    </section>
                    <section id="body-1-3-5-30" class="div textpart section level5">
                      <blockquote class="quote lemma">Τὸ αἷμα ἐν ὕπνῳ εἴσω μᾶλλον φεύγει.</blockquote>
                      <p class="p autofirst">Καὶ κατὰ τὸν ἔμπροσθεν λόγον αὐτὸς ἔγραψε τήνδε
<br class="lb"/>τὴν λέξιν ὁ ἐγρηγορὼς, θερμότερος τὰ ἔξω, τὴν ἔσω δὲ ψυχρότερος,
<br class="lb"/>καθεύδων τἀναντία. καὶ νῦν οὖν νόμιζε τῆς προκειμένης
<br class="lb"/>εἶναι κοινὴν ἐκείνην τὴν ἐξήγησιν. ἃ γὰρ ἐπὶ


<a class="pb" href="#pb299" id="pb299">[p. 299]</a>


τοῦ θερμοῦ τῆς κινήσεως καὶ τῆς μεταστάσεως ἤκουσαν
<br class="lb"/>ἐγρηγορότων τε καὶ κοιμωμένων, ταῦτα νόμιζε καὶ περὶ τοῦ
<br class="lb"/>αἵματος ἀκηκοέναι. τὸ γὰρ ἔμφυτον θερμὸν ἐν τούτῳ τε
<br class="lb"/>καὶ τοῖς ἐκ τούτου τρεφομένοις ἐπὶ πλεῖστον.
</p>
                    </section>
                    <section id="body-1-3-5-31" class="div textpart section level5">
                      <blockquote class="quote lemma">Ῥῖγος ἀπὸ τῆς ἄνω κοιλίης, πῦρ δὲ μᾶλλον ἀπὸ τῆς κάτω.</blockquote>
                      <p class="p autofirst">Τῶν κατὰ τὴν κοιλίαν μορίων τὸ μὲν ἄνω ῥίγους μᾶλλόν
<br class="lb"/>ἐστι, τὸ δὲ κάτω πυρετοῦ γεννητικὸν ἢ αἰσθητικὸν ἢ
<br class="lb"/>ἀρκτικὸν, ὅπερ καὶ πιθανώτατόν ἐστι, καὶ δι’ αὐτό γε τοῦτο
<br class="lb"/>προσκεῖσθαι νομίζω τὸ μᾶλλον, ὡς ἀλλήλοις περιλαμβανομένων
<br class="lb"/>μόνων τῶν εἰρημένων. ἀλλ’ εἰ καὶ τοῦτο συγχωρήσαιμεν,
<br class="lb"/>ἐπέρχεταί τις ἄλλη ζήτησις οὐκ εἰδότων ἡμῶν πότερον,
<br class="lb"/>ὅταν ἐν φλεγμονῇ γένηται τὰ εἰρημένα μόρια, τοῦτο αὐτοῖς
<br class="lb"/>ἕπεσθαί φησι ἢ ὅταν εἰς αὐτὰ συῤῥεύσωσι χυμοί τινες ἐκ
<br class="lb"/>τοῦ σώματος δακνώδεις, ἢ ὅταν ἡ τροφὴ φθαρῇ. καί μοι


<a class="pb" href="#pb300" id="pb300">[p. 300]</a>


δοκεῖ βέλτιον εἶναι τὸν λόγον αὐτῷ νομίζειν ἡμᾶς γεγονέναι
<br class="lb"/>περί τε τῆς ἐκ χυμῶν βλάβης καὶ τῆς ἑπομένης αὐτῇ διαφθορᾶς
<br class="lb"/>τῶν σιτίων. ὅταν γὰρ ἤτοι ψυχρὸς ἢ δακνώδης ἐν
<br class="lb"/>τῷ στόματι τῆς κοιλίας ἀθροισθῇ χυμὸς, ἐκ διαφθορᾶς
<br class="lb"/>τῶν σιτίων ἢ μοχθηρᾶς ποιότητος ἢ καὶ συῤῥοῆς τοῦ σώματος,
<br class="lb"/>ἀρχὴ ῥίγους ἐντεῦθεν γίνεται. δέδεικται γὰρ ἐν τῷ
<br class="lb"/>περὶ ῥίγους λόγῳ, διὰ ψυχρὸν αἴτιον ἢ δακνῶδες τὸ ῥῖγος
<br class="lb"/>γινόμενον, ὅταν γε τὸ αἴτιον τοῦτο διὰ σωμάτων αἰσθητικῶν
<br class="lb"/>κινῆται καὶ <span class="milestone">536</span>φέρηται σφοδρότερον· ὥσπερ δὲ
<br class="lb"/>τοῦτο φαίνεται συμβαῖνον, οὕτως ἐνίοτε πυρετὸς ἐπὶ διαφθορᾶς
<br class="lb"/>τροφῆς ὁρᾶται γινόμενος, ἐπειδὰν εἰς τὴν κάτω
<br class="lb"/>κοιλίη ἡ διεφθαρμένη κατενεχθῇ, μὴ προηγουμένου τηνικαῦτα
<br class="lb"/>ῥίγους, ὥσπερ ὁπότε τὰ κατὰ τὸ στόμα τῆς κοιλίας
<br class="lb"/>ἐδάκνετο.
</p>
                    </section>
                    <section id="body-1-3-5-32" class="div textpart section level5">
                      <blockquote class="quote lemma">Ἐπισπασμὸς, πνεύμων, ξηρὸν καῦμα, ὑπέρινον ξηραίνει
<br class="lb"/>ὕπνος πολύς.</blockquote>
                      <a class="pb" href="#pb301" id="pb301">[p. 301]</a>
                      <p class="p autofirst">Τὸν γὰρ κεκενωμένον ὅτι ὁ πολὺς ὕπνος ξηραίνει καὶ
<br class="lb"/>τῇ πείρᾳ μὲν εἴσῃ δι’ ἧς ἅπαντες λόγοι κρίνονται καὶ πρὸ
<br class="lb"/>τῆς πείρας δὲ ποδηγηθείης ἂν εἰς τὴν τοῦ λεγομένου πίστιν
<br class="lb"/>ἐξ ὧν προμεμάθηκας. εἰ μὲν ἐν τοῖς ὕπνοις εἴσω συννεύει
<br class="lb"/>τὸ αἷμα καὶ δηλονότι τὸ ἔμφυτον θερμὸν, ἐν δὲ ταῖς ἐγρηγόρσεσιν
<br class="lb"/>ἐκτὸς ἀποτείνεται, πεφθήσεται μὲν ἐν τοῖς ὕπνοις
<br class="lb"/>τὰ κατὰ τὴν γαστέρα τε καὶ ἧπαρ, ὅλον δὲ τραφήσεται τὸ
<br class="lb"/>σῶμα κατὰ τὰς ἐγρηγόρσεις. εἰ τοίνυν τοῖς κεκενωμένοις
<br class="lb"/>ἔσω μὲν συννεύει τὸ θερμὸν, οὐδὲν δὲ ἔχον ὃ πέψῃ μαραίνεται.
<br class="lb"/>πρῶτον γάρ τοι τῶν ἄλλων ὑπὸ τῆς τροφῆς αὐτὸ
<br class="lb"/>τρέφεται, καθάπερ τὸ πῦρ ὑπὸ τῶν ξύλων, ἀσφαλῶς δὲ
<br class="lb"/>προσέθηκε τὸ πολύς. ὁ γὰρ ὀλίγος ἰᾶται τὸν προγεγονότα
<br class="lb"/>κάματον, ἡνίκα ὁ ἄνθρωπος ἐκκενῷ διὰ τῆς γαστρός. εἶτ’
<br class="lb"/>εἰ καθ’ ἧπαρ καὶ τὰς πρώτας φλέβας εἴη τι χυμῶν ἀπέπτων
<br class="lb"/>ὑπολειπόμενον, ἐκπέπτει πᾶν αὐτό. τοῦτο μὲν οὖν τὸ
<br class="lb"/>δεύτερον μέρος τῆς ῥήσεως οὐδὲν ἔχει ἰσχυρὸν κατὰ τὴν
<br class="lb"/>λέξιν ἁμάρτημα. τὸ δὲ πρότερον, ὃ κατὰ τήνδε γέγραπται
<br class="lb"/>τὴν λέξιν, ἐπισπασμὸς, πνεύμων, ξηρὸν καῦμα, πάμπολυ

﻿
<a class="pb" href="#pb302" id="pb302">[p. 302]</a>


τοῦ τῶν Ἑλλήνων ἔθους ἀποκεχώρηκεν. ἐχρῆν γὰρ εἰρῆσθαι
<br class="lb"/>κατὰ τήνδε τὴν λέξιν αὐτὸ, ἐπι<span class="milestone">518</span>σπασμὸς γίνεται,
<br class="lb"/>διότι ξηρὸν καῦμα κατὰ τὴν πνεύμονος κρᾶσιν ἐστὶν,
<br class="lb"/>ἐπισπασμὸν ἀκουόντων ἡμῶν δηλονότι τὴν εἰσπνοήν. ὁ δὲ
<br class="lb"/>Κόϊντος οὐδ’ ὅτι ξηρὸς καὶ θερμός ἐστιν ὁ πνεύμων, διὰ
<br class="lb"/>τοῦτο ἔφη γίνεσθαι τὴν ταχεῖάν τε καὶ πυκνὴν ἀναπνοὴν,
<br class="lb"/>ἀλλὰ διὰ τοῦ τοιαύτην ξηραίνεσθαί τε καὶ θερμαίνεσθαι τὸν
<br class="lb"/>πνεύμονα. τὸν γὰρ ἐπισπασμὸν οὐχ ἁπλῶς ἀναπνοὴν ἅπασαν,
<br class="lb"/>ἀλλὰ μόνην τὴν ταχεῖάν τε καὶ πυκνὴν ἐβούλετο δηλοῦν.
<br class="lb"/>ὅτι δὲ ὑπὸ τῆς πυκνῆς ὁ πνεύμων καταξηραίνεται
<br class="lb"/>κᾀν τῷ περὶ διαίτης ὀξέων ὑπ’ αὐτοῦ λέλεκται.
</p>
                    </section>
                    <section id="body-1-3-5-33" class="div textpart section level5">
                      <blockquote class="quote lemma">Ψυχρότατον βρῶμα, φακοὶ, κέγχροι, κολοκύνθαι.</blockquote>
                      <p class="p autofirst">Κέγχροι καὶ κολοκύνθαι ψυχρὰ βρώματα σαφῶς εἰσιν,
<br class="lb"/>εἰ καὶ μὴ ψυχρότατα. φακὴν δὲ οὐκ ἂν ὁμολογήσαιμι ψυχρὸν
<br class="lb"/>εἶναι βρῶμα. φαίνεται γὰρ σαφῶς ὥσπερ αἱ κολοκύνθαι


<a class="pb" href="#pb303" id="pb303">[p. 303]</a>


καὶ σὺν αὐταῖς ἀτράφαξίς τε καὶ βλίτα καὶ θριδακίνη
<br class="lb"/>καὶ χονδρίλη καὶ τῶν σιτηρῶν ἐδεσμάτων ἡ κριθὴ
<br class="lb"/>καὶ κέγχροι ψύχοντα. κατὰ τὸν ἐναντίον δὲ τρόπον ἡ φακὴ
<br class="lb"/>μηδεμίαν ἐνδεικνυμένη ψύξιν ἢ παραχρῆμα μετὰ τὸ
<br class="lb"/>βρω<span class="milestone">537</span>θῆναι περιεχομένη κατὰ τὴν ἄνω κοιλίαν ἢ
<br class="lb"/>ὕστερον ἐν τοῖς λεπτοῖς ἐντέροις ἢ παχέσι γενομένη. τάχα
<br class="lb"/>δ’ ἐπειδὴ ψυκτικὸν ἔχειν τι τὸν στύφοντα χυμὸν ἐδείξαμεν
<br class="lb"/>ἐν τῇ περὶ τῶν ἁπλῶν φαρμάκων πραγματείᾳ, τὴν φακὴν
<br class="lb"/>οἰήσεται ψύχειν, ἐπιλελησμένος ἐν τοῖς αὐτοῖς ὑπομνήμασιν
<br class="lb"/>εἰρημένον, ὡς ἕκαστον τῶν τοιούτων, ἁπλοῦν μὲν φαίνεται
<br class="lb"/>καὶ λέγεται, παραβαλλόμενον τοῖς ὑφ’ ἡμῶν ἐκ συνθέσεως
<br class="lb"/>κατασκευαζομένοις, οὐ μὴν ἀκριβῶς γε ἁπλοῦν ἐστιν. ἐδείχθη
<br class="lb"/>γοῦν καὶ ἡ φακὴ κατὰ τὸ πρῶτον γράμμα περὶ τῶν ἐν
<br class="lb"/>ταῖς τροφαῖς δυνάμεων, ἐξ ἐναντίων οὐσιῶν συγκειμένη τῆς
<br class="lb"/>μὲν ἐπεχούσης τὰ κατὰ τὴν γαστέρα, τῆς δὲ εἰς ἀπόκρισιν
<br class="lb"/>αὐτὴν ἐπεγειρούσης. τούτων οὖν ἡ μὲν ἐπέχουσα ψυχρὰ
<br class="lb"/>καὶ γεώδης ἐστὶν, ἡ δ’ ἐπεγείρουσα θερμή. καὶ διὰ τοῦτο


<a class="pb" href="#pb304" id="pb304">[p. 304]</a>


ξηραντικὸν μὲν ἔδεσμα φακὴ, ψυχρὸν δ’ οὐδαμῶς ὥσπερ
<br class="lb"/>οὐδὲ θερμὸν, ἀλλ’ ἐξ ἀμφοῖν μικτὸν καὶ μέσον, εἰ καὶ βραχύ
<br class="lb"/>τι πρὸς τὸ θερμότερον ἀποκεχωρηκὸς ἀπὸ τοῦ μέσου. ὁπότ’
<br class="lb"/>οὖν οὐδὲ ψυχρὸν ἁπλῶς συνχωρήσειεν ἄν τις εἶναι τὴν φακὴν,
<br class="lb"/>ἦ πού γε ψυχρότατον ὑπερβολικῶς. καὶ μέντοι καὶ καταπλαττομένη
<br class="lb"/>τοῖς φλεγμαίνουσιν ἕλκεσι φακὴ φαίνεται μὲν
<br class="lb"/>ἀναστέλλουσα καὶ ἀποκρουομένη τοὺς ἐπιῤῥέοντας χυμοὺς
<br class="lb"/>τῷ πεπονθότι μέρει, τῷ σύφειν δηλονότι ποιοῦσα. φαίνεται
<br class="lb"/>δὲ καὶ πεπτικὸν ἔχειν τὸ καὶ πυοποιὸν, ὅπερ ἥκιστα
<br class="lb"/>τοῖς ψυχροῖς ὑπάρχει. εἴτ’ οὖν αὐτὸς ὁ Ἱπποκράτης οὕτως
<br class="lb"/>ἔγραψεν, εἴτε τις ἄλλος ἐστὶν ὁ παρεγγράψας τήνδε
<br class="lb"/>τὴν ῥῆσιν, οὐκ ὀρθῶς ἐγίνωσκε περὶ φακῶν δυνάμεως.
</p>
                    </section>
                    <section id="body-1-3-5-34" class="div textpart section level5">
                      <blockquote class="quote lemma">Ἕλκεα ἐκφύουσιν, ἢν ἀκάθαρτος ἐὼν πονήσῃ.</blockquote>
                      <p class="p autofirst">Ἐμάθομεν γὰρ ἐν τοῖς πόνοις, τουτέστιν ἐν τοῖς γυμνασίοις,
<br class="lb"/>τὴν θερμασίαν πλείονα γινομένην, ἐκ τοῦ βάθους


<a class="pb" href="#pb305" id="pb305">[p. 305]</a>


ἄγειν ἐπὶ τὸ δέρμα καὶ διαφορεῖν τοὺς χυμούς. ὅταν οὖν
<br class="lb"/>οὗτοι φθάνωσιν ἠθροῖσθαι κατὰ τὸ σῶμα μοχθηροὶ, διαβιβρώσκουσι
<br class="lb"/>τῇ δριμύτητι τὸ δέρμα καὶ γεννῶσιν ἕλκη
<br class="lb"/>καθάπερ ὅταν παχεῖς καὶ κολλώδεις ὦσιν, ἐμφράττουσιν
<br class="lb"/>ἧπαρ τε καὶ νεφρούς. κατὰ δὲ τὸ δέρμα τὰ μετ’ ὄγκου
<br class="lb"/>ἐργάζεται παθήματα.
</p>
                    </section>
                    <section id="body-1-3-5-35" class="div textpart section level5">
                      <blockquote class="quote lemma">Γυνὴ, αἲξ ἐλατήριον ἢ σίκυον ἄγριον βεβρωκυῖαι, παιδίοισι
<br class="lb"/>κάθαρσις.</blockquote>
                      <p class="p autofirst">Οὐκ ἐλατήριον μόνον ὅπερ ἐστὶ σικύου ἀγρίου χυλὸς,
<br class="lb"/>ὥσπερ δὲ οὐδὲ σίκυον μόνον αἱ προσενεγκάμεναι καθαρτικὸν
<br class="lb"/>ἴσχουσι τὸ γάλα τῶν θηλαζόντων παίδων, ἀλλὰ κἂν
<br class="lb"/>ἄλλο τι ὑπηλάτων ὀνομαζομένων φαρμάκων. εἴτε δὲ τὴν
<br class="lb"/>μὲν γυναῖκα τὸ ἐλατήριον, τὴν δὲ αἶγα τὸν αἶγα τὸν σίκυον
<br class="lb"/>αὐτὸν, εἴτε δὲ ἀμφότερα βεβρωκυίας, καθαίρειν τὰ παιδία


<a class="pb" href="#pb306" id="pb306">[p. 306]</a>


τῷ γάλακτί φησιν, οὐδὲν διαφέρει, καθάπερ οὐδ’ εἰ βεβρωκυῖα
<br class="lb"/>γράψει τις ἢ φαγοῦσα. χρήσιμος δ’ ὁ λόγος εἴς τε
<br class="lb"/>χρείαν ἰατρικὴν καὶ δόγμα φυσικόν. ὅταν γὰρ βουληθῶμεν
<br class="lb"/>ὑποκαθᾶραι <span class="milestone">538</span>βρέφη, διδόντες τι τῶν τοιούτων φαγεῖν,
<br class="lb"/>ἤτοι τῇ θηλαζούσῃ μητρὶ τὸ παιδίον ἢ αἰγὶ, δι’ ἐκείνων
<br class="lb"/>αὐτὸ καθαιροῦμεν, εἴς τε δόγματος ἐπίκρισιν διαπεφωνημένου
<br class="lb"/>χρήσιμον τοῦτο. τινὲς δ’ ἡγοῦνται μηδεμίαν δύναμιν
<br class="lb"/>ἔχειν τῶν ἐν ταῖς τροφαῖς ἐξ ἀρχῆς οὐσῶν διαφυλάττεσθαι
<br class="lb"/>μετὰ τὸ πεφθῆναι καὶ αἱματωθῆναι, τινὲς δὲ διαμένειν
<br class="lb"/>ἄχρι πολλοῦ τὰς ἰσχυρὰς δυνάμεις, ὥστε καὶ τοὺς
<br class="lb"/>ἱδρῶτας αὐτῶν ὄζειν, ὅπερ ἐκ τοῦ νῦν εἰρημένου μαρτυρεῖται.
<br class="lb"/>φαίνεται γὰρ ἐπὶ τῶν τοιούτων φυλαττομένη ἐδηδεσμένων
<br class="lb"/>ἡ δύναμις. ἀλλὰ καὶ παρ’ ἡμῖν κατὰ τὸ ἔαρ ὅταν
<br class="lb"/>τῆς σκαμμωνίας τὰ βλαστήματα φάγωσιν αἶγες, καθαρτικὸν
<br class="lb"/>αὐταῖς γίνεται τὸ γάλα, κἂν τιθυμάλλου δὲ προσενέγκωνται,
<br class="lb"/>ταὐτὸ συμβαίνει. καὶ μέντοι καὶ περὶ τὴν Δωρίδα
<br class="lb"/>καὶ Βοιωτίαν καὶ Θετταλίαν ὅσα τ’ αὐτῇ γειτνιᾷ χωρία
<br class="lb"/>τάσεσι τῶν μυῶν ἑάλωσαν πολλοὶ φαγόντες ὄρτυγας,

﻿
<a class="pb" href="#pb307" id="pb307">[p. 307]</a>


ἐπειδὴ τὸν ἐλλέβορον ἐσθίουσιν οὗτοι. ταὐτὸ δὲ τοῦτο καὶ
<br class="lb"/>κατὰ τὰς Ἀθήνας οἶδά τισι συμβὰν ὀρτύγων δαψιλέστερον
<br class="lb"/>ἐδηδοκόσι.
</p>
                    </section>
                    <section id="body-1-3-5-36" class="div textpart section level5">
                      <blockquote class="quote lemma">Ἐνθέρμῳ βρωθὲν, ἔνδοθεν ψύξις, ἔξωθεν πόνος, ἡλίῳ,
<br class="lb"/>πυρὶ, ἐσθῆτι, ἐν ὥρῃ θερινῇ, τῷ δὲ ἐναντίῳ ὡς
<br class="lb"/>ἐναντίως.</blockquote>
                      <p class="p autofirst">Τῷ ἐνθέρμῳ φύσει ψύξιν φησὶ καὶ ποτὸν ὕδωρ συμφέρειν
<br class="lb"/>καὶ πρὸς τούτοις ἐλινύειν, ὅπερ ἐστὶν ἀπέχεσθαι
<br class="lb"/>σφοδρῶν γυμνασίων. πῶς οὖν νῦν κελεύει γυμνάζεσθαι, ὥς
<br class="lb"/>τινες ἐξηγοῦνται; πῶς δ’ ἐν ἡλίῳ καὶ πυρὶ θερμαίνεσθαι;
<br class="lb"/>λουτρὰ μὲν γὰρ ἐδείχθη ψύχοντα τὰς τοιαύτας κράσεις,
<br class="lb"/>ἀπολύσει μὲν τοῦ καπνώδους καὶ λιγνυώδους, ὃ ταῖς θερμαῖς
<br class="lb"/>κράσεσι συμβαίνει γεννᾷν, ὑγρότητι δὲ ψυχούσῃ τὰ
<br class="lb"/>στερεὰ διαβρέχοντα. πῦρ δὲ καὶ ἥλιος θερμαίνει καὶ τούτοις


<a class="pb" href="#pb308" id="pb308">[p. 308]</a>


ὁμοίως ἐσθής τε καὶ ὥρα θερινή. λέγει δ’ οὖν ἐν τοῖς
<br class="lb"/>ἀφορισμοῖς ὧδε· κατὰ μὲν τὰς ὥρας τοῦ ἦρος καὶ ἄκρου
<br class="lb"/>τοῦ θέρεος οἱ παῖδες καὶ οἱ τούτων ἐχόμενοι τῇσιν ἡλικίῃσιν
<br class="lb"/>ἄριστα διάγουσι καὶ ὑγιαίνουσι μάλιστα. τοῦ δὲ
<br class="lb"/>θέρεος καὶ τοῦ φθινοπώρου μέχρι μέν τινος οἱ γέροντες,
<br class="lb"/>τὸ δὲ λοιπὸν καὶ τοῦ χειμῶνος οἱ μέσοι τῇσιν ἡλικίῃσιν.
<br class="lb"/>εἴπερ οὖν ἡ θερμὴ ἡλικία τοῦ χειμῶνος, ἡ ψυχρὰ δὲ τοῦ
<br class="lb"/>θέρους ἄμεινον, οὐκ ὠφέλειαν ἐξ ἡλίου καὶ πυρὸς καὶ ὥρας
<br class="lb"/>θερινῆς τοῖς ἐνθέρμοις φύσει γίνεσθαι νομίζειν αὐτὸν, ἀλλὰ
<br class="lb"/>καὶ βλάβην. καὶ τοίνυν τὸ κατὰ τὴν ἀρχὴν τῆς ῥήσεως
<br class="lb"/>εἰρημένον τὸ ἐνθέρμῳ δεόμενον ἔχειν ἑαυτῷ τι προσυπακουόμενον,
<br class="lb"/>ἤτοι κράσει ἢ φύσει ἢ σώματι ἢ ἀνθρώπῳ, ὃ
<br class="lb"/>διὰ τῆς ἀντιθέσεως ἐγνώσθη, σώματι καὶ ἀνθρώπῳ λελεγμένον
<br class="lb"/>μᾶλλον ἢ κράσει καὶ φύσει. πάντως γὰρ ἂν εἶπε,
<br class="lb"/>τῇ δ’ ἐναντίᾳ <span class="milestone">519</span>τἀναντία, τὸ τοῦ θήλεος γένους ἄρθρον,
<br class="lb"/>τὸ τῇ προτάξας τοῦ τοῖς ἀῤῥέσιν. γένοιτ’ ἂν οὖν
<br class="lb"/>ὁ σύμπας λόγος τοιοῦτος· τῇ πολυθέρμῳ σώματι, διὰ μὲν
<br class="lb"/>τῶν βρωμάτων καὶ τῶν πομάτων ἡ ἔνδοθεν ψύξις οἰκεία,


<a class="pb" href="#pb309" id="pb309">[p. 309]</a>


βλαβερὰ δ’ ἡ ἔξωθεν θερμασία δι’ ἡλίου καὶ πυρὸς καί
<br class="lb"/>ὥρας θερινῆς καὶ ἱματίων, ἐν οἷς ἅπασιν ἡ ξηρὰ θερμασία
<br class="lb"/>δηλοῦται. τὴν γὰρ ὑγρὰν καὶ σύμμετρον, <span class="milestone">539</span>ὁποῖα τῶν
<br class="lb"/>βαλανείων, ψύχειν ἐδείξαμεν τῇ δυνάμει. πρόδηλον δ’ ὅτι
<br class="lb"/>τὰ συνήθη ταῦτα βαλανεῖα λέγομεν ἐν τοῖς τοιούτοις ἀεὶ
<br class="lb"/>λόγοις, ἔνθα μὴ προστίθεμεν ὑδάτων αὐτοφυῶν ἢ θαλαττίων
<br class="lb"/>ἢ θειωδῶν ἢ στυπτηριωδῶν, ἐκεῖνα μὲν γὰρ ξηραίνει
<br class="lb"/>τε καὶ θερμαίνει, οὐ ψύχει, τῷ δ’ ἐναντίῳ φύσει σώματι
<br class="lb"/>τὰ ἐναντία προσυπακοῦσαι πάλιν ἐνταῦθα δεῖ, τῶν μὲν
<br class="lb"/>ὠφελούντων τὰ ὠφελήσαντα, τῶν δὲ βλαπτόντων τὰ βλάπτοντα,
<br class="lb"/>τὰ μὲν ὥσθ’ αἱρεῖσθαι, τὰ δὲ ὥστε φυγεῖν. εἰ
<br class="lb"/>γὰρ τὰς πολυθέρμους φύσεις ἐδέσμασί τε καὶ πόμασιν ἐκέλευσε
<br class="lb"/>ψύχειν, τὰς ψυχροτέρας δηλονότι τοῖς ἐναντίοις ἀξιώσει
<br class="lb"/>θερμαίνειν. καὶ μέντοι καὶ εἰ τὰς θερμοτέρας φύσεις
<br class="lb"/>ἔλεγεν ὑφ’ ἡλίου καὶ πυρὸς καὶ θέρους βλάπτεσθαι, τὰς
<br class="lb"/>ψυχροτέρας δηλονότι διὰ μὲν τούτων ὠφελήσεσθαι, διὰ δὲ
<br class="lb"/>τῶν ἐναντίων βλαβήσεσθαι δηλοῖ.
</p>
                    </section>
                    <a class="pb" href="#pb310" id="pb310">[p. 310]</a>
                    <section id="body-1-3-5-37" class="div textpart section level5">
                      <blockquote class="quote lemma">Βρώματα τὰ μὲν ταχέως κρατέεται, τὰ δὲ βραδέως.</blockquote>
                      <p class="p autofirst">Μόνος ὧν οἶδα Καπίτων ἔγραψεν ἀντὶ τοῦ βραδέως,
<br class="lb"/>ἐναντίως τὴν λέξιν ποιήσας τοιάνδε. βρώματα μὲν ταχέως
<br class="lb"/>κρατεῖται, τὰ δ’ ἐναντίως. ἡ γοῦν διάνοια καθ’ ἑτέραν λέξιν
<br class="lb"/>ἡ αὐτή. τὰ γὰρ ἐσθιόμενα διαφέρειν ἀλλήλων φησὶ,
<br class="lb"/>τῷ τὰ μὲν ταχέως κρατεῖσθαι ὑπὸ τοῦ σώματος, τὰ δὲ
<br class="lb"/>βραδέως. ἀκουστέον δὲ κρατεῖσθαι τὸ μεταβάλλεσθαι καὶ
<br class="lb"/>πέττεσθαι καὶ προστίθεσθαι καὶ ἐξομοιοῦσθαι τῷ σώματι.
<br class="lb"/>τῶν δὲ κατὰ μέρος ἐδεσμάτων τινὰ μέν ἐστι ταχέως πεττόμενα
<br class="lb"/>καὶ αἱματούμενα καὶ τρέφοντα, τινὰ δὲ βραδέως ἃ ἐν
<br class="lb"/>τρισὶν ὑπομνήμασιν, ἐν οἷς περὶ τῶν τῆς τροφῆς δυνάμεων
<br class="lb"/>διῆλθον ἀκριβῶς ἅπαντα.
</p>
                    </section>
                  </section>
                  <a class="pb" href="#pb311" id="pb311">[p. 311]</a>
                  <section id="body-1-3-6" class="div textpart chapter level4">
                    <section id="body-1-3-6-1" class="div textpart section level5">
                      <h5 class="head textpart">ΙΠΠΟΚΡΑΤΟΥΣ ΕΠΙΔΗΜΙΩΝ ΣΤ.
<br class="lb"/>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br class="lb"/>ΣΤ. ΤΜΗΜΑ ΣΤ.<a class="bookmark" href="#body-1-3-6-1"> §</a></h5>
                      <blockquote class="quote lemma"><span class="milestone">540</span>Σάρκες ὁλκοὶ ἐκ κοιλίης καὶ ἔξωθεν. δηλοῖ ἡ αἴσθησις
<br class="lb"/>ὡς ἔκπνουν καὶ εἴσπνουν.</blockquote>
                      <p class="p autofirst">Ἕλκειν εἰς ἑαυτάς φησι τὰς σάρκας ἔκ τε κοιλίας καὶ
<br class="lb"/>ἔξωθεν. ἐκ μὲν τῆς κοιλίας δηλονότι τὸν ἐκ τῶν σιτίων
<br class="lb"/>τε καὶ ποτῶν χυλὸν, ὑφ’ οὖ τρέφεται, ἔξωθεν δὲ οὐκέθ’


<a class="pb" href="#pb312" id="pb312">[p. 312]</a>


ὁμοίως· ἄδηλον δ’ εἴτε τροφὴν εἴτ’ ἀέρα λέγει. δυνατὸν
<br class="lb"/>μὲν γὰρ τροφὴν ἕλκειν τὰς σάρκας ὥσπερ ἐκ τῆς κοιλίας,
<br class="lb"/>οὕτω κᾀκ τῶν ἔξω μερῶν εἰς τὸ βάθος ἀντεπισπᾶσθαι. δυνατὸν
<br class="lb"/>δὲ καὶ τὸν ἀέρα, διὰ δὲ τῶν καθηκουσῶν ἀρτηριῶν
<br class="lb"/>εἰς τὸ δέρμα φέρεσθαι πρὸς τὰς σάρκας, ἑλκόμενον ὑπ’ αὐτῶν,
<br class="lb"/>ὃ καὶ μᾶλλον ἔχεται τῆς κατὰ τὴν ὅλην ῥῆσιν ἀκολουθίας,
<br class="lb"/>διαπεφωνημένου δὲ τοῦ περὶ τῆς ὁλκῆς δόγματος.
<br class="lb"/>ἔνιοι μὲν γὰρ τῶν <span class="milestone">541</span>ἰατρῶν τε καὶ φιλοσόφων οὐδ’ 
<br class="lb"/>ὅλως ὁλκὴν ἔφασαν εἶναι, τινὲς δ’ εἶναι μέν φασιν, ἐν ταῖς
<br class="lb"/>σαρξὶ δ’ οὐκ εἶναι. τὸ γράφειν δ’ ἀποδείξεις ἁπάντων τῶν
<br class="lb"/>τοιούτων ἐν ἐξηγητικοῖς ὑπομνήμασιν ἀδύνατον ἔφην εἶναι.
<br class="lb"/>πολλάκις τε γὰρ ἀναγκασθήσεται λέγειν τὰ αὐτὰ, πλῆθός
<br class="lb"/>τε καὶ μῆκος ὑπομνημάτων ἔσεσθαι μηδ’ ἀριθμηθῆναι ῥᾳδίως
<br class="lb"/>δυνάμενον, ἀλλ’ οὐδὲ τὸν τῆς ζωῆς χρόνον ἱκανὸν ἔσεσθαι
<br class="lb"/>πρὸς τὴν τῶν Ἱπποκράτους βιβλίων ἐξήγησιν, ἥτις
<br class="lb"/>ἑκάστου δόγματος ἀεὶ τὰς ἀποδείξεις γράφει καθ’ ἑκάστην
<br class="lb"/>ῥῆσιν. ἔτι τε τοῖς ἀναγνωσομένοις ὀχληρὸν τὸ πρᾶγμα καὶ
<br class="lb"/>τοῖς κατασκευάσαι βουλομένοις τὰ ὑπομνήματα σὺν χρόνῳ


<a class="pb" href="#pb313" id="pb313">[p. 313]</a>


πολλῷ καὶ δαπανήμασί τε γραφήσεσθαι. βέλτιον οὖν ἔδοξεν
<br class="lb"/>ἐξηγεῖσθαι μὲν ἐν τούτοις τοῖς ὑπομνήμασι τὴν διάνοιαν
<br class="lb"/>ἑκάστης ῥήσεως, ὅπερ ἴδιόν ἐστιν ἐξηγητοῦ. προστιθέναι
<br class="lb"/>δὲ καὶ τὰς αἰτίας, ἐνίοτε τοῖς εἰρημένοις ὑπ’ αὐτοῦ κατὰ
<br class="lb"/>τὴν ἀκολουθίαν τῶν ἀποδεδειγμένων δογμάτων, αὐτὰ δὲ τὰ
<br class="lb"/>δόγματα μὴ κατασκευάζειν μὲν ἐνταῦθα, μόνον δ’ ἀναμιμνήσκειν
<br class="lb"/>ἐν τίσιν ἤδη βιβλίοις τῶν ὑπ’ ἐμοῦ γεγραμμένων
<br class="lb"/>ἀποδέδεικται καθάπερ καὶ νῦν, ὅτι μὲν ἑλκόντων τὸν οἰκεῖον
<br class="lb"/>χυμὸν ἐφ’ αὑτὰ τῶν τρεφομένων ἡ πρὸς αὐτὰ γίνεται φορὰ
<br class="lb"/>τῆς τροφῆς ἐν τοῖς τῶν φυσικῶν δυνάμεων ὑπομνήμασιν
<br class="lb"/>ἀποδέδεικται. τὸ δ’ ἔκπνουν τε καὶ εἴσπνουν ὅλον τὸ σῶμα
<br class="lb"/>διά τε τοῦ περὶ χρείας ἀναπνοῆς ὑπομνήματος καὶ τοῦ περὶ
<br class="lb"/>χρείας σφυγμῶν, ὧν ἐν μὲν τῷ προτέρῳ λεχθέντι τὴν
<br class="lb"/>χρείαν τῆς ἀναπνοῆς ἐδείξαμεν εἶναι φυλακὴν τῆς συμμετρίας
<br class="lb"/>τοῦ κατὰ τὴν καρδίαν θερμοῦ. κατὰ δὲ τὸ περὶ
<br class="lb"/>χρείας σφυγμῶν τὴν καθ’ ὅλον τὸ σῶμα μετριότητα τῆς
<br class="lb"/>θερμασίας ἐκ τοῦ τῶν ἀρτηριῶν ἔργον φυλάττεσθαι. ταῦτ’ 
<br class="lb"/>οὖν ἐστιν ἱκανὰ μόνα πρὸς τὴν τοῦ προτέρου μέρους τῆς


<a class="pb" href="#pb314" id="pb314">[p. 314]</a>


ῥήσεως ἐξήγησιν. ἐπὶ δὲ τὸ δεύτερον αὐτῆς ἤδη μετέλθωμεν,
<br class="lb"/>ἐν ᾧ τὸ δηλοῖ ἡ αἴσθησις, ὡς οὐ κατὰ συνήθειαν
<br class="lb"/>οὔθ’ Ἱπποκράτους οὔτε καθόλως Ἑλληνικῶς ἑρμηνευόμενον.
<br class="lb"/>ἐπηνορθώσαντο δέ τινες, οἱ μὲν κατὰ δοτικὴν πτῶσιν αἰσθήσει
<br class="lb"/>γράψαντες, ἵν’ ᾖ τὸ λεγόμενον ὑπ’ αὐτοῦ τοιόνδε·
<br class="lb"/>δῆλόν ἐστι τῇ αἰσθήσει ὡς ἔκπνουν καὶ εἴσπνουν εἴη τὸ
<br class="lb"/>σῶμα τῷ ζώῳ ὅλον, ἐπενηνέχθαι δὲ τούτοις τὸ σάρκες ὁλκοὶ
<br class="lb"/>ἐκ κοιλίας καὶ ἔξωθεν ὑπὸ τῆς αἰσθήσεως μαρτυρούμενον,
<br class="lb"/>ὅπερ ταὐτόν ἐστιν τῷ λέγειν, ὑπὸ τῶν ἐναργῶς φαινομένων
<br class="lb"/>ἡμῖν διὰ τῶν αἰσθήσεων. ἰδιωτῶν γε μὴν ἐνίων ἤκουσα
<br class="lb"/>θαυμαζόντων τὸ συμβὰν αὐτοῖς ἐπὶ τοῖς τῶν ποτίμων ὑδάτων
<br class="lb"/>λουτροῖς. ἔμπροσθεν γὰρ ἐξ ἡλίου θερμοῦ καὶ ὁδοιπορίας
<br class="lb"/>ἥκοντες αὐχμηρόν τε τὸ σῶμα καὶ τὸ στόμα ξηρότατον
<br class="lb"/>ἔφασαν ἔχειν, ἀμηχάνῳ τε δίψει συνέχεσθαι, μετὰ
<br class="lb"/>δὲ τὸ λουτρὸν ἄδιψοί τε γενέσθαι καὶ τὸ σῶμα σχεῖν ὑγρόν.
<br class="lb"/>ὁμοίως δὲ αὐτῷ καὶ τὸ σύμπαν σῶμα μαλακόν τε καὶ ὑγρὸν
<br class="lb"/>ἀπεργασθῆναι, τὸν ἔμπροσθεν αὐχμὸν ἀποθέμενον. ἔνιοι
<br class="lb"/>δὲ καὶ σαφῶς ᾐσθῆναι τοῦ σώματος ἔφασκον, ἕλκοντος εἰς


<a class="pb" href="#pb315" id="pb315">[p. 315]</a>


ἑαυτοὺς κατὰ τὰς δεξαμενὰς ὕδωρ. τοιαῦτα μὲν οὖν τινα,
<br class="lb"/>ἃ καὶ τοῖς ἰδιώταις φαίνεται, μαρτύρια τοῦ δόγματος ἐξ
<br class="lb"/>αἰσθήσεως λαμβανόμενα. τινὰ δ’ ἐκ λογικωτέρων ἀποδείξεων
<br class="lb"/>εὑρίσκεται τοῖς ἰατροῖς, ὧν ἐστι μία καὶ ἣν ἐφεξῆς
<br class="lb"/>αὐτὸς εἶπεν, ἣν γνώσεσθε κατὰ τὴν ἐχομένην ῥῆσιν. εἰς
<br class="lb"/>γὰρ τὴν προκειμένην ἀρκέσει καὶ ταῦτα, δυναμένων ἡμῶν
<br class="lb"/>ἐκ τῶν ὀρθῶς εἰρημένων φωρᾶσαι τὰ κακῶς τοῖς ἐξηγηταῖς
<br class="lb"/>γεγραμμένα.
</p>
                    </section>
                    <section id="body-1-3-6-2" class="div textpart section level5">
                      <blockquote class="quote lemma"><span class="milestone">542</span><span class="milestone">520</span>Ἐνθερμότερον φλέβιον αἵματος πλήθει
<br class="lb"/>ἀνίσχει τὸ καυσῶδες καὶ εὐθὺς ἀποκρίνει.</blockquote>
                      <p class="p autofirst">Φλέβιον ἐνθερμότερον ἀκουστέον ἐστὶ τὴν ἀρτηρίαν,
<br class="lb"/>ὁμολογούντων ἁπάντων τῶν ἐξηγησαμένων τὰ Ἱπποκράτεια
<br class="lb"/>βιβλία φλέβας οὐχ ὑπὸ τούτου μόνου, ἀλλὰ καὶ πολλῶν
<br class="lb"/>ἄλλων παλαιῶν ὀνομάζεσθαι καὶ τὰς ἀρτηρίας. τοῦτ’ οὖν

﻿
<a class="pb" href="#pb316" id="pb316">[p. 316]</a>


φησι τὸ φλέβιον, τὸ τοῦ αἵματος πλήθει θερμαινόμενον,
<br class="lb"/>ἀνίσχει τὸ καυσῶδες καὶ ἀποκρίνει. καυσῶδες δὲ λέγων τὸ
<br class="lb"/>γεννώμενον ἐκ τῆς θερμασίας, ὅπερ οἷον λίγνυς τίς ἐστι
<br class="lb"/>τοῦ θερμαινομένου χυμοῦ σφοδρότερον. τοῦτο δ’ ὡς ἂν
<br class="lb"/>θερμὸν τῇ κράσει καὶ λεπτὸν ὑπάρχον τῇ συστάσει, ῥᾳδίως
<br class="lb"/>ἀποκρίνεται. ταύτην ἐγὼ νομίζω πιθανωτέραν εἶναι τὴν
<br class="lb"/>ἐξήγησιν, εἴπερ γε δεῖ τὸ ἀληθὲς ἅμα καὶ τοῖς Ἱπποκράτους
<br class="lb"/>δόγμασιν ἀκόλουθον ἔχειν σκοπόν· ὅτι μὲν οὖν ἀληθές
<br class="lb"/>ἐστι τὸ νῦν εἰρημένον ὑπ’ ἐμοῦ δόγμα δέδεικται μὲν
<br class="lb"/>κᾀν τῷ περὶ χρείας ἀναπνοῆς, δέδεικται δὲ καὶ διὰ τοῦ
<br class="lb"/>περὶ χρείας σφυγμῶν. ἐν μὲν γὰρ ταῖς εἰσπνοαῖς, ἃς διά
<br class="lb"/>τε τοῦ στόματος καὶ παντὸς τοῦ δέρματος ἴσχει τὰ ζῶα,
<br class="lb"/>διττὴν ἀπεδείξαμεν ὠφέλειαν γίνεσθαι, τονοῦσθαι μὲν ἀεὶ
<br class="lb"/>ἐμψυχόμενον τὸ ἔμφυτον θερμὸν, ὅπως μὴ διαφορηθὲν
<br class="lb"/>ἀπόλοιτο, καὶ μάλισθ’ ὅταν αὐξηθῇ ποτὲ καθ’ ἡντινοῦν αἰτίαν.
<br class="lb"/>ἐπεγείρεσθαι δὲ καὶ ῥώννυσθαί ποτε βαρυνόμενον
<br class="lb"/>ὑπὸ πλήθους ὕλης ψυχρᾶς, ὃν τρόπον καὶ τὸ πῦρ ἐν τῷ
<br class="lb"/>ῥιπίζεσθαι. καὶ μέντοι καὶ αὐτὴν αὐτῷ τήνδε τὴν διπλῆν


<a class="pb" href="#pb317" id="pb317">[p. 317]</a>


κίνησιν, οἰκεῖόν τε καὶ σύμφυτον εἶναι γυμνάσιον εἰς εὐτονίαν
<br class="lb"/>ἄγον. αὕτη γὰρ χρεία τε καὶ φύσις γυμνασίων ἐστίν.
<br class="lb"/>ἐπεὶ τοίνυν ἔμπροσθεν εἰπὼν ὁ Ἱπποκράτης, σάρκες ὁλκοὶ
<br class="lb"/>καὶ ἔξωθεν, εἶτ’ ἐπὶ τούτῳ προσθεὶς, ὡς ἔκπνουν καὶ εἴσπνουν
<br class="lb"/>ἐστὶ τὸ σῶμα. τῆς μὲν οὖν εἰσπνοῆς αὐτῆς τὴν
<br class="lb"/>γένεσιν καὶ τὴν χρείαν ἐνεδείξατο διὰ τοῦ σάρκες ὁλκοὶ,
<br class="lb"/>περὶ δὲ τῆς ἐκπνοῆς οὐδὲν εἰπὼν εἰκότως ἐν τῇ νῦν προκειμένῃ
<br class="lb"/>ῥήσει περὶ αὐτῆς διῆλθε, ἐπὶ τῶν ἀρτηριῶν ποιησάμενος
<br class="lb"/>τὸν λόγον, ὄντα μὲν κοινὸν καὶ πρὸς τὴν καρδίαν,
<br class="lb"/>ἀμυδρότερον δὲ φαινόμενον. ὅτι δὲ κοινός ἐστι δῆλον ἐνθένδε,
<br class="lb"/>διὰ τὴν ἔμφυτον θερμασίαν ἐδείξαμεν γεννᾶσθαι τὸ
<br class="lb"/>λιγνυῶδες περίττωμα κατὰ τὸ αἷμα, καὶ μάλισθ’ ὅταν ᾖ
<br class="lb"/>θερμότερον. ἀποκρίσεως οὖν αὐτῷ χρεία δηλονότι καὶ ταύτην
<br class="lb"/>ἡ φύσις ἐτεχνήσατο, τοῖς μὲν ἐκ τῆς καρδίας ἐκκριθησομένοις
<br class="lb"/>διὰ τῆς ἐκπνοῆς, τοῖς δὲ καθ’ ὅλον τὸ σῶμα διὰ
<br class="lb"/>τῆς τῶν ἀρτηριῶν συστολῆς. τὰ μὲν οὖν ἐκ τούτων τε καὶ
<br class="lb"/>τῶν φλεβῶν, ἐδείχθησαν γὰρ αὐταῖς συνανεστομωμέναι, διὰ
<br class="lb"/>τοῦ δέρματος εὐθέως ἐκκρίνεται τῇ συστολῇ τῶν ἀρτηριῶν


<a class="pb" href="#pb318" id="pb318">[p. 318]</a>


ἐκθλιβόμενα. τὰ δ’ ἐκ τῆς καρδίας ὁ πνεύμων ὑποδέχεται
<br class="lb"/>πρότερος οἷόν τι ταμιεῖον τοῦ πνεύματος αὐτῇ παρεσκευασμένος,
<br class="lb"/>ἑλκούσῃ μὲν ἐν τῇ διαστολῇ, ἐκπεμπούσῃ δὲ ἐν ταῖς
<br class="lb"/>συστολαῖς. αὕτη μὲν ἡ ἡμετέρα γνώμη περὶ τῆς προκειμένης
<br class="lb"/>ῥήσεως καὶ δειχθήσεται μικρὸν ὕστερον ἡ ἑξῆς αὐτῇ
<br class="lb"/>γεγραμμένη φυλάττουσα τὴν ἀκολούθειαν καὶ πρὸς ταύτην
<br class="lb"/>μὲν αὐτὴν, οὐχ ἥκιστα δὲ καὶ τὴν προτεταγμένην αὐτῆς.
<br class="lb"/>ὅσοι δὲ περὶ καύσου γενέσεως ὑπέλαβον αὐτὸν ἐνταῦθα
<br class="lb"/>ποιεῖσθαι τὸν λόγον, πρῶτον μὲν εἴασαν ἐλλιπῶς εἰρημένον
<br class="lb"/>τὸν περὶ τοῦ σάρκες ὁλκοὶ λόγον. οὐ γὰρ ἕλκουσι μόνον
<br class="lb"/>εἰς ἑαυτὰς τὸ οἰκεῖον, ἀλλὰ καὶ τὸ μὴ τοιοῦτον ἐκκρίνουσι.
<br class="lb"/>τοῦ μὲν οὖν ἕλκειν ἡ χρεία προδηλο<span class="milestone">543</span>τέρα, τοῦ δ’
<br class="lb"/>ἐκκρίνειν ἀδηλοτέρα, καὶ δεῖταί τινος εἰς πίστιν λόγου. μεταβῶμεν
<br class="lb"/>οὖν ἐπὶ τὴν ἐχομένην ῥῆσιν ἤδη συντελοῦσάν τι
<br class="lb"/>καὶ αὐτὴν, ὡς ἔφην ἀρτίως, εἰς διάκρισιν τῆς ἀμείνονος
<br class="lb"/>ἐξηγήσεως.
</p>
                    </section>
                    <a class="pb" href="#pb319" id="pb319">[p. 319]</a>
                    <section id="body-1-3-6-3" class="div textpart section level5">
                      <blockquote class="quote lemma">Καὶ οἷσι τὸ μὲν πῖον, χολὴ ξανθὴ, τὸ δ’ αἷμα μέλαινα.</blockquote>
                      <p class="p autofirst">Ἀναμνησθῆναι χρὴ περὶ τῶν δύο δοξῶν τῆς προεξηγουμένης
<br class="lb"/>ῥήσεως. ἡμεῖς γὰρ ἐλέγομεν αὐτὸν ἐπιδεικνύναι
<br class="lb"/>τὴν χρείαν τῆς διαπνοῆς, ὀνομαζομένης οὕτω τῆς δι’ ὅλου
<br class="lb"/>τοῦ σώματος ἐκ τῶν ἀρτηριῶν εἰς τοὐκτὸς φορὰς τοῦ πνεύματος,
<br class="lb"/>ὥσπερ τῆς διὰ τοῦ στόματος ἐκπνοῆς. ἔνιοι δὲ περὶ
<br class="lb"/>καύσου γενέσεως ἐνόμισαν εἶναι τὸν λόγον, οἷς οὐ πάνυ τι
<br class="lb"/>μαρτυρεῖν ἔφαμεν, τὸ ἀνίσχει τὸ καυσῶδες καὶ εὐθὺς ἀποκρίνει.
<br class="lb"/>μήτε γὰρ εὐθέως ἀποκρίνεσθαι κατὰ τοὺς καύσους,
<br class="lb"/>ἅπερ αὐτοί φασι δι’ ἐμέτων ἢ τῆς κάτω γαστρὸς ἐκκενοῦσθαι,
<br class="lb"/>μήτ’ ἀναγκαῖον εἶναι προσκεῖσθαί τι τῶν τοῦ καύσου
<br class="lb"/>συμπτωμάτων τῷ περὶ τῆς γενέσεως αὐτοῦ λόγῳ, τὴν δ’
<br class="lb"/>ἡμετέραν ἐξήγησιν ἀμείνονα τῆσδε φαμὲν εἶναι, πρῶτον μὲν
<br class="lb"/>ἐκ τοῦ τῶν ἐγκλημάτων τούτων ἐκτὸς εἶναι, δεύτερον δὲ
<br class="lb"/>κᾀκ <span class="gap" title="omission">[lost]</span> τὸ δόγμα πᾶν φαίνεσθαι διδασκόμενον ἐν τῷ λόγῳ


<a class="pb" href="#pb320" id="pb320">[p. 320]</a>


περὶ τῆς εἴσω τε καὶ ἔξω φορᾶς τοῦ πνεύματος, ἣν ἀπεδείξαμεν
<br class="lb"/>ἐν τισὶν ἡμετέροις ὑπομνήμασιν, οὐ μόνον ἐν ταῖς
<br class="lb"/>διὰ τοῦ στόματος ἀναπνοαῖς, ἀλλὰ καὶ ταῖς καθ’ ὅλον τὸ
<br class="lb"/>σῶμα διαπνοαῖς γίνεσθαι, τινῶν μὲν ἕνεκα γενέσεως πνεύματος
<br class="lb"/>ψυχικοῦ, καθάπερ Ἀσκληπιάδης, ἐνίων δ’, ὡς Ἐρασίστρατος,
<br class="lb"/>οὐ τούτου μόνου, ἀλλὰ καὶ ζωτικοῦ, τινῶν δ’
<br class="lb"/>ἕνεκα θρέψεως τῶν πνευμάτων τούτων τὰς εἰσπνοὰς γίνεσθαι
<br class="lb"/>λεγόντων, ἀπορουμένων δ’ ἐν τῷ τὴν χρείαν ἀποδιδόναι
<br class="lb"/>τῆς ἐκπνοῆς ὁ Ἱπποκράτης, ὡς ἐδείξαμεν ἐν τοῖς
<br class="lb"/>προειρημένοις ὑπομνήμασιν, ἀληθῆ χρείαν οὐ μόνον τῆς διὰ
<br class="lb"/>τοῦ στόματος ἐκπνοῆς, ἀλλὰ καὶ τῆς καθ’ ὅλον τὸ σῶμα
<br class="lb"/>διῆλθεν ἐν τῷ προκειμένῳ λόγῳ. τοὺς δ’ ἐξηγησαμένους
<br class="lb"/>ἑτέρως μέμψασθαι δίκαιον, ἐπιλανθανομένους τίνος ἐξηγοῦνται
<br class="lb"/>βιβλίον. οὐ γὰρ ἂν εἰς ἄλλων ἀνδρῶν ὑπέσυρον τὸ
<br class="lb"/>δόγμα, τὴν ἀκολουθίαν ἀπολιπόντες ὧν Ἱπποκράτης ἠβουλήθη.
<br class="lb"/>σαφῶς γοῦν εἰπόντος αὐτοῦ τὰς σάρκας ὁλκοὺς ἐκ
<br class="lb"/>κοιλίας καὶ ἔξωθεν, ὃ διαφέρει πάμπολυ τοῦ νομίζειν, τῇ
<br class="lb"/>πρὸς τὸ κενούμενον ἀκολουθίᾳ τὴν ἐκ τῆς κοιλίας ἀνάδοσιν

﻿
<a class="pb" href="#pb321" id="pb321">[p. 321]</a>


τῆς τροφῆς ἐν τῷ σώματι γίνεσθαι. πρῶτον μὲν ἐχρῆν
<br class="lb"/>ἐννοῆσαι μὴ μόνον ἑλκτικὴν τῶν οἰκείων εἶναι δύναμιν ἐν
<br class="lb"/>αὐταῖς, ἀλλὰ καὶ τῶν ἀλλοτρίων ἀποκριτικήν. ἕπεται γὰρ
<br class="lb"/>τοῦτο τοῖς ὑποθεμένοις προνοητικὴν εἶναι τὴν φύσιν τῆς
<br class="lb"/>τοῦ ζώου διαμονῆς, ὧν εἷς ἦν καὶ Ἐρασίστρατος, δεύτερον
<br class="lb"/>δέ τί ποτέ ἐστι τὸ τῆς ἐκκρίσεως δεόμενον εἰπεῖν. οὐ γὰρ
<br class="lb"/>δήπου τὸ αἷμα φήσουσιν ἐξ οὗ τρέφεται τὸ σῶμα. τούτων
<br class="lb"/>οὖν ἐκεῖνοι μὲν οὐδέτερον ἔπραξαν, ὁ δὲ Ἱπποκράτης ὡς
<br class="lb"/>ὑπὸ τῶν αἰσθήσει φαινομένων ἑκάτερον ἐναργῶς μαρτυρεῖται
<br class="lb"/>προειπὼν, ἐφεξῆς ἐπὶ τὴν χρείαν μετέβη τῆς καθ’ ὅλον
<br class="lb"/>τὸ σῶμα διαπνοῆς, τὴν τῆς γενέσεως ἀναγκαίαν αἰτίαν εἰπὼν
<br class="lb"/>τῶν λιγνυωδῶν περιττωμάτων. ἡ γάρ τοι κατὰ τὸ
<br class="lb"/>σῶμα τῶν ζώων θερμασία περιττώματα ποιεῖ τοιαῦτα
<br class="lb"/>συνεχοῦς κενώσεως δεόμενα. καὶ τοίνυν ἐν <span class="milestone">544</span>τῇ προκειμένῃ
<br class="lb"/>ῥήσει τὴν ὕλην τῆς τῶν περιττωμάτων γενέσεως
<br class="lb"/>ἐδείξαμεν. ὡς γὰρ ἡ πλείων θερμασία γεννᾶν αὐτὰ πέφυκεν,
<br class="lb"/>οὕτως καὶ ὗλαί τινες εἰσιν ἐπιτήδειοι πρὸς τὴν γένεσιν
<br class="lb"/>αὐτῶν, εὐλόγως οὖν ἐμνημόνευσε τῆς μελαίνης χολῆς. ἐμάθετε


<a class="pb" href="#pb322" id="pb322">[p. 322]</a>


γὰρ τὴν γένεσιν αὐτῆς εἶναι διττὴν, ἔκ τε παχέος αἵματος
<br class="lb"/>καὶ τῆς ξανθῆς ὑπεροπτηθείσης. εἰ δέ γε περὶ καύσου
<br class="lb"/>γενέσεως ὁ λόγος ἦν αὐτῷ, μάτην ἂν ἐμέμνητο μελαίνης
<br class="lb"/>χολῆς, ὥστε κᾀκ τούτου δῆλον εἶναι τὴν ἡμετέραν
<br class="lb"/>ἐξήγησιν ἀληθεύειν τε ἅμα καὶ ὁμολογεῖν τοῖς Ἱπποκράτους
<br class="lb"/>δόγμασιν, τὴν δ’ ἐκείνων διαφέρεσθαι. <span class="milestone">521</span>τὴν δ’ αὐτὴν
<br class="lb"/>ταύτην ῥῆσιν εἴρηκε κατ’ ἄλλο μέρος τοῦ βιβλίου, ἡμεῖς
<br class="lb"/>αὐτοὶ προεξηγησάμεθα, καθ’ ἣν καὶ τοῦτο ἐλέγομεν, ὅτι τὸ
<br class="lb"/>πῖον, οὐ μόνον ἐπὶ τοῦ λιπαροῦ καὶ πιμελώδους εἰρῆσθαι
<br class="lb"/>χρὴ νομίζειν, ἀλλὰ κᾀπὶ τοῦ γλυκέος παντὸς, ὡς περιλαμβάνεσθαι
<br class="lb"/>τῷ λόγῳ καὶ τὸ μέλι καὶ τὸ σίραιον, ὅπερ ἕψημα
<br class="lb"/>καλοῦσιν οἱ κατὰ τὴν ἡμετέραν Ἀσίαν Ἕλληνες.
</p>
                    </section>
                    <section id="body-1-3-6-4" class="div textpart section level5">
                      <blockquote class="quote lemma">Γνώμης, μνήμης, ὀδμῆς, τῶν ἄλλων καὶ πείνης, ὀργάνων
<br class="lb"/>ἄσκησις. πόνοι, σιτία, ποτὰ, ἀφροδίσια, μέτρια πάντα.
<br class="lb"/>ὁ ἐμψυχρότερος ἐν ψυχρῇ ὥρῃ καὶ χώρῃ ἐνθερμότερος
<br class="lb"/>ἔσται.</blockquote>
                      <a class="pb" href="#pb323" id="pb323">[p. 323]</a>
                      <p class="p autofirst">Ὅτι μὲν οὔθ’ ὁ κατὰ πάθος ψυχρότερος οὔθ’ ὁ δι’
<br class="lb"/>ἡλικίαν ἐν ψυχρᾷ χώρᾳ καὶ ὥρᾳ δύναται γενέσθαι θερμότερος
<br class="lb"/>συμπεφώνηται πᾶσι, καὶ διὰ τοῦτό γε οἱ περὶ τὸν Σαβῖνον
<br class="lb"/>ἐπὶ τῶν φύσει ψυχροτέρων ἀληθῆ τὸν λόγον εἶναί φασιν.
<br class="lb"/>οὐ μὴν οὐδ’ ἐπὶ τούτων ἁπλῶς ῥηθεὶς ἀληθής ἐστιν, ἄνευ
<br class="lb"/>διορισμοῦ τοιοῦδε. τὸ περιϊστάμενον ἔξωθεν ψυχρὸν ὅτι
<br class="lb"/>μὲν πυκνοῖ καὶ· ψύχει τὰ κατὰ τὸ δέρμα τῶν ἐναργῶς φαινομένων
<br class="lb"/>ἐστὶ, οὐ μὴν ὡσαύτως γε ἂν διατίθησι τὸ βάθος
<br class="lb"/>τοῦ σώματος, ἀλλ’ ὥσπερ ἐν ἀφορισμοῖς διώρισται κατ’
<br class="lb"/>ἐκεῖνον τὸν λόγον ἔνθα φησὶ, ἔστι δ’ ὅκου ἐπὶ τετάνου ἄνευ
<br class="lb"/>ἕλκεος νέῳ εὐσάρκῳ, θέρεος μέσου ψυχροῦ πολλοῦ κατάχυσις
<br class="lb"/>ἐπανάκλησιν θέρμης ποιεῖται, οὕτω καὶ νῦν ἐστιν ἡμῖν
<br class="lb"/>διωριστέον. τὸ γάρ τοι καταχεόμενον τοῦ σώματος ἡμῶν
<br class="lb"/>ψυχρὸν, ἤτοι δεικνεῖται περὶ τὸ βάθος, ὡς καὶ τὰ κατὰ
<br class="lb"/>τοῦτο μόρια παραπλησίως ψύξαι τοῖς ἐπιπολῆς, ἢ μόνα ψύχει
<br class="lb"/>τὰ κατὰ τὸ δέρμα. πρὸς μὲν οὖν τὸ βάθος ἐξικνούμενον
<br class="lb"/>ἐμψύχει τὰ κατὰ τοῦτο μόρια καὶ βλάβην οὐ σμικρὰν
<br class="lb"/>ἐργάζεται καθ’ ὅλον τὸ ζῶον. ἐκλυθείσης δ’ αὐτοῦ


<a class="pb" href="#pb324" id="pb324">[p. 324]</a>


τῆς δυνάμεως ἐν τοῖς ἐπιπολῆς τοῦ σώματος μέρεσιν, οὐ
<br class="lb"/>μόνον οὐκ ἂν ἔτι ψύξει τὰ κατὰ βάθος, ἀλλὰ καὶ θερμότερα
<br class="lb"/>πολλῷ τῆς ἔμπροσθεν αὐτοῖς ὑπαρχούσης κράσεως
<br class="lb"/>ἀποδείξει. ὅσοι δὲ περὶ ἀραιὸν ἐχόντων τὸ δέρμα καὶ τὰς
<br class="lb"/>ὑπ’ αὐτὸ σάρκας, ἡγοῦνται τὸν λόγον αὐτῷ γεγονέναι πυκνουμένης
<br class="lb"/>τῆς ἐπιφανείας καὶ κατεχομένου τοῦ πρότερον
<br class="lb"/>ἐκκενουμένου θερμοῦ, λέγουσι μέν τι τῶν ἀληθῶν, οὐ μὴν
<br class="lb"/>ἐχρῆν αὐτοὺς ὑπολαμβάνειν εἰρῆσθαι τοὺς οὕτω διαπνεομένους
<br class="lb"/>καὶ ψυχροτέρους. μάλιστα μὲν γὰρ, ὡς ἐμάθετε, τοῖς
<br class="lb"/>ὑγροῖς καὶ θερμοῖς σώμασιν ὑπάρχει ταῦτα, δεύτερον δὲ
<br class="lb"/>τοῖς θερμοῖς, κᾂν χωρὶς ὑγρότητος ᾖ τοιαῦτα. τῶν ψυχρῶν
<br class="lb"/>δ’ οὐδὲν εὐδιαφόρητόν ἐστι, ἀλλ’ ἧττον μὲν τοῦτο
<br class="lb"/>πέπονθε τὰ ὑγρὰ, μᾶλλον δὲ τὰ ξηρὰ <span class="milestone">545</span>πλεονεκτεῖ
<br class="lb"/>δ’ ἀμφοῖν τὰ φύσει θερμά. κατὰ τοῦτο οὖν μοι δοκοῦσιν
<br class="lb"/>ἁμαρτάνειν.
</p>
                    </section>
                    <a class="pb" href="#pb325" id="pb325">[p. 325]</a>
                    <section id="body-1-3-6-5" class="div textpart section level5">
                      <blockquote class="quote lemma">Ὀδυνέων τὴν ἐγγύτατα κοιλίην καθαίρειν, αἵματός τε κοιλίην
<br class="lb"/>διαιρεῖν, καῦσις, τομὴ, θάλψις, ψύξις, πταρμὸς,
<br class="lb"/>φυτῶν χυμοὶ, ἐφ’ ὧν τὴν δύναμιν ἔχουσιν καὶ κυκεών.
<br class="lb"/>κακούργων, γάλα, σκόροδα, οἶνος ἀπεζεσμένος, ὄξος, ἅλες.</blockquote>
                      <p class="p autofirst">Βοηθημάτων κατάλογον ἐνταῦθα πεποίηται καὶ σμικραῖς
<br class="lb"/>καὶ μεγάλαις ὀδύναις ἁρμοττόντων, ὥσπερ ἐν ἀφορισμοῖς
<br class="lb"/>ἔγραψε τῶν ἐν ὀφθαλμοῖς μόνον, ἔνθα φησὶν, ὀδύνας
<br class="lb"/>ὀφθαλμῶν ἀκρητοποσίη ἢ λουτρὸν ἢ πυρίη ἢ φλεβοτομίη
<br class="lb"/>ἢ φαρμακείη λύει. προσέθηκέ τινα νῦν βοηθήματα
<br class="lb"/>ταῖς ἐπὶ τῶν ὀφθαλμῶν ὀδύναις ἀνάρμοστα. τὸ μὲν οὖν
<br class="lb"/>ἁπάντων πρῶτον εἰρημένον ἐν τῷ προκειμένῳ λόγῳ κάθαρσίς
  <br class="lb"/>ἐστιν, ἣν <span class="gap" title="omission">[lost]</span> φιλονίκη <span class="gap" title="omission">[lost]</span> ἐρεθίζουσι, μήτ’
  <br class="lb"/>ἀνοήση <span class="gap" title="omission">[lost]</span> βοηθήματα τελέως ἐξηγησάμεθα καθ’ ὅν τινα
<br class="lb"/>τρόπον ἔγραψεν. περὶ δὲ τῶν ἐφεξῆς λεγομένων πρώτη
<br class="lb"/>καῦσίς ἐστι παραλαμβανομένη κατὰ τὰ μεγάλα πεπονθότα

﻿
<a class="pb" href="#pb326" id="pb326">[p. 326]</a>


διὰ κακοχυμίαν πολλὴν, ὡς ἐπὶ τῶν κακοηθεστάτων ἑλκῶν
<br class="lb"/>γίνεται, ποτὲ μὲν ἄντικρυς διαπύροις σιδήροις καιόντων
<br class="lb"/>ἡμῶν αὐτὰ, ποτὲ δὲ φαρμάκοις καυστικοῖς. ἐφεξῆς δὲ τῇ
<br class="lb"/>κατακαύσει γέγραπται τομὴ, παύουσα καὶ αὐτὴ τὰς ὀδύνας,
<br class="lb"/>τῶν ἤδη πῦον ἐχόντων πολὺ μορίων ἐπὶ φλεγμοναῖς μεγάλαις
<br class="lb"/>προηγησαμέναις, εἶθ’ ἑξῆς θάλψις, ἐν λουτροῖς τε
<br class="lb"/>δηλονότι καὶ πυριάσεσι γινομένη. προηκηκόατε δ’ ἤδη τὰς
<br class="lb"/>ὕλας τῶν πυριάσεων, ἐφ’ ὦν τε προσήκει κεχρῆσθαι διαθέσεων
<br class="lb"/>ὀδύνην ἐπιφερουσῶν, οἶον ἐπὶ μὲν τῶν κατὰ θώρακα,
<br class="lb"/>δι’ ὦν αὐτὸς εἶπεν ἐν τῷ περὶ διαίτης ὀξέων. ἐπὶ δὲ τῶν
<br class="lb"/>ὀφθαλμῶν διὰ σπόγγου μαλθακοῦ, μὴ φέροντος τοῦ μορίου
<br class="lb"/>τὰς διὰ τῶν μαρσίππων τε καὶ καταπλασμάτων θάλψεις,
<br class="lb"/>ἀλλὰ καὶ ἡ δι’ ἐλαίου κατάντλησις ἐπί τε τῶν μέσων τοῦ
<br class="lb"/>σώματος καὶ τῆς κεφαλῆς ἴαμα πόνων ἐστὶ θάλψις οὖσα,
<br class="lb"/>καὶ ἡ δι’ ὕδατος ἐπὶ τῶν κώλων, καὶ συνεχεστάτη καὶ
<br class="lb"/>πλείστη χρῆσις ἐπὶ τῶν ὀδυνωμένων μορίων, ἣ διὰ τῆς
<br class="lb"/>θάλψεως γίνεται τοῖς ἰατροῖς, ἐπειδὴ καὶ τὰ τεταμένα
<br class="lb"/>χαλᾷ καὶ τὰ πεπληρωμένα κενοῖ καὶ τὰ κατεψυγμένα θερμαίνει.


<a class="pb" href="#pb327" id="pb327">[p. 327]</a>


τῇ ψύξει δὲ σπανιώτερον ἐπὶ τῶν ὀδυνωμένων χρώμεθα,
<br class="lb"/>πυκνούσῃ μὲν τὴν ἐκτὸς ἐπιφάνειαν αὐτῶν καὶ διὰ
<br class="lb"/>τοῦτο τὰς διαπνοὰς εἰργούσῃ, τεινούσῃ δὲ μᾶλλον τὰ τεταμένα.
<br class="lb"/>μόνας οὖν τὰς θερμὰς δυσκρασίας, ὅσαι χωρὶς πλήθους
<br class="lb"/>συνίστανται, ψύξις ἰάσεται, καθάπερ ἐπὶ τῶν ἐξ ἐγκαύσεως
<br class="lb"/>ὀδυνωμένων τὴν κεφαλὴν ἢ διακαιομένων ὑπὸ πυρετοῦ.
<br class="lb"/>καταντλοῦντες οὖν αὐτὴν ῥοδίνῳ ψυχρῷ θεραπεύομεν τὸ
<br class="lb"/>σύμπτωμα καὶ τῶν ἐρυσιπελάτων τὰ δι’ ὑπερβάλλουσαν θερμασίαν
<br class="lb"/>ὀδυνῶντα <span class="gap" title="omission">[lost]</span> καὶ ποδάγρας ὡσαύτως ἐφ’ ὦν τὸ
<br class="lb"/>ῥεῦμα χολῶδές τε ἢ θερμόν. ἐφεξῆς δὲ τοῖς εἰρημένοις γέγραπται,
<br class="lb"/>φυτῶν χυμοὶ ἐφ’ ὦν τὴν δύναμιν ἔχουσιν. ἧς
<br class="lb"/>πάλιν λέξεως ἡ διάνοιά μοι δοκεῖ τοιαύτη τις ὑπάρχειν,
<br class="lb"/>ὀδυνῶν ἰάματά σοι γενήσεταί ποτε καὶ οἱ τῶν φυτῶν χυμοί.
<br class="lb"/>ταῦτα δ’ ἔστι πάμπολλα, τὰ μὲν ὑγρὰ διαμένοντα, τὰ
<br class="lb"/>δὲ πηγνύμενα. πρῶ<span class="milestone">546</span>τον μὲν τὸ ἔλαιον ἤδη παμπόλλον
<br class="lb"/>χρείαν ἡμῖν εἰς τὰς ὀδυνομένων ἰάσεις τε καὶ παρηγορήσεις
<br class="lb"/>παρέχει θερμὸν προσφερόμενον, εἶθ’ ἑξῆς ἄλλα
<br class="lb"/>πολλὰ τούτου πολὺ μᾶλλον θερμαίνοντα, δάφνινον, κέδρινον,


<a class="pb" href="#pb328" id="pb328">[p. 328]</a>


κίκινον, σινάπινον, ῥαφάνινον, ὑγρὰ μὲν ταῦτα, πεπηγότα
<br class="lb"/>δὲ τὰ μὲν μᾶλλον τὰ δὲ ἦττον, αἵ τε ῥητίναι καὶ μάλιστ’
<br class="lb"/>αὐτῶν αἱ αὐτόῤῥυτοι καλούμεναι, θαψία τε καὶ εὐφόρβιον,
<br class="lb"/>οἵ τε ὀποὶ πάντες, ὁ Κυρηναῖος, ὁ Παρθικὸς, ὁ Ἀσσύριος,
<br class="lb"/>ὁ σαγαπηνὸς, ὁ ἐκ τῶν τιθυμάλλων, ὁ ἐκ τοῦ πάνακος
<br class="lb"/>ὁ ἰδίως ὀποπάναξ καλούμενος. ἐκ τοῦδε τοῦ γένους ἐστὶ
<br class="lb"/>καὶ ἡ χαλβάνη καὶ ἄλλα πολλὰ περὶ ὦν ἔμαθες ἐν ταῖς
<br class="lb"/>τῶν ἁπλῶν φαρμάκων δυνάμεσιν. ἐάν τε γὰρ ὀπὸς ᾖ τινος,
<br class="lb"/>ἐάν τε χυλὸς, ἐν τῇ τῶν χυμῶν προσηγορίᾳ περιλαμβάνεται.
<br class="lb"/>τούτου τοίνυν τοῦ γένους ἔσται καὶ ἡ ὑγρὰ πίττα
<br class="lb"/>καὶ τὸ πίσσανον ὀνομαζόμενον, ἔτι δὲ καὶ τὸ κατὰ τὴν
<br class="lb"/>Κιλικίαν καπέλαιον, ἕτερά τε μυρία τὰ μὲν ἐκ βοτανῶν, τὰ
<br class="lb"/>δ’ ἐκ θάμνων, τὰ δ’ ἐκ δένδρων γινόμενα, καθ’ ὦν ὄνομα
<br class="lb"/>κοινόν ἐστι τὸ φυτὸν, οὗ νῦν Ἱπποκράτης ἐμνημόνευσε,
<br class="lb"/>φυτῶν χυμοί. προσέθηκε δ’ αὐτοῖς, ἐφ’ ὧν δύναμιν ἔχουσιν,
<br class="lb"/>ἀσαφῆ διὰ συντομίαν τὸν λόγον ἐργασάμενος. εἰκότως τοιγαροῦν
<br class="lb"/>οἱ ἐξηγηταὶ διηνέχθησαν, ἄλλοι ἄλλως οὐ μόνον
<br class="lb"/>ἐξηγησάμενοι τὴν λέξιν, ἀλλὰ καὶ μεταγράψαντες. ὅπως


<a class="pb" href="#pb329" id="pb329">[p. 329]</a>


<span class="milestone">522</span>οὖν μὴ γράφοιμι πολλὰ, καταλιπὼν αὐτοὺς ἃ δοκεῖ
<br class="lb"/>μοι πιθανώτατα εἶναι, ταῦτα ἐρῶ μόνα. τῶν τοίνυν φαρμάκων
<br class="lb"/>ὅσα πραΰνειν τὰς ὀδύνας πέφυκεν, ὥσπερ ἄλλο πρὸς
<br class="lb"/>ἄλλην διάθεσιν, οὕτω καὶ πρὸς μόριον ἄλλο δύναμιν ἔχει.
<br class="lb"/>μακροτέρου δ’ ὄντος ἢ καθ’ ὑπόμνημα τοῦ λόγου, διὰ παραδειγμάτων
<br class="lb"/>ὀλίγων αὐτὸν ἐπιδραμεῖν ἔγνωκα. τὸ μὲν οὖν
<br class="lb"/>τὰς ὀδυνηρὰς διαθέσεις μὴ πάσας δεῖσθαι τῶν αὐτῶν φαρμάκων,
<br class="lb"/>ἔστω σοι παράδειγμα τόδε. δακνωδῶν ὑγρῶν ἐν μὲν
<br class="lb"/>τοῖς ἐντέροις περιεχομένων, τὰ περικλύζοντα πρότερον ἐνιέντες,
<br class="lb"/>ὦν ἐστὶ καὶ μελίκρατον καὶ πτισσάνης χυλὸς, ὅταν ἐκκριθείη
<br class="lb"/>ταῦτα, τὰ πρᾳΰνοντα τὰς δήξεις ἐπενίεμεν, ὅσα τε
<br class="lb"/>ἐμπλάττεσθαι καὶ περιπλάττεσθαι δύναται τῇ τῶν ἐντέρων
<br class="lb"/>ἐπιπολῇ, ἃ κωλύουσιν προσπίπτειν τοὺς καταφερομένους
<br class="lb"/>ἄνωθεν εἰς αὐτὰ δάκνοντας χυμοὺς, ἐδέσματά τε δίδομεν
<br class="lb"/>αὐτοῖς εὔχυμά τε καὶ ὅσα δύσφθαρτα. κατὰ δὲ τὴν ἄνω
<br class="lb"/>κοιλίαν καὶ μάλιστ’ αὐτῆς κατὰ τὸ στόμα τοιούτων περιεχομένων
<br class="lb"/>χυμῶν ἐμεῖν μὲν πρῶτον αὐτοὺς κελεύομεν. εἰ δὲ
<br class="lb"/>δυσεμεῖς εἶεν, ἔλαιον ἢ ὑδρέλαιον ἤ τι τοιοῦτον καταῤῥοφῆσαι


<a class="pb" href="#pb330" id="pb330">[p. 330]</a>


δίδομεν, ἐφ’ ᾦ τῶν ἐμέτων γενομένων ἔξωθεν μὲν ἐπιτίθεμεν
<br class="lb"/>τῶν στυφόντων τὶ καὶ δυσωδῶν, ἔνδοθεν τροφὰς
<br class="lb"/>εὐχύμους τε ἅμα καὶ δυσφθάρτους καί τι καὶ στῦφον ἐχούσας.
<br class="lb"/>τοῖς δ’ ὀφθαλμοῖς τοιούτων ἐν ὅλῳ τῷ σώματι προκαθαίρομεν.
<br class="lb"/>εἰ δ’ αἵματος πλῆθος, ἐπὶ τὴν ἐν ἀγκῶνι
<br class="lb"/>φλέβα τὴν ἔξωθεν ἣν ὠμιαίαν καλοῦσιν ἥκομεν, εἶθ’ ἑξῆς
<br class="lb"/>φαρμάκῳ χρώμεθα τῶν ἁπαλωτάτων τέ τινι καὶ ἀδηκτοτάτων,
<br class="lb"/>ἐφ’ ᾦ νηστεύσαντα δι’ ὅλης τῆς ἡμέρας εἰς ἑσπέραν
<br class="lb"/>ἐπὶ λουτρὸν ἄγομεν. εἰ δὲ μήτε καθάρσεως δέοιτο μήτε
<br class="lb"/>φλεβοτομίας, τοῖς τ’ εἰρημένοις φαρμάκοις καὶ τῷ λουτρῷ
<br class="lb"/>μετ’ αὐτὰ, καθάπερ ἴστε, τὰς τοιαύτας ὀδύνας ἐξιώμεθα,
<br class="lb"/>μήτε ταῖς κατὰ γαστέρα δήξεσι τῶν κολλυρίων ἐνιέντες τι,
<br class="lb"/>μήτε τοῖς ὀφθαλμοῖς τράγου χυλὸν ἢ στέαρ αἰγὸς ἢ κηρωτὴν
<br class="lb"/>ἄδηκτον ἤ τι τῶν ἄλλων ὅσα διὰ τῆς ἕδρας <span class="milestone">547</span>
<br class="lb"/>ἐνίεμεν. ἀρκέσει ταῦθ’ ὡς ἐπὶ παραδείγματος εἰρῆσθαι
<br class="lb"/>πρὸς ἔνδειξιν τοῦ τὴν αὐτὴν διάθεσιν οὐ τῶν αὐτῶν δεῖσθαι

﻿
<a class="pb" href="#pb331" id="pb331">[p. 331]</a>


βοηθημάτων, ὅταν ἐν διαφέρουσι γένηται αὐτοῖς. ἐπιδεῖξαι
<br class="lb"/>γὰρ πρόκειται κατὰ τίνα διάνοιαν ὁ Ἱπποκράτης εἶπε,
<br class="lb"/>φυτῶν χυμοὶ ἐφ’ ὧν δύναμιν ἔχουσι. τὸ γὰρ ἐφ’ ὧν ἤτοι
<br class="lb"/>μορίων ἢ διαθέσεων ἢ τρόπων χρήσεως ἀναγκαῖόν ἐστιν
<br class="lb"/>ἀκοῦσαι. λέγω δὲ τρόπους χρήσεως, ὅταν ἤτοι τὴν αἰτίαν
<br class="lb"/>αὐτήν τις ἐκκόπτῃ, δι’ ἣν ὀδυνᾶται τὸ πεπονθὸς μόριον,
<br class="lb"/>ἤτοι τὸ γεννώμενον ἐξ αὐτῆς φυσῶδες πνεῦμα διαφορῇ.
<br class="lb"/>καὶ τοῦτ’ αὐτὸ ποιεῖ διττῶς, ἢ λεπτύνων αὐτοῦ τὸ παχὺ
<br class="lb"/>καὶ φυσῶδες ἢ ἀραιῶν τὸ περιέχον αὐτὸ σῶμα. καὶ μέντοι
<br class="lb"/>καὶ περὶ ταῦτα τρόπος ἕτερός ἐστιν ἀνωδυνίας ποιητικὸς
<br class="lb"/>ἐκ τοῦ ναρκοῦσθαι τὴν αἴσθησιν γινόμενος, ἐφ’ οὗ καὶ
<br class="lb"/>συνέσεώς ἐστιν οὐ τῆς τυχούσης μίξαι τῷ ναρκωτικῷ
<br class="lb"/>τἄλλα καὶ μὴ μόνῳ χρήσασθαι. τίς γὰρ οὐκ οἶδεν ἐν τῷ
<br class="lb"/>Φιλωνείῳ φαρμάκῳ τὴν μὲν τῆς ὀδύνης παῦλαν ἡ τῆς αἰσθήσεως
<br class="lb"/>νάρκη ποιεῖ, τὰ δὲ ἐργαζόμενα ταύτην ἐστὶν ὁτὲ
<br class="lb"/>τοῦ μήκωνος ὀπὸς καὶ τὸ τοῦ ὑοσκυάμου σπέρμα, ταῦτα δ’
<br class="lb"/>εἰ μόνα προσενεχθείη, παντάπασιν μὲν ὀλίγα δοθέντα
<br class="lb"/>τὴν ὀδύνην οὐ δυνήσεται παύειν· εἰ δ’ ἐν ᾧ μέτρῳ ληφθέντα


<a class="pb" href="#pb332" id="pb332">[p. 332]</a>


παῦσαι δύναται, τοῦτ’ ἔχοι τὸ μέτρον, οὐ σμικρὰν
<br class="lb"/>βλάβην ἐργάζεται κατὰ τὸ πάσχον μόριον. ἵν’ οὖν μήτε
<br class="lb"/>μεγάλως αὐτὸ βλάψῃ καὶ ναρκώσῃ τὴν αἴσθησιν, ἡ τῶν ἄλλων
<br class="lb"/>φαρμάκων μίξις εὑρέθη τῷ Φίλωνι. τίς δέ ἐστιν ἡ
<br class="lb"/>μέθοδος ᾗ χρώμενος ἄν τις ἐπὶ τὴν τοιαύτην ἥκοι κατασκευὴν
<br class="lb"/>τῶν φαρμάκων, ἐν τοῖς περὶ συνθέσεως αὐτῶν εἴρηται.
<br class="lb"/>περὶ μὲν δὴ τούτων ἱκανὰ καὶ ταῦτα, θεασώμεθα
<br class="lb"/>δὲ περὶ τῶν ἐφεξῆς εἰρημένων ὧν ἡγεῖται πρῶτος γεγραμμένος
<br class="lb"/>ὁ κυκεών. ὅτι μὲν οὖν οἶνος ὀδύνας ὀφθαλμῶν ὅσαι
<br class="lb"/>δι’ ἔμφραξιν γίνονται παύει, διὰ τῶν εἰς τοὺς ἀφορισμοὺς
<br class="lb"/>ὑπομνημάτων ἐμάθετε. νῦν δὲ καὶ περὶ τῶν ἄλλων, ὅσαι
<br class="lb"/>κατὰ τὸν αὐτὸν λόγον γίνονται, ποτὲ μὲν διὰ πάχος αἵματος,
<br class="lb"/>ποτὲ διὰ ψύξιν, ἀναμνήσθητε πολλάκις ἑωρακότες ἐπί
<br class="lb"/>τε τῶν κατὰ κοιλίαν ὀδυνῶν, ἐπί τε τῆς καλουμένης ἡμικραίρας,
<br class="lb"/>οἶνον ἀκρατέστερον αὐτίκα μὲν ὠφελήσαντα σαφῶς,
<br class="lb"/>ὕπνου δὲ ἐπιγενομένου τελέως παύσαντα· τεθέασθέ
<br class="lb"/>με διδόντα οἶνον οὐκ εὐθέως νήστει, ἀλλ’ ἐπὶ τροφῇ. νῦν


<a class="pb" href="#pb333" id="pb333">[p. 333]</a>


δὲ ὁ Ἱπποκράτης ἔμιξεν ἀμφότερα καὶ τὴν τροφὴν καὶ τὸ
<br class="lb"/>πόμα. τοιοῦτον γάρ τι πρᾶμά ἐστιν ὁ κυκεὼν, ὡς καὶ παρ’
<br class="lb"/>Ὁμήρου μεμαθήκατε. μιγνύντων μὲν ἄλλα τῷ οἴνῳ, κοινὸν
<br class="lb"/>δ’ ἐχόντων ἁπάντων αὐτόν. ἴσως καί τι τὸ μετ’ ἀλφίτων
<br class="lb"/>μὲν εἶναι τὸν οἶνον. ἐξ ἀνάγκης δὲ καί τι ἄλλο ἐκ τοῦ
<br class="lb"/>κυκεὼν ὀνόματος ἀξιώσει τις δηλοῦσθαι τοὺς παλαιούς,
<br class="lb"/>οὕτω μᾶλλον ἐπιδεικνὺς κεχρῆσθαι τῇ προσηγορίᾳ. χρῆσθαι
<br class="lb"/>δέ ποτε καὶ τροφῆς χωρὶς οἴνῳ τῶν οὕτως ἀλγούντων τινὰ
<br class="lb"/>κελεύσας ἕνεκα τοῦ βεβαιῶσαί μου τὴν ὑπόληψιν, ἐθεασάμην
<br class="lb"/>ὡς προσεδόκησα παροξυνθέντα θερμῶν ἀτμῶν πολλῶν
<br class="lb"/>ἀθρόως ἀναδραμόντων ἐπὶ τὸν πεπονθότα τόπον, ἐφ’ οἷς
<br class="lb"/>ἀνώμαλός τε ἅμα δυσκρασία καὶ πλήρωσις ἠκολούθησε
<br class="lb"/>τοῦ μέρους. ἐπιδέδεικται δὲ ἡμῖν ἡ μὲν πλήρωσις τῷ
<br class="lb"/>διατείνειν πάντῃ τὰ σώματα ὀδύνας ἐργαζομένη τοῖς ἀσθενέσιν,
<br class="lb"/>ἡ δ’ ἀνώμαλος δυσκρασία διὰ τό τινα μὲν ἔτι κατὰ
<br class="lb"/>φύσιν ἔχειν μόρια, τινὰ δὲ ὁμιλεῖν αὐτοῖς ἐψυγμένα. γίνεται
<br class="lb"/>γὰρ ἐν τούτοις ἐκ τῶν παρὰ φύσιν ἐχόντων εἰς τὰ
<br class="lb"/>κατὰ φύσιν ἔχοντα διάδοσις τῆς ψύξεως ἀνιαρά. τὰ δὲ


<a class="pb" href="#pb334" id="pb334">[p. 334]</a>


ὅλα ψυχθέντα καὶ ὡς <span class="milestone">548</span>ἂν εἴποι τις ἑκτικὴν κτησάμενα
<br class="lb"/>τὴν τοιαύτην κράσιν, οὐκ ὀδυνᾶται. τὴν γὰρ φύσιν,
<br class="lb"/>φησὶ, διαλλασσαμένοισι καὶ διαφθειρομένοισιν αἱ ὀδύναι
<br class="lb"/>γίνονται, οὐ διηλλαγμένοις οὐδὲ διεφθαρμένοις ἤδη. τὸν
<br class="lb"/>μὲν οἶνον αὐτός τε προσεδόκησα βλάψειν ἄνευ τῆς τροφῆς
<br class="lb"/>πινόμενον, ἥ τε πεῖρα μαρτυρήσασα βεβαιοτέραν μοι τὴν πίστιν
<br class="lb"/>εἰργάσατο. κυκεὼν δ’ οὐκ ἂν βλάψειεν ἔχων ἐν αὑτῷ
<br class="lb"/>τὴν τροφήν. ἐκ γὰρ τῆς ἀμφοῖν συμμέτρου μίξεως ὁμαλὴ
<br class="lb"/>κατὰ βραχὺ θάλψις ἐν τοῖς πεπονθόσι μορίοις αὐξανομένη
<br class="lb"/>χωρὶς ἀτμῶν πολλῶν ἐκθερμαίνει τε τὰ κατεψυγμένα καὶ
<br class="lb"/>διαφορεῖ τὰ ἐμπεφραγμένα. διέρχεται γὰρ ὅσα πρότερον
<br class="lb"/>ἕν τισιν ἐσφίγγησαν διὰ πάχος, αὐτά τε λεπτυνόμενα καὶ
<br class="lb"/>χεόμενα τῶν τε περιεχόντων αὐτὰ σωμάτων ἀραιοτέρων
<br class="lb"/>ἀποτελουμένων, ἅπερ ἐπὶ τῶν θερμαινόντων ὁμαλῶς γίνεσθαι
<br class="lb"/>φιλεῖ. καὶ οἱ πταρμοὶ δὲ, καὶ γὰρ τούτους ἐφεξῆς
<br class="lb"/>ἔγραψεν, ἐναργῶς φαίνονται κεφαλαλγίας ἰώμενοι, τὰς ἐπὶ
<br class="lb"/>πλήθει φυσώδει πνεύματος γινομένας ταυτὶ μὲν οὖν ἅπαντα
<br class="lb"/>μέχρι τῶν πταρμῶν ἐπιδέδεικταί μοι τοῦ προτεθέντος ἐξ


<a class="pb" href="#pb335" id="pb335">[p. 335]</a>


ἀρχῶν ἔχεσθαι, κακῶς ὑπὸ τῶν ἐξηγησαμένων εἰς πλείους
<br class="lb"/>λόγους τεμνόμενα. ἐπὶ δὲ τὴν ἑξῆς λέξιν μεταβῶμεν, ἀπέχεσθαι
<br class="lb"/>δοκοῦσαν ἔτι τε καὶ μᾶλλον ἁπασῶν τῶν ἔμπροσθεν
<br class="lb"/>ἤπερ ἀλλήλων ἐκεῖναι. δύναται δ’, ὡς ἐγώ φημι, καὶ αὐτὴ
<br class="lb"/>περὶ μὲν ὀδυνῶν εἰρῆσθαι καθάπερ ἐκεῖναι, διαφέρειν
<br class="lb"/>δ’ αὐτῶν τῇ κακίᾳ. γίνονται γάρ τινες ὀδύναι κακοήθεις
<br class="lb"/>ὑπὸ τῶν κακούργων εἴτ’ οὖν φαρμάκων ἃ δηλητήρια καλοῦσιν,
<br class="lb"/>εἴτε θηρίων ἰοβόλων, εἴτε καὶ χυμῶν τινων ἐκ διαίτης
<br class="lb"/>μοχθηρᾶς ἢ λοιμώδους ἀέρος ἐν τῷ σώματι γεννηθέντων.
<br class="lb"/>ἐπὶ τούτων οὖν φημὶ λελέχθαι ταῦτα τὰ βοηθήματα,
<br class="lb"/>γάλα, σκόροδα, οἶνος ἀπεζεσμένος <span class="milestone">523</span>ὄξος, ἅλες. γάλα
<br class="lb"/>μὲν ἐπὶ τῶν κατὰ διάβρωσιν ἀναιρούντων· ἐπικράσεως γὰρ
<br class="lb"/>δεῖται· σκόροδον δ’ ἐπὶ τῶν κατὰ σφοδρὰν ψύξιν, οἶνος δ’
<br class="lb"/>ἐπὶ τῶν κατὰ μετρίαν. προσκειμένου δὲ αὐτῷ τοῦ ἀπεζεσμένου
<br class="lb"/>δυνατόν ἐστιν ἀκούειν τὸν ἱκανῶς θερμὸν, ἐγχωρεῖ
<br class="lb"/>δὲ καὶ τὸν οὕτως ἀφεψημένον, ὡς γίνεσθαι τὸ καλούμενον
<br class="lb"/>σίραιον. ἐπικρατικὸν γάρ τοι καὶ τοῦτ’ ἔστι καὶ δριμυτήτων

﻿
<a class="pb" href="#pb336" id="pb336">[p. 336]</a>


διαβρωτικόν. ὄξος δ’ ἕνεκα τοῦ τέμνειν χυμοὺς κολλώδεις,
<br class="lb"/>ὡς ἐπὶ τῶν μυκήτων ἢ καὶ ψύξεως ἕνεκεν, ὡς ἐπὶ
<br class="lb"/>θαψίας. τοὺς δ’ ἅλας, ὡς ἐκδαπανῆσαι δυναμένους ὅλην
<br class="lb"/>τὴν οὐσίαν τῶν κακούργων χυμῶν τε καὶ φαρμάκων. ἀλλ’
<br class="lb"/>ἐπεὶ μὴ μόνον ὠφέλειαι καὶ βλάβαι τοῖς σώμασιν ἡμῶν
<br class="lb"/>γίνονται κατὰ τὰς τῶν κακούργων χυμῶν τε καὶ φαρμάκων,
<br class="lb"/>ἀλλ’ ἐπεὶ μὴ μόνον ὠφέλειαι καὶ βλάβαι τοῖς σώμασιν
<br class="lb"/>ἡμῶν γίνονται κατὰ τὰς τῶν ὁμιλούντων ἁπλᾶς ποιότητας,
<br class="lb"/>ἀλλὰ καὶ καθ’ ὅλην τὴν οὐσίαν, ἐμάθετε γὰρ καὶ τοῦτο δι’
<br class="lb"/>ἑτέρων ὑπομνημάτων, προσηκόντως ἂν εἰρημένον εἴη τὸ
<br class="lb"/>φυτῶν χυμοὶ ἐφ’ ὦν τε δύναμιν ἔχουσιν. καὶ γὰρ καθ’
<br class="lb"/>ὅλην τὴν οὐσίαν ἰδιότητες ἤτοι οἰκεῖαι τοῖς σώμασιν ἡμῶν
<br class="lb"/>ἢ ἀλλότριαι κατὰ τέτταρας ὕλας εἰσὶ καθαρτικὰ φάρμακα
<br class="lb"/>καὶ τροφαὶ καὶ τρίτα πρὸς αὐτοῖς ἃ νῦν Ἱπποκράτης ὠνόμασε
<br class="lb"/>κακοῦργα καὶ τέτταρα τὰ τούτων ἰάματα. τεμνομένου
<br class="lb"/>δὲ τοῦ τρίτου γένους τῆς ὕλης εἴς τε τὰ δηλητήρια
<br class="lb"/>καλούμενα φάρμακα καὶ τοὺς ἰοὺς τῶν θηρίων, διττὴ καὶ
<br class="lb"/>τῶν ταῦτα θεραπευόντων ἐστὶν ἡ ὕλη. καλεῖται δὲ ἀλεξιφάρμακα


<a class="pb" href="#pb337" id="pb337">[p. 337]</a>


μὲν, ὅσα τοῖς δηλητηρίοις ἀνθίσταται, θηριακὰ δὲ
<br class="lb"/>ὅσα τὰς τῶν θηρίων ἰᾶται δήξεις. ἴσως <span class="milestone">549</span>δέ τις
<br class="lb"/>ἀξιώσει καὶ τὴν τῶν καθαιρόντων φαρμάκων ὕλην ἐν τοῖς
<br class="lb"/>τῶν δηλητηρίων περιέχεσθαι, διαφθείρει γὰρ ἡμᾶς καὶ
<br class="lb"/>ταῦτα, πλείω τῶν συμμέτρων δοθέντα. τοῦτο δ’ εἰ συγχωρήσαιμεν,
<br class="lb"/>ἀκόλουθον ἡμῖν ἔσται τά τ’ ἀλεξιφάρμακα καὶ
<br class="lb"/>τὰ θηριακὰ ἐν τοῖς δηλητηρίοις συγκαταριθμεῖν, ἐπειδὴ καὶ
<br class="lb"/>ταῦτα ἀναιρεῖν πέφυκεν, εἰ μή τις αὐτῶν βραχὺ προσενέγκοιτο
<br class="lb"/>παντάπασιν. ἀλλὰ δι’ αὐτὸ τοῦτό μοι δοκοῦσιν ἰατροὶ
<br class="lb"/>θανάσιμα μὲν πολλὰ φάρμακα καλεῖν, ὧν ἀναγκαῖον ὄφελος
<br class="lb"/>τι κατὰ καιροὺς γίνεται, δηλητήρια δὲ τὰ μηδέποτε μηδὲν
<br class="lb"/>ὀνοῦντα μήτε νοσοῦντας ἀνθρώπους μήθ’ ὑγιαίνοντας·
<br class="lb"/>οὔτε γὰρ ἀκόντιον οὔθ’ ὑδράργυρος οὔτε λιθάργυρος οὔτε
<br class="lb"/>λαγωὸς θαλάττιος εἴσω τοῦ σώματος λαμβανόμενος παρέχει
<br class="lb"/>τινὰ ἡμῖν ὠφέλειαν, ὥσπερ καὶ τἄλλα πολλὰ, περὶ ὦν ἐν
<br class="lb"/>τοῖς κατὰ τὴν ἰδιότητα τῆς ὅλης οὐσίας ὠφελοῦσί τε καὶ
<br class="lb"/>βλάπτουσιν εἴρηται.
</p>
                    </section>
                    <a class="pb" href="#pb338" id="pb338">[p. 338]</a>
                    <section id="body-1-3-6-6" class="div textpart section level5">
                      <blockquote class="quote lemma">Ἄνθρωπος ἐκ κόπων ἐξ ὁδοῦ, ἀδυναμίη βάρος ἀνέπτυεν,
<br class="lb"/>ἔβηξε γὰρ ἐκ κορυφῆς, πυρετὸς ὀξὺς πρὸς χεῖρα ὑποδάκνων·
<br class="lb"/>δευτεραίῳ δὲ καρηβαρία, γλῶσσα ἀπεκαύθη, ῥὶς
<br class="lb"/>ὀνυχογραφηθεῖσα, οὐχ ᾑμοῤῥάγησεν, ἀριστερὸς σπλὴν μέγας
<br class="lb"/>καὶ σκληρὸς ὠδυνᾶτο.</blockquote>
                      <p class="p autofirst">Τὰ μὲν γενόμενα τῷ κάμνοντι διηγήσατο, εἴτε δ’ ἂν
<br class="lb"/>ἀπέθανεν εἴτ’ ἐσώθη παρέλιπεν, ὦν χάριν ἅπαντα γράφεται
<br class="lb"/>τἄλλα. τί ἂν οὖν ἐγὼ παρὰ τοῦ νοσοῦντος οὕτως ἔσεσθαι
<br class="lb"/>προεῖπον ἴσως ἀκοῦσαι ποθεῖ τις, ᾧ τἀληθῆ ῥητέον
<br class="lb"/>ἐστίν. ὡς εἴ μοί τις ἔδειξεν αὐτοῦ τὰ οὖρα, σαφῶς ἂν
<br class="lb"/>ἀπεφηνάμην ὁποῖόν τι φρονῶ περὶ τοῦ κάμνοντος, ὅσον μὲν
<br class="lb"/>γὰρ ἐπὶ τοῖς εἰρημένοις ὀλεθρίως εἶχεν. εἰ δὲ ἦν καὶ τὰ
<br class="lb"/>οὖρα ἄριστα, σωθήσεσθαι μὲν, ὀξέως δὲ νοσῆσαι τὸν ἄνθρωπον
<br class="lb"/>ἀπεφηνάμην ἄν· εἰ δὲ ἦν καὶ τὰ οὖρα μοχθηρὰ,
<br class="lb"/>διὰ ταχέων τεθνήξεσθαι. μέσον δὲ αὐτῶν, ὡς μήτ’ ἐπαινεῖσθαι


<a class="pb" href="#pb339" id="pb339">[p. 339]</a>


μήτε ψέγεσθαι πλείονα χρόνον ζήσαντα τεθνήξεσθαι.
<br class="lb"/>τὰ μὲν οὖν ἄλλα συμπτώματα μεταξύ πως ἐστὶν
<br class="lb"/>ὀλέθρου καὶ σωτηρίας, ἡ δὲ ὀνυχογραφηθεῖσα ῥὶς. εἶτα μὴ
<br class="lb"/>μεθεῖσα τοῦ αἵματος, οὕτω γὰρ ἔγραψε Ζεῦξις, ῥὶς ὀνυχογραφηθεῖσα,
<br class="lb"/>οὐχ ᾑμοῤῥάγησεν, ὀλέθριον μὲν καὶ οὕτως, ἧττον
<br class="lb"/>δὲ τοῦ μηδ’ ὅλως αἷμα μεθεῖναι. πρόδηλον δ’ ὅτι τῆς
<br class="lb"/>χειρουργίας καλῶς γενομένης ὅμως οὐκ ἐῤῥύη τὸ αἷμα. τὴν
<br class="lb"/>ἀρχὴν γὰρ οὐκ ἂν ἔγραψε κατὰ τὴν διήγησιν, ὀνυχογραφηθῆναι
<br class="lb"/>μὲν τὴν ῥῖνα, μὴ γενέσθαι δὲ τὴν αἱμοῤῥαγίαν, εἰ
<br class="lb"/>περὶ τὴν χειρουργίαν τοῦτο συμβεβήκει. λέγουσι δὲ τοὺς
<br class="lb"/>παλαιοὺς οὐ μόνον τοῖς ἰδίοις ὄνυξι τὴν ῥῖνα διαιρεῖν, ἀλλὰ
<br class="lb"/>καὶ σιδήρῳ τινὶ πρὸς αὐτὸ τοῦτο παρεσκευασμένῳ, καὶ ἐοίκασι,
<br class="lb"/>κατά γε τὸ ἐν τῷ λόγῳ τῷδε προκείμενον, ἄῤῥωστον
<br class="lb"/>διὰ τὴν καρηβαρίαν ἐπὶ τὴν διαίρεσιν αὐτῆς οἱ θεραπεύοντες
<br class="lb"/>τὸν ἄνθρωπον ἰατροὶ παραγενέσθαι· τὸ δ’ ἐπὶ τοῦ
<br class="lb"/>σπληνὸς εἰρημένον, <span class="milestone">550</span>ἀριστερὸς σπλὴν μέγας, οἱ μὲν


<a class="pb" href="#pb340" id="pb340">[p. 340]</a>


οὕτως προσκεῖσθαι νομίζουσιν ὡς τῷ γάλα τὸ λευκὸν ὁ
<br class="lb"/>ποιητὴς προσέθηκε καὶ τῷ σύες τὸ χαμαιευνάδες, οὐκ ὄντος
<br class="lb"/>οὔτε γάλακτός τινος, ὃ μὴ λευκόν ἐστιν, οὔτε συῶν
<br class="lb"/>* * * αἳ * * * μὴ χαμαιευνάδες εἰσίν.
<br class="lb"/>τάχα δὲ * * * ἐκούσης τῆς ῥήσεως τοῦ γέροντος
<br class="lb"/>οὕτως ῥὶς ὀνυχογραφηθεῖσα οὐχ ᾑμοῤῥάγησεν ἀριστερὴ ἐν
<br class="lb"/>ἴσῳ τῇ τῶν ἀριστερῶν μυκτήρων καὶ κατ’ ἴξιν ἐστὶν οὗτος
<br class="lb"/>τῷ σπληνὶ, καὶ πιθανὸν ἐπὶ τούτων ὁρμῆσαι τὸν χειρουργοῦντα.
<br class="lb"/>διαμαρτόντος δὲ πρώτου βιβλιογράφου συνέβη
<br class="lb"/>φυλαχθῆναι τὸ ἁμάρτημα. ἐγκειμένου δὲ τῇ ῥήσει καὶ τοῦ
<br class="lb"/>βήσσειν αὐτὸν ἐκ κορυφῆς ἐγένετο καὶ περὶ τούτου τοῖς
<br class="lb"/>ἐξηγησαμένοις τὸ βιβλίον ἀμφισβήτησις, ἐνίων μὲν ἐκ τῆς
<br class="lb"/>κεφαλῆς τὴν βῆχα γίνεσθαι λεγόντων, οὐχ ὡς εἴωθε πολλάκις
<br class="lb"/>ἐκ τοῦ θώρακός τε καὶ πνεύμονος καὶ τῆς τραχείας ἀρτηρίας,
<br class="lb"/>ὅταν ταῦτα πρῶτον πάθῃ. τινῶν δὲ τὸ ἐκ κορυφῆς
<br class="lb"/>κυρίως λελέχθαι νομιζόντων, ἵνα μὴ μόνον ἐκ τῆς κεφαλῆς
<br class="lb"/>κατάῤῥος τις αἴτιος εἶναι τῆς βηχὸς, ἀλλὰ καὶ κεφαλῆς
<br class="lb"/>αὐτῆς ἐκείνου τοῦ μέρους ὃ κορυφὴν ὀνομάζομεν.
</p>
                    </section>
                    <a class="pb" href="#pb341" id="pb341">[p. 341]</a>
                    <section id="body-1-3-6-7" class="div textpart section level5">
                      <blockquote class="quote lemma">Οἱ ὑπὸ τεταρταίου ἁλισκόμενοι ὑπὸ τῆς μεγάλης νόσου
<br class="lb"/>οὐχ ἁλίσκονται, ἢν δ’ ἁλίσκωνται πρότερον καὶ ἐπιγίνηται
<br class="lb"/>τεταρταῖος, παύονται.</blockquote>
                      <p class="p autofirst">Τὴν ἐπιληψίαν οἱ παλαιοὶ καὶ μεγάλην νόσον ἐκάλουν
<br class="lb"/>καὶ πάθος παιδίων, ὥσπερ αὐτὸς ὁ Ἱπποκράτης ἐν τῷ περὶ
<br class="lb"/>ὑδάτων καὶ ἀέρων καὶ τόπων, ἐπειδὴ κατὰ τὴν τῶν παίδων
<br class="lb"/>ἡλικίαν πλεονάζει, τινὲς δὲ Ἡρακλείαν αὐτὴν ἐκάλεσαν,
<br class="lb"/>οὐχ ὡς ἐπιλήπτου τοῦ Ἡρακλέους ὄντος, ἀλλ’ ἐοίκασιν οὗτοι
<br class="lb"/>ἐπονομάζειν ἐλλογίμοις ὀνόμασιν αὐτὴν, ὡσαύτως γε
<br class="lb"/>γνόντες ἐνδεικτικὸν μεγέθους ὄνομα ποιῆσαι τὴν Ἡρακλείαν.
<br class="lb"/>ἱερὰν δὲ νόσον ἔνιοι κατὰ ψευδῆ δόξαν ὠνόμασαν, ὡς κᾀν
<br class="lb"/>τῷ περὶ ἱερῆς νούσου συγγράμματι δεδήλωται. γίνεται μὲν
<br class="lb"/>οὖν καὶ ἀπ’ ἄλλων μορίων πασχόντων ἐνίοτε τὸ πάθος
<br class="lb"/>τοῦτο. τοῖς πλείστοις δὲ πρῶτος αὐτὸς ὁ ἐγκέφαλός ἐστιν
<br class="lb"/>ὁ πάσχων οὐχ ἑτέρῳ συμπάσχων. αἴτιον δὲ τοῦ νοσήματος
<br class="lb"/>παχὺς καὶ ψυχρὸς χυμὸς, ἀθροιζόμενος μὲν ἐν ταῖς


<a class="pb" href="#pb342" id="pb342">[p. 342]</a>


κοιλίαις τοῦ ἐγκεφάλου, καταλαμβάνων δὲ καὶ τὰς ἐκφύσεις
<br class="lb"/>καὶ μάλιστα τὴν πρώτην ἀρχὴν τοῦ νωτιαίου. τοῦτον οὖν
<br class="lb"/>τὸν χυμὸν καὶ οἱ ἄλλοι μὲν ὠνήσασι πυρετοὶ, μάλιστα δὲ οἱ
<br class="lb"/>χρόνιοι καὶ τούτων πάντων ὁ τεταρταῖος μάλιστα, καὶ αὐτοῦ
<br class="lb"/>τούτου πάλιν ὁ χρονιώτατός τε καὶ μετὰ ῥίγους <span class="milestone">524</span>
<br class="lb"/>παροξυνόμενος. αὐτό τε γὰρ τὸ ῥῖγος * * * *
<br class="lb"/>μοχλεῖς. * * * * τοῦ ἐγκεφάλου μὲν τὴν ἀρχὴν
<br class="lb"/>τούτων ἐμφράττοντος χυμοῦ. ἡ δὲ τοῦ πυρετοῦ θερμασία
<br class="lb"/>λεπτύνουσα ἔμπροσθεν καὶ διαφορεῖν αὐτόν ἐστιν ἱκανὴ καὶ
<br class="lb"/>πρὸς τούτῳ τὴν κρᾶσιν ὅλην σφοδροῖς ῥίγεσι μεταβοῦσι
<br class="lb"/>πυρετῶν παροξυσμοῖς βάλλειν τε καὶ ἀλλοιοῦν ἐπὶ τὸ θερμότερον
<br class="lb"/>ὑγρὰν καὶ ψυχράν. ταύτῃ γὰρ ἐπὶ ἐνίοτε ὁ φλεγματώδης
<br class="lb"/>γεννᾶται χυμός. ἀλλὰ καὶ τοῖς τὸ σῶμα κατὰ
<br class="lb"/>ἐκκρίσεις ἕπονται διὰ μὲν τῶν ἱδρώτων, ὡς ἐπὶ τὸ πλεῖστον
<br class="lb"/>
<span class="milestone">551</span>σπασμοὺς ἢ ἐμέτων ἢ γαστρὸς ἐπαγωγῆς, ὥστε καὶ
<br class="lb"/>διὰ τούτων ἐκκαθαίρεται, ὃ πρὸς μὲν τοὺς ἀφορισμοὺς
<br class="lb"/>ἔφη, πυρετὸν ἐπὶ σπασμῶν βέλτιον γενέσθαι ἢ καὶ ἐπὶ
<br class="lb"/>πυρετῷ. σπασμὸς δ’ ἐστὶ καὶ ἡ ἐπιληψία παντὸς τοῦ σώματος.


<a class="pb" href="#pb343" id="pb343">[p. 343]</a>


ἐν δὲ πρώτῳ τῶν ἐπιδημιῶν οὕτως ἔγραψεν· ἀσφαλέστατος
<br class="lb"/>δὲ πάντων καὶ ῥήϊστος, μακρότατος ὁ τεταρταῖος.
<br class="lb"/>οὐ γὰρ μόνος αὐτὸς ἀφ’ ἑαυτοῦ τοιοῦτός ἐστιν, ἀλλὰ καὶ
<br class="lb"/>νοσημάτων ἑτέρων μεγάλων ῥύεται. πρόδηλον δ’ ὅτι τοῖς
<br class="lb"/>ὑπὸ τεταρταίου πυρετοῦ φθάνουσιν ἐνοχλεῖσθαι, γενέσθαι
<br class="lb"/>τὴν ἐπιληψίαν ἀδύνατον. ὅπου γὰρ καὶ οὖσαν ἤδη τεταρταῖος
<br class="lb"/>πυρετὸς εἴωθε παύειν, πολὺ δή που μᾶλλον οὐκ ἂν
<br class="lb"/>ἐπιτρέπειν γενέσθαι τὴν μηδέπω πρόσθεν οὖσαν.
</p>
                    </section>
                    <section id="body-1-3-6-8" class="div textpart section level5">
                      <blockquote class="quote lemma">Ἀνθ’ οἵων αἱ νοῦσοι.</blockquote>
                      <p class="p autofirst">Τοῦτο τοῖς προγεγραμμένοις ἐπεφώνησε, δύναμιν ἔχον
<br class="lb"/>τοιαύτην, ἀνθ’ οἵων νούσων οἷαι νοῦσοι γίνονται καλὸν ἐπίστασθαι.
<br class="lb"/>προσυπακοῦσαι γὰρ δεῖ τοιοῦτον ὥσπερ γὰρ ὁ
<br class="lb"/>τεταρταῖος ἐπιληψίαν ἰᾶται καὶ πυρετὸς ὁστισοῦν σπασμὸν
<br class="lb"/>ἢ καὶ κατάῤῥουν καὶ ἆσθμα, κατὰ τὸν αὐτὸν τρόπον


<a class="pb" href="#pb344" id="pb344">[p. 344]</a>


ὀφθαλμίαν μὲν διάῤῥοια, λειεντερίαν δὲ ὀξυρεγμία καὶ
<br class="lb"/>πλευρῖτις περιπνευμονίαν, λήθαργον φρενῖτις. ἔμπαλιν δὲ
<br class="lb"/>οὐκ ἐπ’ ἀγαθῷ φρενῖτις μὲν εἰς λήθαργον, πλευρῖτις δὲ εἰς
<br class="lb"/>περιπνευμονίαν μεταπίπτει. καὶ μὴν καὶ μελαγχολίαν αἱμοῤῥοῒς
<br class="lb"/>ὤφθη πολλάκις ἀρχομένην γε κωλύουσα καὶ ἤδη γεγενημένην
<br class="lb"/>ἰασαμένη καὶ σπλῆνα σκιῤῥούμενον, ἀλλὰ καὶ οἱ
<br class="lb"/>κιρσοὶ τὰ αὐτὰ τοιαῦτα θεραπεύουσι, ποδάγρας τε καὶ
<br class="lb"/>ἀρθρίτιδας.
</p>
                    </section>
                  </section>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>In Hippocratis Epidemiarum I</a>
          </header>
          <ul class="tree">
            <li>
              <a href="#body-1">In Hippocratis Epidemiarum I</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
