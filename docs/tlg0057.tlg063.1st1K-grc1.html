<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:20"/>
    <link rel="stylesheet" type="text/css" href="https://oeuvres.github.io/Teinte/layout.css"/>
    <link rel="stylesheet" type="text/css" href="https://oeuvres.github.io/Teinte/teinte.css"/>
  </head>
  <body class="tlg063">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg063.1st1K-grc1.xml">Synopsis librorum suorum de pulsibus</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg063.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">9</span>, <span class="biblScope">431-533</span>, <span class="date">1825</span></span>. </span>
                <a href="https://catalog.hathitrust.org/Record/009723957">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb431" id="pb431">[p. 431]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΣΥΝΟΨΙΣ ΠΕΡΙ ΣΦΥΓΜΩΝ <br class="lb"/>ΙΔΙΑΣ ΠΡΑΓΜΑΤΕΙΑΣ.<a class="bookmark" href="#body-1-1"> §</a></h3>
                  <p class="p autofirst">Οἱ πολλοὶ τῶν ἀνθρώπων ὀρέγονται μὲν <br class="lb"/>ἐπιστήμης ἀκριβοῦς ὧν ἑκάστοτε
                        μανθάνουσι, τὴν δὲ ἐπ’ αὐτὴν <br class="lb"/>ἄγουσαν ὁδὸν ὀκνοῦσιν ἰέναι, καὶ διὰ τοῦτο
                        τοὺς κατὰ <br class="lb"/>διέξοδον ἑρμηνευομένους λόγους ἀποδιδράσκοντες ὡς μακροὺς
                        <br class="lb"/>ἔνιοι μὲν εἰς ἀγωγὰς ἢ ὑπογραφὰς ἢ ὑποτυπώσεις ἀναγινώσκουσιν,
                        <br class="lb"/>ἔνιοι δὲ ἐπιτομὰς ἢ συνόψεις ἢ ἐπιδρομάς· εἶθ’ ὕστερόν ποτε
                        <br class="lb"/>προσπίπτοντες ἀντιλογικοῖς ἀνθρώποις, οὐ δυνάμενοί τε 
<a class="pb" href="#pb432" id="pb432">[p. 432]</a>

                        διαλύεσθαι τὰ πρὸς αὐτῶν λεγόμενα, διὰ τὸ μηδὲ θελῆσαι <br class="lb"/>μαθεῖν αὐτῶν τὰς
                        λύσεις, ἀφίστανται τῶν ἀληθῶν. χρὴ τοίνυν <br class="lb"/>γινώσκοντας αὐτοὺς τοῦτο
                        μάλιστα τὴν διεξοδικὴν διδασκαλίαν <br class="lb"/>τῶν ἄλλων πλεονεκτοῦσαν, ὅτι μὴ μόνα
                        τἀληθῆ <br class="lb"/>διδάσκει, προστίθησι δ’ αὐτοῖς τὰς ἀποδείξεις καὶ τὰς ἀντιλογίας
                        <br class="lb"/>καὶ τὰς λύσεις αὐτῶν, ὅταν ἀποστῶσι τῆς τοιαύτης <br class="lb"/>μαθήσεως,
                        ἀφίστασθαι καὶ τοῦ διαλέγεσθαι τοῖς πέλας ὑπὲρ <br class="lb"/>τῆς ἀληθείας ὧν ἔμαθον.
                        οὐ μὴν ποιοῦσιν οὕτως· καὶ διὰ <br class="lb"/>τοῦτο συμβαίνει δι’ ὅλου τοῦ βίου
                        σαλεύειν αὐτῶν τὰς γνώμας <br class="lb"/>ὥσπερ ἐν κλύδωνι ναῦν ὁρμοῦσαν· ὡς γὰρ
                        ἄγκυραι τοῦ <br class="lb"/>βεβαίως ὁρμεῖν καὶ μὴ μετακινεῖσθαι τὰς ἐπιστήμας αἱ
                        ἀποδείξεις <br class="lb"/>εἰσίν. ἐγὼ τοίνυν προτρέπω μανθάνειν μὲν ἅπαντα <br class="lb"/>τελέως,
                        ἤτοι γε εὐθὺς ἐξαρχῆς, ἢ δι’ ὑποτυπώσεως τινὸς ἢ <br class="lb"/>συνόψεως
                        προσεισαχθέντας· ἐὰν δ’ ἀκριβῶς μάθωσι, τηνικαῦτα <br class="lb"/>καὶ τὰς ἐπιτομὰς
                        ἀναγινώσκειν, ἐπειδὰν βουληθῶσιν <br class="lb"/>ἀναμνησθῆναι δι’ ὀλίγων ῥημάτων ἃ
                        πρόσθεν ἔμαθον μακρῶς. <br class="lb"/>ὅλως μὲν γὰρ οὐδὲ προῃρούμην ἐμῆς πραγματείας
                        ἐπιτομὴν <br class="lb"/>ποιεῖσθαι, βέλτιον ἡγούμενος εἶναι τοὺς τὰς διεξόδους 
<a class="pb" href="#pb433" id="pb433">[p. 433]</a>
 ἀκριβῶς ἀναλεξαμένους ἑαυτοῖς ἐπιτέμνεσθαι· χρήσιμοι γὰρ
                        <br class="lb"/>οὕτως αἵ τ’ ἐπιτομαὶ καὶ αἱ συνόψεις γίνονται, κατὰ τὴν ἰδίαν <br class="lb"/>ἕξιν
                        ἑκάστῳ γραφόμεναι. ἐπειδὴ ἄλλους ἔγνων ἐπιτομὰς ποιουμένους <br class="lb"/>τῶν ἐμῶν
                        πραγματειῶν οὐκ ὀρθῶς, αἷς ἐντυγχάνοντες <br class="lb"/>οἱ τὰς διεξόδους ἀναγινώσκειν
                        ὀκνοῦντες βλάπτονται, διὰ <br class="lb"/>τοῦτ’ αὐτὸς ἠναγκάσθην ἐπὶ τήνδε τὴν πρᾶξιν
                        ἀφικέσθαι παρὰ <br class="lb"/>τὴν ἐξαρχῆς γνώμην, καὶ πρώτην γε πασῶν τὴν περὶ σφυγμῶν
                        <br class="lb"/>πραγματείαν εἰς σύνοψιν ἤγαγον. ἦν δ’ αὐτῆς ἡ πᾶσα διέξοδος <br class="lb"/>εἰς
                        τέτταρα μέρη διῃρημένη, πρῶτον μὲν τὸ τῆς διαφορᾶς <br class="lb"/>αὐτῶν, δεύτερον δὲ
                        τὸ τῆς διαγνώσεως, καὶ τρίτον τὸ τῶν <br class="lb"/>αἰτίων, καὶ τέταρτον τὸ τῆς
                        προγνώσεως. ἐν μὲν οὖν τῷ <br class="lb"/>περὶ διαφορᾶς τῶν σφυγμῶν μέρει, πῶς ἂν εὕροι
                        μεθόδῳ τὸν <br class="lb"/>ἀριθμὸν τῶν σφυγμῶν πάντων, διδάσκεται· κατὰ δὲ τὸ δεύτερον
                        <br class="lb"/>μέρος, ὅπως ἄν τις ἕκαστον αὐτῶν διαγνοίη· τινὲς μὲν <br class="lb"/>γὰρ τούτων
                        δυσδιάγνωστοι, τινὲς δὲ ἀδιάγνωστοι πρός γε <br class="lb"/>τὴν ἁφήν εἰσι· τὸ δὲ τρίτον
                        μέρος, ὑπὸ τίνων αἰτίων ἕκαστος <br class="lb"/>σφυγμὸς γίνεται, διδάσκει· τὸ δὲ
                        τέταρτον, οὗ χάριν <br class="lb"/>ἅπαντα ταῦτα ἀσκεῖται, περὶ τῆς δι’ αὐτῶν προγνώσεως
                        ἐστί. </p>
                </section>
                <a class="pb" href="#pb434" id="pb434">[p. 434]</a>
                <section id="body-1-2" class="div textpart chapter level3">
                  <p class="p autofirst">Γεγονότων οὖν ἡμῖν καθ’ ἕκαστον μέρος <br class="lb"/>τεττάρων βιβλίων, ὡς εἶναι τὰ
                        σύμπαντα ἑκκαίδεκα, νῦν, ὡς <br class="lb"/>ἔφην, ἐν τῷδε σύνοψιν αὐτῶν ποιήσομαι,
                        ἀρξάμενος ἀπὸ τοῦ <br class="lb"/>πρώτου περὶ τῆς διαφορᾶς· ἐν ᾧ προτέτακται τὸ
                        προοίμιον, <br class="lb"/>ἐπιδεικνύον ἄμεινον εἶναι τοῖς πράγμασιν αὐτοῖς προσέχειν
                        τὸν <br class="lb"/>νοῦν, καταφρονοῦντας τῶν ὀνομάτων. ὅπερ οὐκ ἐν ταύτῃ <br class="lb"/>τῇ
                        πραγματείᾳ μόνον, ἀλλὰ καὶ ἐν ταῖς ἄλλαις ἁπάσαις <br class="lb"/>ἀξιῶ πράττειν. ὁ μὲν
                        γὰρ ἀπὸ τῆς τοῦ πράγματος οὐσίας <br class="lb"/>εὑρίσκων μεθόδῳ τὰς ἐν αὐτῷ διαφορὰς
                        ἐπιστήμην ἴσχει βεβαίαν <br class="lb"/>τοῦ μήτε παραλελεῖφθαί τι τῶν πραγμάτων μήτε
                        περιττῶς <br class="lb"/>εἰρῆθαι· τοῖς δ’ ἀπὸ τῶν ὀνομάτων ἀρχομένοις ἄδηλον, <br class="lb"/>εἴτε
                        παραλέλειπταί τι, εἴτε ἐκ περιττοῦ πρόσκειται. <br class="lb"/>πολλάκις μὲν γὰρ ἓν
                        ὄνομα πλείω σημαίνει πράγματα, πολλάκις <br class="lb"/>δὲ ἓν πρᾶγμα πλείονας ἔχει
                        προσηγορίας· ἔνια δ’ οὐδ’ <br class="lb"/>ὅλως ὠνόμασται τὴν ἀρχὴν, ἢ διὰ τὸ μὴ
                        γνωσθῆναι τοῖς ἔμπροσθεν, <br class="lb"/>ἢ διὰ τὸ παντάπασιν ὀλίγοις. κίνδυνος οὖν
                        ἐστι <br class="lb"/>τῶν ὁμωνύμως λεἰρῆσθαιεγομένων παραλειφθῆναί τι πρᾶγμα, κατὰ 
<a class="pb" href="#pb435" id="pb435">[p. 435]</a>
 δὲ τὰ πολυώνυμα τῷ πλήθει τῶν ὀνομάτων ἴσον εἶναι τὸ
                        <br class="lb"/>πρᾶγμα. καὶ διὰ τοῦτο τὴν ἀπὸ τῶν ὀνομάτων ἀρχὴν ἐάσαντας <br class="lb"/>ἄμεινόν
                        ἐστιν ἀπ’ αὐτοῦ τοῦ πράγματος ἀρξαμένους ἐπὶ <br class="lb"/>τὴν ζήτησιν ἔρχεσθαι τοῦ
                        πλήθους τῶν ἐν αὐτῷ διαφορῶν. </p>
                </section>
                <section id="body-1-3" class="div textpart chapter level3">
                  <p class="p autofirst">Ἔστι δὴ τοῦ προκειμένου πράγματος οὐσία <br class="lb"/>κοίλου καὶ προμήκους σώματος
                        αἰσθητὴ διαστολή τε καὶ συστολή. <br class="lb"/>τὸ μὲν οὖν κοῖλον σῶμα τοῦτο καλεῖται
                        πρὸς τῶν <br class="lb"/>ἰατρῶν ἀρτηρία, τὴν δ’ εἰρημένην αὐτοῦ κίνησιν ὀνομάζουσι
                        <br class="lb"/>σφυγμὸν οὐκ ἰατροὶ μόνον, ἀλλὰ καὶ πάντες ἄνθρωποι. καὶ <br class="lb"/>εἰ μὴ
                        τοῦτο καλεῖν ἐθέλοι τις σφυγμὸν, οὐδὲν ἂν εἴη πρὸς <br class="lb"/>ἡμᾶς· οὐ γὰρ ὑπὲρ
                        ὀνομάτων ἀμφισβητήσοντες ἥκομεν, ἀλλ’ <br class="lb"/>ὅπως ἄν τις ἐκ τῆς τῶν ἀρτηριῶν
                        αἰσθητῆς κινήσεως προγινώσκοι <br class="lb"/>τὰ μέλλοντα. εἴτ’ οὖν σφυγμὸν εἴτε παλμὸν
                        εἴθ’ <br class="lb"/>ὁτιοῦν ἄλλο καλεῖν ἐθέλει τις τὴν κίνησιν αὐτῶν, οὐ διοίσει,
                        <br class="lb"/>τῆς προγνώσεως ἐξ αὐτῆς γινομένης ὀρθῶς, ἐφ’ ἣν ἐσπεύδομεν
                        <br class="lb"/>ἐξαρχῆς. τίνα τοίνυν ἐστὶ τὰ τῇ κινήσει τῶν ἀρτηριῶν <br class="lb"/>ἐξ ἀνάγκης
                        ὑπάρχοντα, πρῶτον ἐπισκέψασθαι δεήσει· ﻿
<a class="pb" href="#pb436" id="pb436">[p. 436]</a>
 κἄπειθ’ ἑξῆς εἴ τι τῶν
                        ἄλλων προσέρχεται τῶν οὐκ ἐξ ἀνάγκης. <br class="lb"/>ὑπάρχει δὴ τῇ κινήσει τῶν
                        ἀρτηριῶν κατὰ τὸν ἴδιον αὐτῆς <br class="lb"/>λόγον δύο τὰ πρῶτα, διάστημά τε καθ’ ὃ
                        φέρεται τὸ κινούμενον <br class="lb"/>καὶ χρόνος ἐν ᾧ κινεῖται. τὸ μὲν οὖν διάστημα τῆς
                        <br class="lb"/>κινήσεως ἐπειδὴ κατά τε τὸ μῆκος καὶ πλάτος καὶ βάθος τῆς <br class="lb"/>ἀρτηρίας
                        γίνεται, τρεῖς ποιήσει τὰς ἁπλᾶς τε καὶ πρώτας διαφοράς· <br class="lb"/>μίαν μὲν κατὰ
                        τὸ μῆκος, ἑτέραν δὲ κατὰ τὸ πλάτος, <br class="lb"/>καὶ τρίτην κατὰ τὸ βάθος ἢ ὕψος·
                        ἑκατέρως γὰρ ὀνομάζεται. <br class="lb"/>ἐὰν μὲν οὖν τοῦ κατὰ φύσιν ὁ νῦν φαινόμενος
                        σφυγμὸς εἰς <br class="lb"/>ὕψος ἀνίῃ πλεῖον, ὑψηλὸς κληθήσεται· καθάπερ γε κἂν εἰς
                        <br class="lb"/>πλάτος ἐκτείνηται μᾶλλον τοῦ κατὰ φύσιν, πλατύς· οὕτω δὲ <br class="lb"/>καὶ ἐὰν
                        κατὰ μῆκος πλεῖον τοῦ κατὰ φύσιν ὑποπίπτῃ τοῖς <br class="lb"/>ἁπτομένοις, μακρός.
                        εὔδηλοι δὲ καὶ οἱ ἐναντίοι τούτοις ὁ <br class="lb"/>ταπεινὸς καὶ στενὸς καὶ βραχύς. ὁ
                        δὲ καθ’ ἑκάστην τῶν <br class="lb"/>τριῶν καταστάσεων κατὰ φύσιν ἔχων σφυγμὸς σύμμετρος
                        ὀνομασθήσεται <br class="lb"/>καὶ κατ’ ἐκείνην τὴν διάστασιν. ἀνάγκη τοίνυν 
<a class="pb" href="#pb437" id="pb437">[p. 437]</a>
 εἶναι τὰς πάσας διαφορὰς τῶν σφυγμῶν ἑπτὰ καὶ εἴκοσι τὰς
                        <br class="lb"/>ὑπογεγραμμένας.</p>
                  <ul class="table">
                    <li class="header">
                      <ul class="row">
                        <li>μῆκος</li>
                        <li>πλάτος</li>
                        <li>βάθος</li>
                      </ul>
                    </li>
                    <li>
                      <ul class="row">
                        <li>
                          <p class="label">
                            <span class="num">α΄</span>
                          </p>
                        </li>
                        <li>μακρὸς</li>
                        <li>πλατὺς</li>
                        <li>ὑψηλὸς</li>
                        <li>μέγας</li>
                      </ul>
                      <ul class="row">
                        <li>
                          <p class="label">
                            <span class="num">β΄</span>
                          </p>
                        </li>
                        <li>μακρὸς</li>
                        <li>πλατὺς</li>
                        <li>σύμμετρος</li>
                      </ul>
                      <ul class="row">
                        <li>
                          <p class="label">
                            <span class="num">γ΄</span>
                          </p>
                        </li>
                        <li>μακρὸς</li>
                        <li>πλατὺς</li>
                        <li>ταπεινὸς</li>
                      </ul>
                      <ul class="row">
                        <li>
                          <p class="label">
                            <span class="num">δ΄</span>
                          </p>
                        </li>
                        <li>μακρὸς</li>
                        <li>σύμμετρος</li>
                        <li>ὑψηλὸς</li>
                      </ul>
                      <ul class="row">
                        <li>
                          <p class="label">
                            <span class="num">ε΄</span>
                          </p>
                        </li>
                        <li>μακρὸς</li>
                        <li>σύμμετρος</li>
                        <li>σύμμετρος</li>
                      </ul>
                      <ul class="row">
                        <li>
                          <p class="label">
                            <span class="num">ς΄</span>
                          </p>
                        </li>
                        <li>μακρὸς</li>
                        <li>σύμμετρος</li>
                        <li>ταπεινὸς</li>
                      </ul>
                      <ul class="row">
                        <li>
                          <p class="label">
                            <span class="num">ζ΄</span>
                          </p>
                        </li>
                        <li>μακρὸς</li>
                        <li>στενὸς</li>
                        <li>ὑψηλὸς</li>
                      </ul>
                      <ul class="row">
                        <li>
                          <p class="label">
                            <span class="num">η΄</span>
                          </p>
                        </li>
                        <li>μακρὸς</li>
                        <li>στενὸς</li>
                        <li>σύμμετρος</li>
                      </ul>
                      <ul class="row">
                        <li>
                          <p class="label">
                            <span class="num">θ΄</span>
                          </p>
                        </li>
                        <li>μακρὸς</li>
                        <li>στενὸς</li>
                        <li>ταπεινὸς</li>
                      </ul>
                      <ul class="row">
                        <li>
                          <p class="label">
                            <span class="num">ι΄</span>
                          </p>
                        </li>
                        <li>σύμμετρος</li>
                        <li>πλατὺς</li>
                        <li>ὑψηλὸς</li>
                      </ul>
                      <ul class="row">
                        <li>
                          <p class="label">
                            <span class="num">ια΄</span>
                          </p>
                        </li>
                        <li>σύμμετρος</li>
                        <li>πλατὺς</li>
                        <li>σύμμετρος</li>
                      </ul>
                      <ul class="row">
                        <li>
                          <p class="label">
                            <span class="num">ιβ΄</span>
                          </p>
                        </li>
                        <li>σύμμετρος</li>
                        <li>πλατὺς</li>
                        <li>ταπεινὸς</li>
                      </ul>
                      <a class="pb" href="#pb438" id="pb438">[p. 438]</a>
                    </li>
                    <li class="header">
                      <ul class="row">
                        <li>μῆκος</li>
                        <li>πλάτος</li>
                        <li>βάθος</li>
                      </ul>
                    </li>
                    <li>
                      <ul class="row">
                        <li>
                          <p class="label">
                            <span class="num">ιγ΄</span>
                          </p>
                        </li>
                        <li>σύμμετρος</li>
                        <li>σύμμετρος</li>
                        <li>ὑψηλὸς</li>
                      </ul>
                      <ul class="row">
                        <li>
                          <p class="label">
                            <span class="num">ιδ΄</span>
                          </p>
                        </li>
                        <li>σύμμετρος</li>
                        <li>σύμμετρος</li>
                        <li>σύμμετρος</li>
                      </ul>
                      <ul class="row">
                        <li>
                          <p class="label">
                            <span class="num">ιε΄</span>
                          </p>
                        </li>
                        <li>σύμμετρος</li>
                        <li>σύμμετρος</li>
                        <li>ταπεινὸς</li>
                      </ul>
                      <ul class="row">
                        <li>
                          <p class="label">
                            <span class="num">ις΄</span>
                          </p>
                        </li>
                        <li>σύμμετρος</li>
                        <li>στενὸς</li>
                        <li>ὑψηλὸς</li>
                      </ul>
                      <ul class="row">
                        <li>
                          <p class="label">
                            <span class="num">ιζ΄</span>
                          </p>
                        </li>
                        <li>σύμμετρος</li>
                        <li>στενὸς</li>
                        <li>σύμμετρος</li>
                      </ul>
                      <ul class="row">
                        <li>
                          <p class="label">
                            <span class="num">ιη΄</span>
                          </p>
                        </li>
                        <li>σύμμετρος</li>
                        <li>στενὸς</li>
                        <li>ταπεινὸς</li>
                      </ul>
                      <ul class="row">
                        <li>
                          <p class="label">
                            <span class="num">ιθ΄</span>
                          </p>
                        </li>
                        <li>βραχὺς</li>
                        <li>πλατὺς</li>
                        <li>ὑψηλὸς</li>
                      </ul>
                      <ul class="row">
                        <li>
                          <p class="label">
                            <span class="num">κ΄</span>
                          </p>
                        </li>
                        <li>βραχὺς</li>
                        <li>πλατὺς</li>
                        <li>σύμμετρος</li>
                      </ul>
                      <ul class="row">
                        <li>
                          <p class="label">
                            <span class="num">κα΄</span>
                          </p>
                        </li>
                        <li>βραχὺς</li>
                        <li>πλατὺς</li>
                        <li>ταπεινὸς</li>
                      </ul>
                      <ul class="row">
                        <li>
                          <p class="label">
                            <span class="num">κβ΄</span>
                          </p>
                        </li>
                        <li>βραχὺς</li>
                        <li>σύμμετρος</li>
                        <li>ὑψηλὸς</li>
                      </ul>
                      <ul class="row">
                        <li>
                          <p class="label">
                            <span class="num">κγ΄</span>
                          </p>
                        </li>
                        <li>βραχὺς</li>
                        <li>σύμμετρος</li>
                        <li>σύμμετρος</li>
                      </ul>
                      <ul class="row">
                        <li>
                          <p class="label">
                            <span class="num">κδ΄</span>
                          </p>
                        </li>
                        <li>βραχὺς</li>
                        <li>σύμμετρος</li>
                        <li>ταπεινὸς</li>
                      </ul>
                      <ul class="row">
                        <li>
                          <p class="label">
                            <span class="num">κε΄</span>
                          </p>
                        </li>
                        <li>βραχὺς</li>
                        <li>στενὸς</li>
                        <li>ὑψηλὸς</li>
                      </ul>
                      <ul class="row">
                        <li>
                          <p class="label">
                            <span class="num">κς΄</span>
                          </p>
                        </li>
                        <li>βραχὺς</li>
                        <li>στενὸς</li>
                        <li>σύμμετρος</li>
                      </ul>
                      <ul class="row">
                        <li>
                          <p class="label">
                            <span class="num">κζ΄</span>
                          </p>
                        </li>
                        <li>βραχὺς</li>
                        <li>στενὸς</li>
                        <li>ταπεινὸς</li>
                        <li>μικρός.</li>
                      </ul>
                    </li>
                  </ul>
                  <a class="pb" href="#pb439" id="pb439">[p. 439]</a>
                  <p class="p autofirst">οὕτω δὴ τούτων ἑπτὰ καὶ εἴκοσι σφυγμῶν ὄντων κατὰ τὸ <br class="lb"/>ποσὸν ἐν ταῖς
                        τρισὶν ἅμα διαστάσεσι συνισταμένων, δύο μὲν <br class="lb"/>ἐξ αὐτῶν ἔχουσιν ὀνόματα
                        πρὸς ἁπάντων ὁμολογούμενα τῶν <br class="lb"/>ἰατρῶν, ὅ τε πρῶτος ἐν αὐτοῖς γεγραμμένος
                        καὶ ὁ ἔσχατος· <br class="lb"/>ὁ μὲν γὰρ μέγας, ὁ δὲ μικρὸς καλεῖται· τὸ δὲ ἄλλο πᾶν
                        πλῆθος <br class="lb"/>οὐκ ἔχει. οὐδὲ γὰρ οἱ ἰσχνοὶ καὶ ἁδροὶ λεγόμενοι σφυγμοὶ
                        <br class="lb"/>ἕνα τινὰ τῶν ἐκ τοῦ διαγράμματος δηλοῦσιν, ἀλλὰ κατὰ <br class="lb"/>πολλῶν ἅμα
                        γενικῶς κατηγοροῦνται. ἐφ’ ὧν γὰρ ἂν ἡ κατὰ <br class="lb"/>τὸ μῆκος διάστασις
                        πλεονεκτῇ τῶν λοιπῶν δυοῖν, τούτους <br class="lb"/>πάντας ἰσχνοὺς καλοῦσιν· ἐφ’ ὧν δ’
                        ἂν αἱ λοιπαὶ δύο, τούτους <br class="lb"/>ἅπαντας ἔμπαλιν ἐκείνοις ἁδρούς. ὥστε καὶ τὸν
                        ε΄ ἐν τῷ <br class="lb"/>διαγράμματι καὶ τὸν στ΄, ἔτι τε πρὸς αὐτοῖς τὸν η΄ καὶ τὸν θ΄
                        <br class="lb"/>καὶ τὸν ιη΄ ἰσχνοὺς καλεῖσθαι· ἔμπαλιν δὲ τούτοις ἁδροὺς <br class="lb"/>τόν τε
                        δέκατον ἐν τῷ διαγράμματι καὶ τὸν ιθ΄ καὶ τὸν κ΄, <br class="lb"/>καὶ προσέτι τὸν κβ΄
                        καὶ κγ΄· ὥστε γενικώτερα ταῦτα τὰ <br class="lb"/>ὀνόματα καὶ πλειόνων κοινά. καλοῦσι
                        δὲ τοὺς αὐτοὺς <br class="lb"/>τούτους σφυγμοὺς καὶ ἑτέρως, λεπτὸν μὲν τὸν ἰσχνὸν,
                        <br class="lb"/>παχὺν δὲ τὸν ἁδρόν· ἀλλ’ οὐδὲ τοῦ συμμέτρου κατὰ τὰς 
<a class="pb" href="#pb440" id="pb440">[p. 440]</a>

                        τρεῖς διαστάσεις, ὅσπερ μόνος ἐστὶ τῶν κατὰ φύσιν ἐν τοῖς <br class="lb"/>ἑπτὰ καὶ
                        εἴκοσιν, ἔχομεν ἴδιον ὄνομα, λόγῳ δὲ καὶ τοῦτον <br class="lb"/>δηλοῦμεν, ἤτοι
                        σύμμετρον εἶναι λέγοντες ἐν ταῖς τρισὶ διαστάσεσιν, <br class="lb"/>ἢ μέσον μεγάλου τε
                        καὶ μικροῦ, ἢ κατὰ φύσιν ἐν τῷ <br class="lb"/>ποσῷ τῆς διαστολῆς, ἢ σύμμετρον ἐν τῷ
                        ποσῷ τῆς διαστολῆς, <br class="lb"/>ἢ ὅπως οὖν ἄλλως μάλιστα σαφὲς ἐλπίσωμεν ἔσεσθαι τὸ
                        <br class="lb"/>λεγόμενον. τὰς δὲ κατὰ τὸν χρόνον τῆς διαστολῆς οὐχὶ ἑπτὰ <br class="lb"/>καὶ
                        εἴκοσιν, οὐδ’ ὅλως πολλὰς, ἀλλ’ ὅσαι παρ’ ἑκάστης τῶν <br class="lb"/>κατὰ μίαν
                        διάστασιν γενικῶς τε νοουμένων εἰσὶ διαφοραὶ, τοσαύτας <br class="lb"/>εὑρήσεις. ὥσπερ
                        γὰρ ἐπ’ ἐκείνων κατὰ μῆκος μὲν ὅ τε <br class="lb"/>σύμμετρος ἦν καὶ ὁ μακρὸς καὶ ὁ
                        βραχὺς, κατὰ πλάτος δ’ ὅ <br class="lb"/>τε σύμμετρος καὶ ὁ πλατὺς καὶ ὁ στενὸς, κατὰ
                        βάθος δ’ ὅ τε <br class="lb"/>σύμμετρος καὶ ὁ ὑψηλὸς καὶ ὁ ταπεινὸς, οὕτως ἐπὶ τοῦ
                        χρόνου <br class="lb"/>τῆς διαστολῆς ὅ τε σύμμετρος ἐν τούτῳ τῷ γένει καὶ ὁ <br class="lb"/>ταχὺς
                        καὶ ὁ βραχύς. ἄλλο δ’ ἐπὶ τοῖς γενομένοις ἐστὶ γένος <br class="lb"/>διαφορᾶς σφυγμῶν
                        τὸ κατὰ τὸν τόνον, ἐν ᾧ πάλιν εὔτονοί ﻿
<a class="pb" href="#pb441" id="pb441">[p. 441]</a>
 τε καὶ ἄτονοι γίνονται
                        σφυγμοὶ, καί τις ἀμφοῖν τρίτος ὁ μέσος, <br class="lb"/>οὐκ ἔθ’ ὅμοιος τοῖς ἔμπροσθεν
                        εἰρημένοις κατὰ φύσιν τε <br class="lb"/>καὶ σύμμετρος. ὁ γὰρ εὔτονος ἐν τούτῳ τῷ γένει
                        κατὰ φύσιν <br class="lb"/>ἐστὶν, αὐξανόμενος δὲ ἐπὶ τροφῇ καὶ οἴνου πόσει καὶ θυμῷ
                        <br class="lb"/>τοῦ κατὰ φύσιν ἐξίσταται. αὐτὸν δὲ τοῦτον τὸν σφυγμὸν καὶ <br class="lb"/>σφοδρὸν
                        ὀνομάζομεν, ἑπόμενοι τῇ συνηθείᾳ τῶν ἰατρῶν· ἐπεί <br class="lb"/>τοι συνηθέστερον
                        ἴσμεν ἅπασι τοῖς Ἕλλησι λεγόμενον ἐπὶ τοῦ <br class="lb"/>ταχέος καὶ εὐτόνου τὸν
                        σφοδρόν. τέταρτον γένος διαφορᾶς <br class="lb"/>σφυγμῶν ὲν τῇ διαστολῇ τῆς ἀρτηρίας
                        γίνεται κατ’ αὐτὸ τὸ <br class="lb"/>σῶμα τοῦ ἀγγείου, σκληρότερον ἢ μαλακώτερον
                        φαινόμενον <br class="lb"/>τοῦ κατὰ φύσιν. ἔσονται τοίνυν κἀνταῦθα τρεῖς διαφοραὶ
                        <br class="lb"/>σφυγμῶν, σύμμετρός τε καὶ σκληρὸς καὶ μαλακός. </p>
                </section>
                <section id="body-1-4" class="div textpart chapter level3">
                  <p class="p autofirst">Ἄλλο δ’ οὐδὲν οὔτ’ ἐπινοῆσαι δυνατὸν οὔτε <br class="lb"/>τῇ πείρᾳ γνῶναι γινόμενον ἡμῖν
                        αἰσθητὸν πάθος ἐκ τῶν κινουμένων <br class="lb"/>σωμάτων· ὥστ’ ἐν τοῖς εἰρημένοις
                        τέτταρσι γένεσι <br class="lb"/>περιγράφεσθαι τὰς κατὰ τὴν διαστολὴν τῆς ἀρτηρίας
                        ἁπάσας <br class="lb"/>διαφορὰς τῶν σφυγμῶν. τὸ γὰρ ἐγκεχυμένον αὐταῖς οὔθ’ 
<a class="pb" href="#pb442" id="pb442">[p. 442]</a>
 ὁπόσον ἐστὶν οὔθ’ ὁποῖον αἰσθήσει διαγνῶναι δυνατὸν, ἢ <br class="lb"/>πάντως ἂν
                        ἐπέπαυτο περὶ τοῦ κενὰς αἵματος εἶναι τὰς ἀρτηρίας <br class="lb"/>ἡ ζήτησις, εἴ γε ἦν
                        οἷόν τε μὴ μόνον ὅτι μετὰ πνεύματος <br class="lb"/>αἷμα περιέχουσιν εἰπεῖν, ἀλλὰ καὶ
                        ὁποῖόν τι, πότερον ὀῤῥῶδες <br class="lb"/>καὶ λεπτὸν, ἢ παχὺ καὶ γλίσχρον, ἢ μέσον
                        τούτων, ὅπερ <br class="lb"/>ἐστὶ τὸ κατὰ φύσιν αἷμα. καί τοι τινὲς ἐπηγγείλαντο καὶ
                        τὴν <br class="lb"/>τούτου διάγνωσιν αἰσθητὴν εἶναι, καθάπερ γε καὶ τὴν τοῦ
                        <br class="lb"/>πνεύματος, ὁποῖόν τι κατὰ τὴν δύναμίν ἐστι περιεχόμενον ἐν <br class="lb"/>ταῖς
                        ἀρτηρίαις. ἔνιοι δ’ ἔτι τούτων ἀλλοκώτερα γράφουσιν, <br class="lb"/>ἐπεισάγοντές τινα
                        τοῖς εἰρημένοις σφυγμοῖς, ὃν αὐτοὶ προσαγορεύουσι <br class="lb"/>πλήρη, καὶ τούτου τοῦ
                        γένους τρεῖς ποιοῦσι διαφορὰς, <br class="lb"/>ὀνομάζουσι δὲ τὸν μέν τινα πλήρη, τὸν δὲ
                        κενόν· <br class="lb"/>ὁ γὰρ μέσος ἀμφοῖν οὐδὲν ἴδιον ὄνομα κέκτηται. τούτοις <br class="lb"/>οὖν
                        εἴπερ ἐλέγχειν βούλοιο, διχῆ διαιρήσεις τὸν πρὸς αὐτοὺς <br class="lb"/>λόγον· εἰς
                        πρῶτον μὲν τὸ σημαινόμενον ἐκ τῆς πληρότητος, <br class="lb"/>ἐφεξῆς δ’ αὐτῷ τὸ τῆς
                        διαγνώσεως. ἐν ἑκατέρῳ γὰρ <br class="lb"/>ἐδείχθησαν οὐ μικρὰ σφαλλόμενοι· περὶ μὲν τὸ
                        σημαινόμενον 
<a class="pb" href="#pb443" id="pb443">[p. 443]</a>
 οὐκ ἐν τούτῳ τῷ γένει μόνον τῶν σφυγμῶν, ἀλλὰ κἀν
                        τοῖς <br class="lb"/>ἄλλοις κατὰ τὸ δεύτερον καὶ τρίτον περὶ τῆς διαφορᾶς τῶν
                        <br class="lb"/>σφυγμῶν· περὶ δὲ τὴν διάγνωσιν ὅσα μὲν ἐν τῇ πληρότητι <br class="lb"/>σφάλλονται,
                        κατὰ τὸ δ΄ εἴρηται γράμμα τῆς τῶν σφυγμῶν <br class="lb"/>διαγνώσεως, τὰ δὲ ἄλλα πάντα
                        διὰ τῶν ἔμπροσθεν. νυνὶ δ’ <br class="lb"/>ἐπειδὴ τὸ χρήσιμον εἰς τὴν τέχνην διδάσκω
                        μόνον, ἄνευ τοῦ <br class="lb"/>πρὸς τοὺς ἐσφαλμένους τι κατ’ αὐτὴν ἐλέγχου· τούτου
                        γὰρ, <br class="lb"/>ὡς ἔφην, ἐν ταῖς ἐπιτομαῖς καὶ συνόψεσι στοχαζόμεθα· μεταβῆναι
                        <br class="lb"/>καιρὸς ἐπὶ τὰς ἄλλας τῶν σφυγμῶν διαφορὰς, ὅσαι <br class="lb"/>χρήσιμοι. </p>
                </section>
                <section id="body-1-5" class="div textpart chapter level3">
                  <p class="p autofirst">Διαδέχεται δ’ ἡμᾶς μεγίστη διαφωνία τῶν <br class="lb"/>ἰατρῶν, ἐνίων μὲν ἡγουμένων
                        αἰσθητὴν εἶναι τὴν συστολὴν <br class="lb"/>τῆς ἀρτηρίας, ἐνίων δὲ ἀναίσθητον. ὅσοι μὲν
                        οὖν ἂν αἰσθητὴν <br class="lb"/>εἶναι νομίζουσιν αὐτὴν, ἐν τῷ μεταξὺ τοῦ πέρατος τῆς
                        <br class="lb"/>διαστολῆς καὶ τῆς ἀρχῆς τῆς συστολῆς ἡσυχάζειν χρόνῳ βραχεῖ <br class="lb"/>φασὶ
                        τὴν ἀρτηρίαν, ἀνάλογον τῇ μετὰ τὴν εἰσπνοὴν ἡσυχίᾳ <br class="lb"/>τῶν ἀναπνευστικῶν
                        ὀργάνων πρὸ τῆς ἐκπνοῆς· ὡσαύτως <br class="lb"/>δὲ καὶ μετὰ τὴν συστολὴν πρὸ τῆς
                        διαστολῆς ἡσυχάζειν αὖθις, 
<a class="pb" href="#pb444" id="pb444">[p. 444]</a>
 ὡς κἀπὸ τῆς ἀναπνοῆς ἠρεμία τις
                        γίνεται τῶν ἀναπνευστικῶν <br class="lb"/>ὀργάνων ἐν ταῖς ἐκπνοαῖς πρὸ τῶν εἰσπνοῶν. εἰ
                        μὲν <br class="lb"/>οὖν μείζους εἶεν οἱ τῶν ἡσυχιῶν χρόνοι τοῦ κατὰ φύσιν, <br class="lb"/>ἀραιὸν
                        ὀνομάζουσι τὸν σφυγμόν· εἰ δ’ ἐλάττους, πυκνόν. <br class="lb"/>ὡς εἷναι δύο ἀραιότητας
                        καὶ πυκνότητας, τὴν μὲν ἑτέραν <br class="lb"/>ἐκτὸς ἐπὶ τῇ διαστολῇ πρὸ τῆς συστολῆς,
                        τὴν δ’ ἑτέραν <br class="lb"/>ἔνδον ἐπὶ τῇ συστολῇ πρὸ τῆς διαστολῆς. ὅσοι δ’ ἂν
                        ἑαυτοῖς <br class="lb"/>ἀναίσθητον εἶναι λέγουσι τὴν συστολὴν ἅπαντα τὸν <br class="lb"/>χρόνον
                        τοῦτον, οἷος ἂν ᾖ μεταξὺ τῶν αἰσθητῶν κινήσεων, <br class="lb"/>παραβάλλοντες τῷ κατὰ
                        φύσιν, εἰ μὲν ἐλάττων εἴη, πυκνὸν, <br class="lb"/>εἰ δὲ μείζων, ἀραιὸν ὀνομάζουσι τὸν
                        σφυγμὸν, εἰ δ’ ἴσος <br class="lb"/>τῷ κατὰ φύσιν, σύμμετρον. εἴρηται δέ μοι κατὰ τὸ
                        πρῶτον <br class="lb"/>τῆς διαγνώσεως αὐτῶν ἱκανῶς περὶ τῆς διαφωνίας ταύτης, <br class="lb"/>ὅτι
                        τε πάντων τῶν σφυγμῶν οὐκ ἐστὶν αἰσθητή. δέδεικται <br class="lb"/>δὲ καὶ ὧν τινων
                        ἐστὶν αἰσθητὴ καὶ ὧν τινων οὔ· <br class="lb"/>καὶ πρὸς τούτοις, ὅπως ἄν τις ἑαυτὸν
                        ἀσκήσειεν εἰς τὴν <br class="lb"/>τῆς συστολῆς διάγνωσιν. ἀλλὰ ταῦτα μὲν ὀλίγον ὕστερον
                        <br class="lb"/>εἰρήσεται. </p>
                </section>
                <a class="pb" href="#pb445" id="pb445">[p. 445]</a>
                <section id="body-1-6" class="div textpart chapter level3">
                  <p class="p autofirst">Νυνὶ δὲ τὰς ὑπολοίπους διαφορὰς τῶν <br class="lb"/>σφυγμῶν ἐπέξειμι· πρώτην μὲν τὴν τοῦ
                        ῥυθμοῦ, κοινωνοῦσαν <br class="lb"/>κατά τι τῇ τῶν μουσικῶν θεωρίᾳ· δευτέραν δὲ τὴν τῆς
                        <br class="lb"/>ὁμαλότητός τε καὶ ἀνωμαλίας· καὶ τρίτην τὴν τῆς ἀταξίας τε <br class="lb"/>καὶ
                        τάξεως. ἡ μὲν οὖν τοῦ ῥυθμοῦ θεωρία παραβαλλομένων <br class="lb"/>ἀλλήλοις τῶν χρόνων
                        γίνεται τοῦ τε τῆς διαστολῆς καὶ συστολῆς· <br class="lb"/>ἡ δὲ τῆς ἀνωμαλίας,
                        διαφθειρομένης κατά τι τῆς <br class="lb"/>ἐφεξῆς ἰσότητος ἄλλοτε κατ’ ἄλλο γένος τῶν
                        σφυγμῶν ἢ καὶ <br class="lb"/>δύο ἢ καὶ πλείω. ἐπεὶ δ’ ἐνίοτε διαφθείρεται μὲν ἡ ἐφεξῆς
                        <br class="lb"/>ἰσότης, καὶ διὰ τοῦτ’ ἀνώμαλος ἡ κίνησις φαίνεται, καθάπερ <br class="lb"/>ἐπὶ τῶν
                        πλανήτων ἀστέρων, εὑρίσκεται μέντοι τις ἐν περιόδοις <br class="lb"/>ἰσότης, ὥσπερ ἐπ’
                        αὐτῶν ἐκείνων, καὶ διὰ τοῦτο τετάχθαι <br class="lb"/>μὲν ὥσπερ τὴν τῶν πλανήτων
                        κίνησιν, οὕτω καὶ (τὴν) <br class="lb"/>τῶν κατὰ περιόδους ἴσων σφυγμῶν ἐροῦμεν,
                        ἄτακτον δὲ <br class="lb"/>ὑπάρχειν, ὁπόταν μηδὲ τὴν κατὰ περίοδον ἰσότητα τηρῇ δι’
                        <br class="lb"/>ἴσου πλήθους σφυγμῶν γινομένην. οἷον εἰ μετὰ τρεῖς μεγάλους
                        <br class="lb"/>σφυγμοὺς ὁ τέταρτος φαίνοιτο μικρὸς, καὶ τοῦτο ἐφεξῆς ﻿
<a class="pb" href="#pb446" id="pb446">[p. 446]</a>

                        ἀεὶ, τεταγμένον μὲν ἐρεῖς εἶναι τὸν τοιοῦτον σφυγμὸν, ἀνώμαλον <br class="lb"/>μέντοι·
                        διεφθαρμένης γὰρ τῆς ἰσότητος τάξις τις σώζεται, <br class="lb"/>ἐν οἷς δ’ ἂν σφυγμοῖς
                        μηδ’ αὐτὴ διασώζηται, τούτους <br class="lb"/>οὐ μόνον ἀνωμάλους, ἀλλὰ καὶ ἀτάκτους
                        ὀνομάζομεν. ὅτι <br class="lb"/>μὲν οὖν ἡμεῖς ὀρθῶς κεχρήμεθα τοῖς τῶν σφυγμῶν ὀνόμασι,
                        <br class="lb"/>διασώζοντες ὥσπερ ἐν τοῖς ἄλλοις, οὕτω κἀν τούτοις τὸ τῶν <br class="lb"/>Ἑλλήνων
                        ἔθος, ἐν τῷ β΄ καὶ γ περὶ τῆς διαφορᾶς αὐτῶν <br class="lb"/>ἐπιδέδεικται· συγχωροῦμέν
                        γε μὴν ὡς ἂν ἐθέλοι τις ὀνομάζειν, <br class="lb"/>φυλαττομένης τῶν πραγμάτων τῆς
                        διαφορᾶς ἑρμηνευομένης <br class="lb"/>τε λόγῳ χάριν τοῦ διηρθρωμένην τε καὶ σαφῆ
                        γίνεσθαι <br class="lb"/>τὴν διδασκαλίαν. εἴρηνται δὲ ἐν τῷ πρώτῳ περὶ τῆς διαφορᾶς
                        <br class="lb"/>τῶν σφυγμῶν καὶ αἱ κατὰ μίαν κίνησιν ἀνωμαλίαι, τινὲς <br class="lb"/>μὲν συνεχοῦς
                        μενούσης αὐτῆς γιγνόμεναι, τινὲς δὲ ἡσυχίᾳ διακοπτομένης, <br class="lb"/>ὑπὲρ ὧν καὶ
                        μετὰ ταῦτα ῥηθήσεται. νυνὶ δ’ <br class="lb"/>ἐπὶ τὸν τῆς συστολῆς ἀφίξομαι λόγον, τῶν
                        ἀναγκαιοτάτων <br class="lb"/>ὄντα πρὸς τὰς προγνώσεις· ἐπειδὴ καὶ ἡ περὶ τοῦ πυκνοῦ
                        καὶ <br class="lb"/>ἀραιοῦ σφυγμοῦ διδασκαλία μετὰ τῆς περὶ τῶν ῥυθμῶν ὑπαλλάττεται
                        <br class="lb"/>καὶ συμμεταβάλλεται. τούτων πολλῶν οὖν εἰρημένων 
<a class="pb" href="#pb447" id="pb447">[p. 447]</a>
 ἐν τῷ
                        πρώτῳ περὶ διαγνώσεως σφυγμῶν, ἐξ αὐτῶν ἐνταῦθα <br class="lb"/>λεχθήσεται τὰ
                        χρησιμώτατα· δι’ ὧν ἀσκηθείς τις ἔργῳ μαθήσεται <br class="lb"/>τὴν δύναμιν τῆς
                        διδασκαλίας, ὅταν αὐτὸς μὲν προγινώσκῃ <br class="lb"/>τὰ κατὰ τοὺς κάμνοντας ἐσόμενα,
                        τῶν δ’ ἄλλων ἰατρῶν <br class="lb"/>ἕκαστος ἐκ μαντικῆς τινος, οὐκ ἰατρικῆς θεωρίας
                        ἡγεῖται γίγνεσθαι <br class="lb"/>τὴν πρόγνωσιν αὐτῶν. </p>
                </section>
                <section id="body-1-7" class="div textpart chapter level3">
                  <p class="p autofirst">Ἄρξαι δὴ πρῶτον ἀπὸ τοῦ διαγινώσκειν τὴν <br class="lb"/>ποσότητα τῆς διαστολῆς. ὑπάρξει
                        δέ σοι τοῦτο τὴν ἐπιβολὴν <br class="lb"/>τῶν δακτύλων ἐπιπολῆς ποιουμένῳ, καὶ μᾶλλον
                        ἐκ τῶν κατὰ <br class="lb"/>μερῶν τῆς ἀρτηρίας. ἄνωθεν μὲν γὰρ ἐπιβάλλων τὴν ἁφὴν,
                        <br class="lb"/>ἴσως που βαρυνεῖς ἐνίοτε καὶ θλίψεις αὐτὴν, εἰ μὴ πάνυ <br class="lb"/>σφόδρα
                        προσέχεις τὸν νοῦν, ὡς ἀκριβῶς θεωρεῖν τοὺς <br class="lb"/>δακτύλους ἄνευ θλίψεως
                        πάσης. ἡ δ’ ἐκ τῶν κάτω μερῶν <br class="lb"/>ἐπιβολὴ μᾶλλον δύναται στοχάσασθαι, τῷ
                        μηδ’ ὅλως θλίβεσθαι <br class="lb"/>τὴν ἀρτηρίαν. εἰς ὅσον δ’ ἂν αὐτὴν θλίψῃς, εἰς
                        <br class="lb"/>τοσοῦτον κωλύσεις τὸν ὄγκον τῆς διαστολῆς· καὶ μάλισθ’ <br class="lb"/>ὅταν ἄτονος
                        ὁ σφυγμὸς ᾖ, καθάπερ ἐπὶ τῶν ληθαργικῶν· 
<a class="pb" href="#pb448" id="pb448">[p. 448]</a>
 ὧν ἂν ἐπιθλίψῃς τὴν
                        ἀρτηρίαν τοῖς δακτύλοις, ἀντὶ μεγίστου <br class="lb"/>μικρότατος φανεῖται. ἐὰν δὲ, ὡς
                        εἴρηται, τελέως ἀσθενὴς <br class="lb"/>ἡ ζωτικὴ δύναμις ᾖ, τὸ δ’ ἐναντίον ἐπὶ τῶν
                        εὐτόνων γίνεται <br class="lb"/>σφυγμῶν, οὓς καὶ σφοδροὺς ὀνομάζομεν, ἀντιβαίνει γὰρ ἡ
                        <br class="lb"/>ἀρτηρία θλιβόντων μᾶλλον ἢ μετρίως ἐπιβαλλόντων τοὺς δακτύλους,
                        <br class="lb"/>ἐνδεικνυμένη τῆς κινούσης τὴν ῥώμην αὐτὴν δυνάμεως. <br class="lb"/>ὥσθ’ ὅταν τό
                        τε δέρμα τοῦ κάμνοντος ᾖ σκληρὸν ὅ τε <br class="lb"/>τῆς ἀρτηρίας χιτὼν ὁμοίως
                        διακείμενος, οἱ εὔτονοι σφυγμοὶ <br class="lb"/>τὴν τῶν ἐπιβαλλομένων δακτύλων
                        ἀνατρέπουσι σάρκα μετὰ <br class="lb"/>τοῦ δέρματος, ὥσπερ εἰ καὶ τῶν ἐκτός τι
                        προσενέγκαις σκληρὸν <br class="lb"/>σῶμα μαλακῷ χρωτί· κατ’ αὐτὸ γάρ τοι τοῦτο
                        διακρίνεται <br class="lb"/>τοῦ μαλακοῦ τὸ σκληρὸν, ἐγκαταβαίνοντος τῷ μαλακωτέρῳ
                        <br class="lb"/>τοῦ σκληροτέρου. τὸ δ’ εὔτονον ἁπλῶς ἄνευ τοῦ σκληρὸν <br class="lb"/>εἶναι τὸ μὲν
                        ἀνατρέπειν ἔχει, τὸ δ’ οἷον πιλεῖν καὶ θλᾷν <br class="lb"/>οὐκ ἔχει. νοήσεις δ’ ὀλίγῳ
                        σαφέστερον ἐπ’ ἀνέμου τε βιαίας <br class="lb"/>προσβολῆς καὶ λιθιδίου μετρίας
                        ἐπιθέσεως. ὁ μὲν γὰρ ἄνετος <br class="lb"/>ἀνατρέπει ἡμᾶς καὶ δένδρα πολλάκις οὐ
                        σμικρά· λιθίδιον δὲ 
<a class="pb" href="#pb449" id="pb449">[p. 449]</a>
 ἐπιτεθὲν τῷ δέρματι πιλεῖν μὲν αὐτὸ καὶ
                        θλίβειν πέφυκεν, <br class="lb"/>ἀνατρέπειν δὲ τὸ κῶλον ὅλον οὐ δύναται. τὸ μὲν
                        ἀνατρεπόμενον <br class="lb"/>ἄνευ τοῦ θλίβεσθαι τὴν χώραν ἐν ᾗ πρόσθεν ἦν καταλείπει,
                        <br class="lb"/>τὸ δ’ ὑπὸ σκληροτέρου πιλούμενον εἶκον εἰς ἑαυτὸ <br class="lb"/>δέχεται τὸ
                        σκληρὸν ἄνευ τοῦ καταλείπειν ἣν εἶχεν ἔμπροσθεν <br class="lb"/>ἕδραν. οὕτως οὖν κἀπὶ
                        τῆς ἀρτηρίας διάκρινε τὸν σκληρὸν <br class="lb"/>σφυγμὸν τοῦ σφοδροῦ. τὸν μὲν γὰρ
                        σκληρὸν ὡς λίθον ἢ ξύλον <br class="lb"/>αἰσθήσῃ προσπίπτοντα, νικώμενον ὑπὸ τῆς
                        ἐπερείσεως, <br class="lb"/>ἐὰν μὴ καὶ σφοδρὸς ᾖ· τὸν σφοδρὸν δ’ ἔμπαλιν ἐπερείσεως,
                        <br class="lb"/>ἐὰν μὴ καὶ σφοδρὸς ᾖ· τὸν σφοδρὸν δ’ ἔμπαλιν εὐτονώτερον, <br class="lb"/>ἐὰν
                        ἐπερείσῃς, φαινόμενον. ὅταν οὖν τούτους διακρῖναι <br class="lb"/>ἀσκηθῇς, ἐπὶ τὴν τῆς
                        συστολῆς διάγνωσιν ἧκε, προασκήσας <br class="lb"/>ἑαυτὸν πρῶτον ἐπὶ σφυγμῶν ὅσοι
                        μεγάλοι τέ εἰσι καὶ <br class="lb"/>σφοδροὶ καὶ σκληροί. τούτους γὰρ ἔξεστί σοι μετρίως
                        θλίβοντι <br class="lb"/>τὴν αἴσθησιν ἴσχειν τὸ πρῶτον τῆς συστολῆς. ὅσον οὖν
                        <br class="lb"/>εἴκοντος τοῦ σοῦ δέρματος ἀνετρέπετο, καὶ οἷον ἐκοιλαίνετο
                        <br class="lb"/>προσπιπτούσης τῆς ἀρτηρίας, τοῦτ’ ἀποχωρούσης ἕπεται μέχρι <br class="lb"/>τῆς
                        κατὰ φύσιν ἕδρας τε καὶ καταστάσεως. ὥστε αἰσθήσῃ 
<a class="pb" href="#pb450" id="pb450">[p. 450]</a>
 τοσούτῳ
                        χρόνῳ τῆς συστολῆς ἐν ὅσῳ τοῦτο γίνεται· τὸ δ’ <br class="lb"/>ἄλλο πᾶν ἀδιάγνωστον
                        αὐτῆς ἔσται σοι. μετὰ δὲ τὸ προγυμνάσασθαι <br class="lb"/>κατὰ τοὺς τοιούτους σφυγμοὺς
                        ἐπὶ τοὺς μεγάλους <br class="lb"/>ἅμα καὶ σφοδροὺς μετάβαινε, κἂν ὦσι μὴ σκληροί·
                        κἄπειτα <br class="lb"/>ἐπὶ τοὺς σφοδροὺς, κἂν ὦσι μὴ μεγάλοι. μαλακὴν δ’ ἔχειν <br class="lb"/>σε
                        χρὴ τὴν ἁφὴν εὐαίσθητόν τε φύσει. καὶ γὰρ ἀνατρέπεται <br class="lb"/>θᾶττον ὑπὸ τῆς
                        ἀρτηρίας ἐμπιπτούσης βιαίως ἡ τοιαύτη, καὶ <br class="lb"/>τῶν ἐν αὐτῇ παθημάτων
                        αἰσθάνεται μᾶλλον. εἴρηται δ’ ἐπὶ <br class="lb"/>πλεῖστον ἐν τῷ πρώτῳ περὶ τῆς τῶν
                        σφυγμῶν διαγνώσεως, <br class="lb"/>ὅπως ἂν μάλιστα περὶ τὴν τῆς συστολῆς διάγνωσιν
                        ἀσκηθείης. <br class="lb"/>ἐὰν δὲ μηδέποτε πείσῃς σεαυτὸν ἀκριβῶς αἰσθέσθαι τῶν πρώτων
                        <br class="lb"/>τῆς συστολῆς, ἀλλ’ ἀδιάγνωστος τελείως σοι φαίνηται, <br class="lb"/>σκληρὸν ἢ
                        δυσαισθήτων ἔχοντι τὸ δέρμα, γίγνωσκε μὲν ὡς εἰς <br class="lb"/>πολλὰς προγνώσεις ἐκ
                        τούτου βλαβησόμενος, ἃς ἀκούσῃ τοῦ <br class="lb"/>λόγου προϊόντος. ὅμως οὖν ἐγώ σοί
                        τινα ποριοῦμαι παραμυθίαν <br class="lb"/>εἰς τὴν ἐπὶ τῶν ἔργων χρείαν. ὅλον γάρ σε
                        δεήσει τὸν <br class="lb"/>χρόνον ἐκεῖνον, ἐν ᾧ μηδεμιᾶς αἰσθάνῃ κινήσεως, ἐπὶ τῇ
                        <br class="lb"/>μνήμῃ παραθέσθαι, πηλίκος τίς ἐστι καθ’ ἑκάστην ἡλικίαν. ﻿
<a class="pb" href="#pb451" id="pb451">[p. 451]</a>

                        οὔσης δ’ οὖ σμικρᾶς διαφορᾶς τοῖς ἀνθρώποις πρὸς ἀλλήλους <br class="lb"/>ἐν τῇ
                        ποσότητι τοῦ χρόνου τῆς ἡσυχίας, ἀξιῶ σε τῶν συνήθων, <br class="lb"/>οὓς προσδοκᾷς
                        ποτε νοσοῦντας ἐπισκέπτεσθαι, πολλάκις <br class="lb"/>ὑγιαινόντων ἧφθαι κατ’ ἐκεῖνον
                        τὸν χρόνον ἐν ᾧ μηδεμίαν <br class="lb"/>ἔξωθεν ἔχει τὸ σῶμα κίνησιν ἐκ περιπάτων ἤ
                        δρόμων <br class="lb"/>ἢ λουτροῦ ἢ πάλης ἢ ἐδωδῆς ἢ πόσεως ἢ ἀγωνίας ἢ θυμοῦ <br class="lb"/>τινος
                        ἤ φόβου, παραθέμενόν τε τῇ μνήμῃ τὴν ποσότητα <br class="lb"/>τοῦ τῆς ἠρεμίας χρόνου,
                        παραβάλλειν αὐτῷ τὸν ἑκάστοτε φαινόμενον· <br class="lb"/>εἶτ’ εἰ μὲν πλείων εἴη,
                        καλεῖν ἀραιὸν τὸν σφυγμόν· <br class="lb"/>εἰ δ’ ἐλάττων, πυκνόν· εἰ δ’ ἴσος τῷ κατὰ
                        φύσιν, σύμμετρον. <br class="lb"/>ὥσπερ δὲ τοῦ χρόνου τῆς συστολῆς οὐκ ἐνὸν αἰσθέσθαι
                        <br class="lb"/>παντὸς, οὕτως οὐδὲ τῆς διαστολῆς· ἐπιδέδεικται δὲ καὶ τοῦτο <br class="lb"/>κατὰ
                        τὸ πρῶτον τῆς διαγνώσεως τῶν σφυγμῶν. ἀλλὰ τόν γε <br class="lb"/>ταχὺν καὶ βραδὺν
                        σφυγμὸν ἔνεστι διαγνῶναι κἀκ τοῦ φαινομένου <br class="lb"/>τῆς διαστολῆς. εἴρηται δὲ
                        καὶ περὶ τοῦδε καὶ διὰ τοῦ <br class="lb"/>δευτέρου μὲν ἐν ἀρχῇ τῆς διαγνώσεως τῶν
                        σφυγμῶν, καὶ <br class="lb"/>διὰ τοῦ τρίτου δ’ ἐπιπλεῖστον, ἐν ᾧ καὶ τὴν τῶν ῥυθμῶν
                        <br class="lb"/>διδασκαλίαν ἐδείκνυον ἄχρηστον· ἀρκεῖν γὰρ ἡμῖν εἰς τὰς 
<a class="pb" href="#pb452" id="pb452">[p. 452]</a>

                        προγνώσεις τὸ τάχος μόνον ἢ τὴν βραδυτῆτα διαγνῶναι τῶν <br class="lb"/>κινήσεων τῆς
                        ἀρτηρίας· ὥσπερ γε καὶ τῶν ἡσυχιῶν τὸν χρόνον <br class="lb"/>ὁπηλίκος τίς ἐστι καθ’ ὃν
                        ἀραιὸς καὶ πυκνὸς ὁ σφυγμὸς γίνεται· <br class="lb"/>μαθήσῃ δὲ τοῦτον διὰ τῶν ἑξῆς,
                        ἔνθα περὶ τῆς τῶν <br class="lb"/>σφυγμῶν προγνώσεως ὁ λόγος ἔσται μοι. </p>
                </section>
                <section id="body-1-8" class="div textpart chapter level3">
                  <p class="p autofirst">Νυνὶ δὲ περὶ τοῦ μεγάλου καὶ μικροῦ σφυγμοῦ <br class="lb"/>καὶ τῶν ἄλλων ὅσοι κατὰ τὸ
                        ποσὸν τῆς διαστολῆς <br class="lb"/>νοοῦνταί τε καὶ διαγνώσκονται προσθεὶς ὅσον
                        χρήσιμον, <br class="lb"/>ἐπὶ τὰς αἰτίας αὐτῶν μεταβήσομαι. καὶ γὰρ ἐπὶ τούτων τῶν
                        <br class="lb"/>σφυγμῶν τὸ μέν τι κοινόν ἐστι μέτρον ἐν πλάτει συχνῷ λαμβανόμενον,
                        <br class="lb"/>τὸ δέ τι καθ’ ἕκαστον ἄνθρωπον ἴδιον. ἐν μὲν <br class="lb"/>τῷ κοινῷ σύμμετρος
                        καθ’ ἡντιναοῦν διάστασιν ὁ σφυγμὸς ἔσται, <br class="lb"/>καὶ διαγνωσθήσεται ἐν τῷ τῆς
                        ἀρτηρίας ὄγκῳ παραμετρούμενος· <br class="lb"/>ὀνομάζω δὲ νῦν ὄγκον αὐτὴν τὴν κατὰ
                        κύκλον περιγραφήν. <br class="lb"/>ὁμοίως δὲ τούτῳ καὶ οἱ τῶν συμμέτρων καθ’ ἑκάστην
                        <br class="lb"/>διάστασιν ὑπερέχοντες ἢ ἐλλείποντες· ἰδίᾳ δὲ καθ’ ἕκαστον <br class="lb"/>ἄνθρωπον
                        ἐκ τῆς κατ’ ἐκεῖνον ἁφῆς προεγνωσμένης τε καὶ <br class="lb"/>μνημονευομένης. εἴρηται
                        δὲ καὶ περὶ τῶν τοιούτων σφυγμῶν 
<a class="pb" href="#pb453" id="pb453">[p. 453]</a>
 ἐν τῷ δευτέρῳ τῆς διαγνώσεως
                        αὐτῶν, ἥντινα πραγματείαν <br class="lb"/>οὐδεὶς ἔγραψε πρὸ ἐμοῦ, αὐτὴν καθ’ αὑτὴν
                        ἀποτεμνόμενος <br class="lb"/>ἰδίᾳ καὶ μόνην, ἀλλ’ ὀλίγα που πράγματα κατὰ τὸ πάρεργον
                        <br class="lb"/>αὐτῆς ἄλλος ἄλλο προχειρισάμενος διεφώνησαν ἐν αὐτοῖς. <br class="lb"/>τὸν γοῦν
                        τοῦ παιδὸς σφυγμὸν ὁ μὲν Ἡρόφιλος ἱκανὸν τῷ μεγέθει <br class="lb"/>φησὶν ὑπάρχειν, ὁ
                        δ’ Ἀρχιγένης μικρόν. οὕτω δὴ καὶ <br class="lb"/>τὸν μυρμηκίζοντα ταχὺν εἶναι φησὶν ὁ
                        Ἀρχιγένης, Ἡρόφιλος <br class="lb"/>δὲ οὐ ταχύν. ἐῤῥήθησαν δὲ καὶ αἱ τῶν σφαλμάτων
                        αἰτίαι <br class="lb"/>κατὰ τὴν πραγματείαν ἐκείνην· ὥστε σοι παντὸς μᾶλλόν ἐστι
                        <br class="lb"/>προσεκτέον αὐτῇ τὸν νοῦν, εἰ διαγινώσκειν τε καὶ προγινώσκειν
                        <br class="lb"/>ἐθέλοις διαφορὰς σφυγμῶν ὅσα περὶ ἡμᾶς εἶδες. <br class="lb"/>οὐδὲν γὰρ οὕτως ὃ
                        οὔτε πλείονος εἰς ἄσκησιν δεῖται χρόνου <br class="lb"/>τῶν κατὰ τὴν τέχνην, οὐδὲ
                        μείζονα δύναμιν ἔχει τῆς τῶν <br class="lb"/>σφυγμῶν διαγνώσεως. ὅπου γὰρ Ἀρχιγένης
                        ἐδείχθη σφαλλόμενος <br class="lb"/>οὐ μόνον ἐν τῇ τοῦ τάχους, ἀλλὰ καὶ ἐν τῇ τοῦ
                        μεγέθους <br class="lb"/>διαγνώσει, τίνα δυνήσῃ σχεῖν ἐλπίδα σὺ τῆς ἐπιστήμης
                        <br class="lb"/>αὐτῶν ἄνευ τοῦ λόγῳ μὲν πρῶτον ἐν τοῖς τέτταρσι περὶ <br class="lb"/>διαγνώσεως
                        βιβλίοις, ὕστερον δὲ καὶ τριβῇ τὴν ἐν αὐτοῖς 
<a class="pb" href="#pb454" id="pb454">[p. 454]</a>
 ἀλήθειαν
                        ἐκμαθεῖν; ὡς οὖν οὕτως πράξαντός σου τὰ κεφάλαια <br class="lb"/>τῶν ἐν ἐκείνοις
                        εἰρημένων ὥσπερ ἐπὶ τῶν προειρημένων <br class="lb"/>διαφορῶν, οὕτως καὶ τῶν ἄλλων ἐρῶ.
                        τῆς γάρ τοι διαστολῆς <br class="lb"/>αἰσθητὴν ἐχούσης ἅπασι τὴν κίνησιν, ὅταν μὲν
                        ἐπιπολῆς <br class="lb"/>ψαύσῃς περιλαβὼν ἀβιάστως τὴν ἀρτηρίαν, καὶ μᾶλλον ὅταν
                        <br class="lb"/>ἐκ τῶν κάτω μερῶν, ἡ τοῦ μεγέθους διάγνωσις ἀκριβὴς γίνεται.
                        <br class="lb"/>πότερα δὲ σφοδρῶς ἢ ἀμυδρῶς καὶ ὁμαλῶς ἤ ἀνωμάλως <br class="lb"/>ἐκινήθη, γνῶναι
                        βεβαίως τε καὶ ἀκριβῶς ἀδύνατόν ἐστι κατὰ <br class="lb"/>τὴν εἰρημένην ἐπιβολὴν τῆς
                        ἁφῆς. ἀλλὰ χρὴ θλίβειν ἠρέμα <br class="lb"/>τὴν ἀρτηρίαν· οὕτως γὰρ αἰσθήσῃ πλείονι
                        χρόνῳ τῆς διαστολῆς <br class="lb"/>ἤπερ ὅτε ἀβιάστως ἐπέβαλες αὐτῇ τοὺς δακτύλους. οὐ
                        <br class="lb"/>μὴν οὐδὲ τοῦ τάχους οὐδὲ τῆς βραδυτῆτος ἡ διάγνωσις ἐναργῶς
                        <br class="lb"/>φαίνεται χωρὶς τοῦ κἂν ἐπιβραχὺ θλῖψαι τὸ κατὰ τὰς <br class="lb"/>ἀρτηρίας
                        ἐπικείμενον δέρμα. πράξαντι δὲ οὕτως ἐνίοτε μὲν <br class="lb"/>ἰσοταχῶς, ἐνίοτε δὲ
                        ἀνωμάλως σοι φανεῖται κινουμένη, καὶ <br class="lb"/>ποτὲ μὲν τὰ πρῶτα τῆς κινήσεως ἢ
                        τὰ μέσα βραδύτερα ποιουμένη, <br class="lb"/>ποτὲ δ’ ἔμπαλιν. οὕτως δὲ καὶ ὠκυτέρως
                        ποτὲ μὲν τὰ 
<a class="pb" href="#pb455" id="pb455">[p. 455]</a>
 τελευταῖα, ποτὲ δὲ τὰ πρὸ αὐτῶν, ἢ τὰ πάντων
                        πρῶτα· <br class="lb"/>καὶ δὴ καὶ σφοδρότερα καὶ ἀμυδρότερα κατὰ τὸν αὐτὸν λόγον.
                        <br class="lb"/>καὶ τοίνυν καὶ διακοπτομένην ἡσυχίᾳ τὴν ἄνοδον αἰσθήσῃ τῆς
                        <br class="lb"/>ἀρτηρίας, ὡς δοκεῖν ἵστασθαι, καὶ τὴν δευτέραν δὲ προσβολὴν <br class="lb"/>ἐπὶ τῇ
                        στάσει ποτὲ μὲν ἰσχυροτέραν ἤ θάττω, ποτὲ δὲ <br class="lb"/>ἀσθενεστέραν ἤ βραδυτέραν
                        τῆς προτέρας. πολλῶν δὲ οὐσῶν <br class="lb"/>κἀν τούτῳ γένει τῶν κατὰ μέρος διαφορῶν,
                        ἁπάσας ἔχεις <br class="lb"/>ἐν τῷ πρώτῳ τῆς περὶ σφυγμῶν πραγματείας γεγραμμένας.
                        <br class="lb"/>ἀλλὰ κἀνταῦθά σοι τὸ χρήσιμον ἅμα τοῖς ἐξ αὐτῶν δηλουμένοις <br class="lb"/>εἰπεῖν
                        πειράσομαι διὰ βραχυτάτων ἐν τοῖς ἑξῆς λόγοις. <br class="lb"/>ὁμοίως δὲ καὶ περὶ τῶν
                        ἄλλων ὅσα νῦν παραλέλειπται περιεργότερον <br class="lb"/>ἐζητημένα τοῖς ἰατροῖς, ἐν τῷ
                        προγνωστικῷ μέρει <br class="lb"/>τῆς πραγματείας ἀκούσῃ. νυνὶ δ’ ἀρκεῖ τό γε τοσοῦτον
                        εἰπεῖν, <br class="lb"/>ὡς ὅστις ἀναγινώσκει τὸ βιβλίον τοῦτο πρὸ τῆς μεγάλης
                        <br class="lb"/>πραγματείας, ἐγχωρεῖ μὲν αὐτῷ πρὸς τὰ τῆς τέχνης <br class="lb"/>ἔργα μήτε τοῦ
                        πρώτου μέρους αὐτῆς τοῦ περὶ τῆς διαφορᾶς <br class="lb"/>τῶν σφυγμῶν δεηθῆναι μήτε
                        τούτου περὶ τῶν αἰτιῶν· ﻿
<a class="pb" href="#pb456" id="pb456">[p. 456]</a>
 ἕξει γὰρ αὐτῶν κἀνταῦθα περιεχομένην
                        τὴν δύναμιν. ἡ μέντοι <br class="lb"/>διαγνωστικὴ καὶ ἡ προγνωστικὴ πραγματεία
                        χρησιμώταται <br class="lb"/>πρὸς τὰ τῆς τέχνης ἔργα εἰσὶ κατὰ διέξοδον, οὐκ ἐπιτομὴν,
                        <br class="lb"/>ἀναγινωσκόμενα. καλῶς οὖν ποιήσεις μὴ θαῤῥήσας μόνῃ ταύτῃ <br class="lb"/>τῇ
                        διδασκαλίᾳ, πρὸς ἀνάμνησιν πρόχειρον οὔσῃ χρησίμῃ τοῖς <br class="lb"/>ἐπιμελῶς
                        μεμαθηκόσι τὰ κατὰ διέξοδον ἐν ἐκείναις γεγραμμένα. <br class="lb"/>περὶ δὲ τῆς τοῦ
                        τάχους διαγνώσεως τοῦ σφυγμοῦ, ἐν ᾗ τὸν <br class="lb"/>Ἀρχιγένην σφαλλόμενον
                        ἐδείξαμεν, οὐχ οἷόν τε βεβαίαν διάγνωσιν <br class="lb"/>λαβεῖν λαβεῖν ἄνευ τοῦ περὶ
                        τῆς διαγνώσεως τῶν σφυγμῶν <br class="lb"/>ἀναγνῶναι μὴ κατὰ τὸ πάρεργον, ἐν οἷς
                        δείκνυται μὴ ψιλῷ <br class="lb"/>καὶ μόνῳ χρῆναι τῷ χρόνῳ τῆς κινήσεως διακρῖναι τὸ
                        τάχος <br class="lb"/>ἀπὸ τῆς βραδυτῆτος, ἀλλὰ καὶ τὸ τῆς ἀνόδου ποσὸν ἐπισκοπεῖν.
                        <br class="lb"/>ὡς ἐάν γε μόνῳ τῷ χρόνῳ προσέχῃς τὸν νοῦν, τὸν <br class="lb"/>μυρμηκίζοντα
                        καλούμενον σφυγμὸν ταχὺν εἶναι δόξεις, οὐκ <br class="lb"/>ὄντα ταχὺν, ἀλλ’
                        ὀλιγοχρόνιον, ὡς ἅτε μικροτάτην ἔχοντα <br class="lb"/>διαστολήν. οὐ γὰρ ἐνδέχεται
                        πολλῷ χρόνῳ διεξέρχεσθαι <br class="lb"/>βραχὺ διάστημα, κἂν βραδὺ τὸ κινούμενον ᾖ·
                        χελώνη γοῦν <br class="lb"/>ἐν ἐλάττονι χρόνῳ διεξέρχεται πῆχυν ἢ παρασάγγνη ἵππος, 
<a class="pb" href="#pb457" id="pb457">[p. 457]</a>

                        <br class="lb"/>ἀλλ’ ὁ τῆς φορᾶς ῥοῖζος οὐκ ἴσος τῶν ζώων ἀμφοτέρων. <br class="lb"/>ἐθισθῆναι δ’
                        οὖν σε χρὴ ταύτῃ διαγινώσκειν καὶ βραδυτῆτα <br class="lb"/>χρόνου. περὶ μὲν οὖν
                        τούτου, καθάπερ ἔφην, ἔν τε τῷ <br class="lb"/>τρίτῳ περὶ διαγνώσεως ἐπιπλεῖστον·
                        εἴρηται καὶ κατὰ τὰ <br class="lb"/>πρῶτα τοῦ δευτέρου· περὶ δὲ τῆς συστολῆς ἐν τῷ
                        πρώτῳ <br class="lb"/>τελεώτατα γέγραπται, δεικνύντος μου κατὰ τοὺς ἀμυδροὺς
                        <br class="lb"/>σφυγμοὺς ἀδιάγνωστον αὐτὴν εἶναι, καὶ μάλισθ’ ὅταν ὁ χιτὼν <br class="lb"/>τῆς
                        ἀρτηρίας ᾖ μαλακός· ἐπὶ δὲ τῶν σφοδρῶν σφυγμῶν διαγινώσκεσθαι <br class="lb"/>κἀπὶ τῶν
                        μέσων κατὰ σφοδρότητα καὶ μέγεθος. <br class="lb"/>περὶ δὲ μαλακότητος τῆς ἀρτηρίας
                        οὐδὲν χρὴ προσδιορίζεσθαι <br class="lb"/>κατὰ τοὺς σφοδροὺς σφυγμούς. οὐδέποτε γὰρ ὁ
                        αὐτὸς σφυγμὸς <br class="lb"/>ἅμα σφοδρός τέ ἐστι καὶ μαλακὸς, ἀλλ’ ἤτοι σκληρὸς ἢ
                        <br class="lb"/>σύμμετρός τε καὶ κατὰ φύσιν ἐν τούτῳ τῷ γένει. κατὰ τοὺς <br class="lb"/>σφοδροὺς
                        οὖν σφυγμοὺς θλίβων ἀτρέμα τὴν ἀρτηρίαν αἰσθήσῃ, <br class="lb"/>πότερον εὐθέως
                        ἀποχωρεῖ πρὸς τὴν συστολὴν βραχυχρόνιον <br class="lb"/>ποιοῦσα τὴν ἐκτὸς ἠρεμίαν, ἢ
                        πλέονι χρόνῳ τῆς κατὰ <br class="lb"/>φύσιν ἡσυχάζει· καὶ πότερον ἡ κίνησις αὐτῆς
                        συστελλομένη <br class="lb"/>ὠκυτέρα τῆς κατὰ φύσιν κινήσεως ἐστὶν ἢ βραδυτέρα. 
<a class="pb" href="#pb458" id="pb458">[p. 458]</a>
 μέγιστα γὰρ ἐκ τῆς τοιαύτης διαγνώσεως εἰς τὸ προγινώσκειν
                        <br class="lb"/>ὠφεληθήσῃ, ὃ ἔχεις ἐν τέτταρσι βιβλίοις. </p>
                </section>
                <section id="body-1-9" class="div textpart chapter level3">
                  <p class="p autofirst">Τὰς δὲ ποιούσας καὶ τὰς ἀλλοιούσας τοὺς <br class="lb"/>σφυγμοὺς αἰτίας ἑτέρωθι διῆλθον·
                        ἐπιδείκνυμι δ’ ἐν αὐτοῖς <br class="lb"/>πρώτας μὲν τὰς οἷον συνεκτικὰς αὐτῶν αἰτίας,
                        δευτέρας δὲ <br class="lb"/>τὰς προηγουμένας, καὶ τρίτας τὰς προκαταρχούσας, ἃς δὴ
                        <br class="lb"/>καὶ προκαταρκτικὰς ὀνομάζουσιν. εὔδηλον δ’ ὅτι διαφέρει μηδὲν <br class="lb"/>ἢ
                        θηλυκῶς εἰπεῖν αἰτίας, ἢ οὐδετέρως αἴτια. μεμνῆσθαι <br class="lb"/>μέντοι χρὴ πρὸ
                        πάντων ὅπως ἔφαμεν ὀνομάζειν ἐνίοτε συνεκτικὸν <br class="lb"/>αἴτιον, ὅτι μὴ κυρίως,
                        ἀλλὰ καταχρώμενοι τῇ προσηγορίᾳ. <br class="lb"/>τὸ μὲν γὰρ κυρίως λεγόμενον αἴτιον
                        συνεκτικὸν οὔτ’ <br class="lb"/>ὠνόμασέ τις ἄλλος πρὸ τῶν Στωϊκῶν οὔτ’ εἶναι
                        συνεχώρησε· <br class="lb"/>τὰ δὲ καὶ πρὸ ἡμῶν οἷον συνεκτικὰ λεγόμενα γενέσεώς τινος,
                        <br class="lb"/>οὐχ ὑπάρξεως αἴτια. δέδεικται γὰρ οὔτ’ ἄλλου τινὸς αἴτιον <br class="lb"/>πρότερον
                        οὐδὲν, ὅτι μὴ γενέσεως· ἀλλ’ οὐ πᾶν τὸ γενέσεως <br class="lb"/>αἴτιον ὀνομάζομεν, ὡς
                        ἔφην, καταχρώμενοι, συνεκτικὸν, 
<a class="pb" href="#pb459" id="pb459">[p. 459]</a>
 ἐκεῖνο δὲ μόνον ὃ ποιητικόν
                        ἐστι τῶν ἐν τῷ γίνεσθαι τὸ εἶναι <br class="lb"/>κτωμένων, οἷον ὀρχήσεως, πυγμῆς,
                        πάλης, δρόμου, <br class="lb"/>πασῶν τῶν ἐνεργειῶν· κινήσεις γὰρ εἰσι δραστικαὶ, διὰ
                        ταύτας <br class="lb"/>δὲ καὶ παθητικαὶ κινήσεις ἐν τῷ γίνεσθαι τὴν ὕπαρξιν
                        <br class="lb"/>ἔχουσι. τοιαύτης μὲν οὔσης καὶ τῆς κατὰ τοὺς σφυγμοὺς <br class="lb"/>ὑπάρξεως,
                        αἰτίαι ποιητικαὶ τρεῖς ἐδείχθησαν, ἥ τε δύναμις <br class="lb"/>ἡ κινοῦσα τὰς ἀρτηρίας
                        καὶ αὐτὸ τὸ σῶμα τοῦ ἀγγείου καὶ <br class="lb"/>ἡ χρεία δι’ ἣν κινεῖται, δέδεικται δ’
                        ἐν τῷ περὶ χρείας σφυγμῶν <br class="lb"/>γράμματι, τὸ σύμπαν εἰπεῖν ἐν κεφαλαίῳ
                        περιλαβόντα, <br class="lb"/>φυλακὴν τῆς ἐμφύτου θερμασίας τὴν χρείαν τῶν σφυγμῶν
                        <br class="lb"/>ὑπάρχειν. ὄντων γὰρ δυοῖν μερῶν τοῦ σφυγμοῦ, διαστολῆς <br class="lb"/>τε καὶ
                        συστολῆς, τὴν μὲν διαστολὴν ἐμψύξεως ἕνεκεν ἐδείξαμεν <br class="lb"/>γίγνεσθαι τὰ
                        πολλὰ, σπανίως δέ ποτε καὶ ῥιπίσεώς τε <br class="lb"/>καὶ ἀναψύξεως, ὥσπερ γε καὶ
                        μορίου τινὸς αὐτῆς βραχέος <br class="lb"/>ἕνεκα τοῦ κατὰ τὸν ἐγκέφαλον πνεύματος· τὴν
                        συστολὴν δὲ <br class="lb"/>ἀποχύσεως οἷον αἰθαλωδῶν καὶ καπνωδῶν περιττωμάτων. <br class="lb"/>τὰ
                        μὲν γὰρ ἐκ τῶν ψυχροτέρων τε χυμῶν καὶ ὑγροτέρων, κατεργαζομένων <br class="lb"/>ὑπὸ
                        τῆς ἐμφύτου θερμασίας ἢ σηπομένων ὑπὸ 
<a class="pb" href="#pb460" id="pb460">[p. 460]</a>
 τῆς παρὰ φύσιν, εἰς τὸ
                        περιέχον ἀποῤῥέοντα κατὰ τὴν ἄδηλον <br class="lb"/>αἰσθήσει διαπνοὴν ἔοικε καπνῷ, τὰ
                        δὲ ἐκ τῶν θερμῶν ἢ <br class="lb"/>ξηρῶν αἰθάλῃ τε καὶ λιγνύι. ψυχρὸς μὲν οὖν χυμὸς ὁ
                        ἰδίως <br class="lb"/>καλούμενος ὠμὸς, ὑγρὸς δὲ καὶ ψυχρὸς τὸ φλέγμα. συλλαμβάνοντες
                        <br class="lb"/>δὲ ὡς τὰ πολλὰ μιᾷ προσηγορίᾳ τοὺς χυμοὺς ἀμφοτέρους <br class="lb"/>ὀνομάζομεν
                        φλεγμώδεις καὶ φλεγματικούς. ξηρὸς δὲ <br class="lb"/>χυμός ἐστιν ὁ τῆς μελαίνης χολῆς,
                        ὁ δὲ τῆς ὠχρᾶς τε καὶ ξανθῆς <br class="lb"/>χολῆς οὐ ξηρὸς μόνον, ἀλλὰ καὶ θερμός· ἡ
                        δὲ ἰώδης χολὴ <br class="lb"/>μεταξὺ τούτων ἐστίν. οὔσης δὲ καὶ τῆς μελαίνης διττῆς,
                        κατά <br class="lb"/>τε τὴν γένεσιν καὶ τὴν δύναμιν, ἐπειδὴ καὶ τῆς ξανθῆς
                        ὑπεροπτηθείσης <br class="lb"/>γίνεται καὶ τοῦ παχέος τε καὶ ἰλυώδους αἵματος,
                        <br class="lb"/>ὅπερ ἀνάλογόν ἐστι τῇ κατὰ τοὺς οἴνους τρυγὶ, τῆς δὲ ἰώδους <br class="lb"/>χολῆς
                        ἡ γένεσις ἐν τῇ τῆς ὠχρᾶς μεταβολῇ γίνεται. </p>
                </section>
                <section id="body-1-10" class="div textpart chapter level3">
                  <p class="p autofirst">Ὅταν μὲν οὖν ἡ θερμασία πλείων αὐξηθῇ <br class="lb"/>κατὰ τὸ σῶμα τοῦ ζώου, τῆς
                        διαστολῆς τῶν ἀρτηριῶν ἡ χρεία <br class="lb"/>γίνεται μείζων· ὅταν δὲ τὸ καπνῶδες ἢ
                        λιγνυῶδες περίττωμα, <br class="lb"/>τῆς συστολῆς. ἔνθα δὲ ἡ χρεία τὴν αὔξησιν ἴσχει,
                        τὸ τάχος ﻿
<a class="pb" href="#pb461" id="pb461">[p. 461]</a>
 ἐνταῦθα καὶ τὸ μέγεθος αὐξάνεται τοῦ διαστήματος, ὃ
                        διεξέρχεται <br class="lb"/>τὸ σῶμα τῆς ἀρτηρίας ἢ διαστελλόμενον ἢ συστελλόμενον.
                        <br class="lb"/>ὥστε μείζων μὲν ὁ σφυγμὸς ἔσται διαστελλομένης αὐτῆς, <br class="lb"/>αὐξηθείσης
                        ἁπλῶς τῆς θερμασίας· ἐπιπλεῖστον δὲ ἀποχωρήσει <br class="lb"/>κατὰ τὰς συστολὰς, ἔνθα
                        καπνῶδες ἢ λιγνυῶδες ἀποχεῖται <br class="lb"/>περίττωμα. τὸ μὲν οὖν τῆς διαστολῆς
                        μέγεθος αἰσθήσει διαγνῶναι <br class="lb"/>ῥᾷστόν ἐστι, τὸ δὲ τῆς συστολῆς ἀδύνατον.
                        ἐδείχθη <br class="lb"/>γὰρ ἐν τοῖς περὶ διαγνώσεως σφυγμῶν ἐκφεῦγον αὐτὴν τὸ
                        <br class="lb"/>πλεῖστον τῆς συστολῆς. τὸ τάχος οὖν μόνον τῆς ἀποχωρήσεως <br class="lb"/>ἅμα τῇ
                        βραχύτητι τῆς ἐντὸς ἠρεμίας ἐνδείξεταί σοι τὸ <br class="lb"/>πλῆθος τῶν ἐν ταῖς
                        ἀρτηρίαις περιττωμάτων. ἐδείχθη γὰρ <br class="lb"/>περὶ τῶν ἐν τοῖς σφυγμοῖς αἰτίων
                        ἐπειγομένη πρὸς τὴν τῆς <br class="lb"/>συστολῆς ἐνέργειαν ἡ φύσις, ἐπειδὰν
                        καταπνίγηται τοῖς περιττώμασιν· <br class="lb"/>ἡ δὲ ἔπειξις καὶ τὴν ἐκτὸς ἡσυχίαν
                        αὐτῆς συντέμνει, <br class="lb"/>καὶ τὸ τάχος τῆς συστολῆς αὐξάνει. δέδεικται δὲ καὶ
                        ὅτι μετρίως <br class="lb"/>ἔχουσα τῆς τοῦ σώματος συστάσεως ἡ ἀρτηρία πρῶτον <br class="lb"/>μὲν
                        τὸ μέγεθος αὐξάνει τῆς θερμασίας ἐπιτεινομένης, δεύτερον <br class="lb"/>δὲ τὸ τάχος.
                        ὅταν δ’ ἱκανῶς ἐκπυρωθῇ, μεγάλους ἅμα καὶ 
<a class="pb" href="#pb462" id="pb462">[p. 462]</a>
 ταχεῖς ἐργάζεται
                        τοὺς σφυγμούς· εἰ δ’ ἐπιπλεῖστον, καὶ πυκνούς. <br class="lb"/>ἔθα δὲ τὸ μὲν πλῆθος
                        οὐδέπω τῆς θερμασίας ηὔξηται, <br class="lb"/>τὰ δὲ καπνώδη τε καὶ λιγνυώδη περιττώματα
                        πλεονάζει, <br class="lb"/>τάχος, μὲν οὐ δὲ μέγεθος προσέρχεται, συναιρεῖται δὲ ἡ
                        πυκνότης, <br class="lb"/>καὶ σαφῶς ὠκυτέρα φαίνεται κατὰ τὴν εἰς ἑαυτὴν σύνοδον <br class="lb"/>ἡ
                        κίνησις τῆς ἀρτηρίας. καὶ τοῦτ’ ἐστὶν ἀψευδέστατον <br class="lb"/>σημεῖον ἀρχομένης
                        εἰσβολῆς παροξυσμοῦ τοῦ πρόσθεν ὄντος <br class="lb"/>ἐν τῷ κάμνοντι. σαφεστάτη μὲν οὖν
                        ἐφ’ ὧν προεπιστάμεθα <br class="lb"/>τοὺς σφυγμοὺς γίνεται, δυσκολωτέρα δ’ ἐπ’ ἄλλων,
                        καὶ πολλῶν <br class="lb"/>δεομένη πρὸς τὴν μνήμην τῶν κοινῶν μέτρων ἐκείνων τῶν
                        <br class="lb"/>σωμάτων, ὧν ἡψάμεθα τῶν σφυγμῶν. ἅτε γὰρ ἐν ποσότητι <br class="lb"/>κειμένης τῆς
                        γνώσεως, οὐχ ἡ αὐτὴ πᾶσίν ἐστι. </p>
                </section>
                <section id="body-1-11" class="div textpart chapter level3">
                  <p class="p autofirst">Προσέχειν οὖν χρὴ τὸν νοῦν μέτροις κοινοῖς <br class="lb"/>τῶν ὑγιαινόντων, ὥσθ’ ὅταν
                        ὑπὲρ ταῦτα φαίνηταί τι <br class="lb"/>γένος σφυγμοῦ, παρὰ φύσιν τε νομίζειν αὐτὸ καὶ
                        σημεῖον <br class="lb"/>ἡγεῖσθαι τῆσδέ τινος εἶναι διαθέσεως. ἐπεὶ δὲ πλάτος ἔχει τὸ
                        <br class="lb"/>κοινὸν τῶν ἀνθρώπων μέτρον, ἄμεινον οὐχ ἁπλῶς ἐπὶ πάντων, 
<a class="pb" href="#pb463" id="pb463">[p. 463]</a>

                        ἀλλὰ κατ’ εἴδη τε καὶ διαφορὰς ἐπεσκέφθαι τὰ κοινὰ <br class="lb"/>μέτρα πλειόνων
                        ἀνθρώπων ἐφ’ ἑκάστου γένους σφυγμῶν. <br class="lb"/>ἔστι δὲ καθ’ ὅλου μὲν εἰς
                        θερμότητα καὶ ψυχρότητα καὶ <br class="lb"/>ἰσχνότητα καὶ τάχος ἡ τῶν κοινῶν μέτρων
                        ἀναγωγὴ, τούτων <br class="lb"/>δὲ αὐτῶν ἐν μέρει καθ’ ἡλικίας καὶ φύσεις καὶ τὴν τοῦ
                        περιέχοντος <br class="lb"/>ἀέρος ἀποκατάστασιν ἐν ὥραις καὶ χώραις. ἔμαθες δὲ
                        <br class="lb"/>περὶ τούτων ἐν τῷ γεγραμμένῳ βιβλίῳ τοῖς εἰσαγομένοις περὶ
                        <br class="lb"/>σφυγμῶν, ὃ καὶ αὐτὸ βέλτιόν ἐστι προανεγνῶσθαι τοῦδε. <br class="lb"/>λεχθήσεται
                        δὲ καὶ νῦν τὰ κατ’ αὐτὸ χάριν τοῦ μηδὲν ἐλλείπειν <br class="lb"/>τῶν ἀναγκαίων τῇ νῦν
                        ἐνεστώσῃ πραγματείᾳ, ἀλλ’ ἔχειν τοὺς <br class="lb"/>φιλοπονεῖν βουλομένους ἐν ἐλαχίστῳ
                        μὲν τὰ πρῶτα καὶ ἀναγκαιότατα <br class="lb"/>κατὰ τὴν εἰσαγωγὴν, ἐν διεξόδῳ δὲ
                        τελεωτάτῃ τὰ <br class="lb"/>νῦν λεγόμενα. </p>
                </section>
                <section id="body-1-12" class="div textpart chapter level3">
                  <p class="p autofirst">Γέγραπται μὲν οὖν καὶ Ἡροφίλῳ τὰ <br class="lb"/>κατὰ τοὺς χρόνους μετὰ τῆς διαστολῆς τε
                        καὶ συστολῆς, <br class="lb"/>ἕνεκα τῶν ἡλικιῶν εἰς ῥυθμοὺς ἀνάγοντι τὸν λόγον. 
<a class="pb" href="#pb464" id="pb464">[p. 464]</a>
 ὥσπερ γὰρ ἐκείνους οἱ μουσικοὶ κατά τινας ὡρισμένας χρόνων
                        <br class="lb"/>τάξεις συνιστῶσι παραβάλλοντες ἀλλήλαις ἄρσιν καὶ θέσιν, <br class="lb"/>οὕτως καὶ
                        Ἡρόφιλος ἀνάλογον μὲν ἄρσει τὴν διαστολὴν ὑποθέμενος, <br class="lb"/>ἀνάλογον δὲ θέσει
                        τὴν συστολὴν τῆς ἀρτηρίας, <br class="lb"/>ἀρξάμενος ἀπὸ τοῦ νεογενοῦς παιδίου τὴν
                        τήρησιν ἐποιήσατο, <br class="lb"/>πρῶτον χρόνον αἰσθητὸν ὑποθέμενος ἐν ᾧ
                        διαστελλομένην <br class="lb"/>εὕρισκε τὴν ἀρτηρίαν, ἴσον δ’ αὐτῇ καὶ τὸν τῆς συστολῆς
                        <br class="lb"/>εἶναι φησὶν, οὐ πάνυ τι διοριζόμενος ὑπὲρ ἑκατέρας τῶν ἡσυχιῶν.
                        <br class="lb"/>οἷς γὰρ ἀναίσθητός ἐστιν ἡ τῆς ἀρτηρίας συστολὴ, <br class="lb"/>τούτοις εἰς δύο
                        χρόνους τοὺς πάντας ὁ ῥυθμὸς τοῦ σφυγμοῦ <br class="lb"/>μερίζεται, τόν τε τῆς αἰσθητῆς
                        κινήσεως, ἡνίκα πλήττει τὴν <br class="lb"/>ἁφὴν ἡμῶν ἡ ἀρτηρία διαστελλομένη, καὶ τὸ
                        λοιπὸν ἅπαντα <br class="lb"/>συγκείμενον ἔκ τε τῆς ἐκτὸς ἠρεμίας καὶ τῆς μετ’ αὐτὴν
                        συστολῆς, <br class="lb"/>καὶ τῆς ἐπ’ ἐκείνῃ πάλιν ἠρεμίας καὶ τῶν πρώτων <br class="lb"/>τῆς
                        διαστολῆς, ἅπερ ἐστιν ἀναίσθητα καὶ αὐτά. καὶ διὰ <br class="lb"/>τοῦτο εἰς πληγὴν καὶ
                        διάλειμμα μερίζουσι τὸν σφυγμὸν, ἐν <br class="lb"/>τῷ τοῦ διαλείμματος ποσῷ πυκνότητα
                        καὶ ἀραιότητα τιθέμενοι, <br class="lb"/>καθάπερ ἐν τῷ τῆς πληγῆς τάχος καὶ βραδυτῆτα.
                            
<a class="pb" href="#pb465" id="pb465">[p. 465]</a>
 καθ’ ὅσον μὲν οὖν δι’ ἴσου τὸν τοῦ ῥυθμοῦ σφυγμὸν εἶναί
                        <br class="lb"/>φησιν ἐπὶ τῶν ἀρτιγενῶν ὁ Ἡρόφιλος, κατὰ τοσοῦτο διαγινώσκειν
                        <br class="lb"/>ἔδοξέ μοι τὴν ἀρχὴν τῆς συστολῆς· καθ’ ὅσον δὲ πάλιν <br class="lb"/>ἄχρι δέκα
                        χρόνων τῶν πρώτων ἐκτείνει τὴν συστολὴν τῆς <br class="lb"/>τῶν γερόντων ἀρτηρίας, κατὰ
                        τοσοῦτο μηκέτι διαγινώσκειν, <br class="lb"/>ἀλλὰ τὴν διαστολὴν ταῖς αἰσθηταῖς κινήσεσι
                        γνωρίζειν, ἃς ἐκ <br class="lb"/>τοῦ πλήττεσθαι τοὺς δακτύλους ἡμῶν διαγινώσκομεν, τὴν
                        <br class="lb"/>συστολὴν δὲ πᾶν τὸ λοιπὸν τίθεσθαι καθ’ ὃ κινήσεως οὐκ <br class="lb"/>ᾐσθάνετο.
                        ἀλλὰ περὶ μὲν τῆς Ἡροφίλου περὶ τοὺς σφυγμοὺς <br class="lb"/>τέχνης ἐατέον. </p>
                </section>
                <section id="body-1-13" class="div textpart chapter level3">
                  <p class="p autofirst">Νυνὶ δ’ ὅσον εἰς τὰ τῆς τέχνης ἔργα χρήσιμον <br class="lb"/>ἐκ μακρᾶς πείρας μνήμης
                        ἕνεκα λαβεῖν, εἰρήσεται. παιδίων <br class="lb"/>γὰρ ἁψάμενος πάνυ ἀρτιγενῶν; ἐπ’
                        ὀλίγων ἠδυνήθην <br class="lb"/>ἐναργῶς διαγνῶναι τὴν ἀρχὴν τῆς συστολῆς, ὅπερ
                        ἀποχώρησίν <br class="lb"/>τε καὶ ἀπόστασιν τῆς ἀρτηρίας ὀνομάζω. τηνικαῦτα γὰρ
                        ἀφισταμένη <br class="lb"/>τῆς ἡμετέρας ἁφῆς, εἰς τὸ βάθος ἀποχωρεῖ τοῦ σώματος.
                        <br class="lb"/>ἐφ’ ὧν δ’ οὐκ ἠδυνήθην ἐναργῶς διαγνῶναι τὴν ἀποχώρησιν, <br class="lb"/>ἐπὶ
                        τούτων ὁ χρόνος τῆς αἰσθητῆς κινήσεως, ἣν ἐν τῷ ﻿
<a class="pb" href="#pb466" id="pb466">[p. 466]</a>
 προσπίπτειν
                        ἡμῖν ἡ ἀρτηρία ποιεῖται προστιθεμένου καὶ τοῦ τῆς <br class="lb"/>ἐκτὸς ἡσυχίας, ποτὲ
                        μὲν ἴσος ὑπάρχειν ἔδοξέ μοι τῷ λοιπῷ <br class="lb"/>παντὶ, ποτὲ δὲ ἐλάττων. ἐφ’ ὧν δὲ
                        οὐδ’ ὅλως ἦν ἡ συστολὴ <br class="lb"/>διαγνωστὴ, σαφέστατα μείζων ἦν τοῦ κατὰ τὴν
                        αἰσθητὴν <br class="lb"/>διαστολὴν χρόνου (μόνου) σύμπας ὁ λοιπὸς, ὃν ὀνομάζουσι
                        <br class="lb"/>διάλειμμα. ἐφεξῆς δ’ ἀεὶ κατὰ τὸν μεταξὺ χρόνον ἅπαντα τῆς <br class="lb"/>τε
                        πρώτης ἡμέρας, ἐν ᾗ τὸ παιδίον ἐγεννήθη, καὶ τῆς ἐσχάτης, <br class="lb"/>ἐν ᾗ
                        διεξελθὸν ἁπάσας τὰς ἡλικίας ἀπέθανεν, οἱ χρόνοι <br class="lb"/>πάντες ηὐξάνοντο,
                        τέτταρες μὲν ὄντες, οὐ μὴν οἱ αὐτοί γε <br class="lb"/>καθ’ ὕπαρξίν τε καὶ πρὸς τὴν
                        ἡμετέραν αἴσθησιν. οἱ μὲν οὖν <br class="lb"/>κατ’ αὐτὴν τῶν πραγμάτων τὴν φύσιν
                        ὑπάρχοντες χρόνοι τέτταρες <br class="lb"/>ἐκ δυοῖν κινήσεων καὶ δυοῖν ἠρεμιῶν
                        σύγκεινται· κινήσεων <br class="lb"/>μὲν διαστολῆς τε καὶ συστολῆς καὶ τῆς ἐντὸς ἐπὶ τῇ
                        <br class="lb"/>συστολῇ πρὸ τῆς διαστολῆς. οἱ κατ’ αἴσθησιν δὲ τέτταρες καὶ <br class="lb"/>οἵδε
                        εἰσὶ, πρῶτος μὲν ὁ τοῦ πλείστου τῆς διαστολῆς, ἐπειδὴ <br class="lb"/>τῆς ἀρχῆς αὐτῆς
                        ἔδειξα κατὰ τὰ περὶ τῶν διαγνώσεων ὑπομνήματα 
<a class="pb" href="#pb467" id="pb467">[p. 467]</a>
 μὴ δυναμένην
                        αἰσθέσθαι τὴν ἁφήν· ἐφεξῆς δ’ ὁ τῆς ἐκτὸς <br class="lb"/>ἡσυχίας ὅλος αἰσθητὸς, ἐάν γέ
                        τις αἰσθάνηται ἀποχωρήσεως· <br class="lb"/>εἶτ’ ἐπ’ αὐτῶν τρίτος ὁ τοῦ τῆς συστολῆς
                        αἰσθητός· <br class="lb"/>τὰ γὰρ μετὰ τὴν ἀποχώρησιν αὐτῆς ἐδείχθη πάντα ἀναίσθητα·
                        <br class="lb"/>τέταρτος δ’ ἐστὶν ἐπὶ τούτοις χρόνος συγκείμενος ἔκ τε <br class="lb"/>τῶν ὑστέρων
                        τῆς συστολῆς καὶ τῆς ἐντὸς ἡσυχίας καὶ τῶν <br class="lb"/>πρώτων τῆς διαστολῆς. πάντες
                        οὖν, ὡς ἔφην, οἱ χρόνοι μηκύνονται <br class="lb"/>προβαινούσης τῆς ἡλικίας· οὓς διὰ
                        μακρᾶς μὲν τριβῆς <br class="lb"/>ἔνεστι τῇ μνήμῃ παραθέσθαι, λόγῳ δ’ ἑρμηνεύειν
                        ἀδύνατον. <br class="lb"/>οὐ γὰρ ὁπηλίκος ἐστὶν ὁ πρῶτος χρόνος, ὃν ἐπὶ τῶν
                        <br class="lb"/>ἀρτιγενῶν ἔφην εὑρεῖν ἡμᾶς, οὔθ’ ὁπόσον αὐξάνεται προϊούσης <br class="lb"/>γε τῆς
                        ἡλικίας, οἷόν τε λόγῳ διδάσκειν· ἀλλὰ τῆς ἑκάστου <br class="lb"/>φιλοπονίας ἐστὶ τοῦτ’
                        ἔργον, ἵνα πολλῶν μὲν παίδων <br class="lb"/>ἅψηται, πολλῶν δὲ μειρακίων, πολλῶν δὲ
                        ἀκμαζόντων, καὶ <br class="lb"/>παρακμαζόντων, καὶ δὴ καὶ γερόντων. οὕτω γὰρ μόνος
                        δυνήσεται <br class="lb"/>τὸ κοινὸν πλάτος τῶν μέτρων τῇ μνήμῃ παραθέσθαι· <br class="lb"/>μεθ’ ὃ
                        μέτρον, εἰ καὶ μήπω πρότερον ἡμμένος εἴη τοῦ 
<a class="pb" href="#pb468" id="pb468">[p. 468]</a>
 κάμνοντος, εἰπεῖν
                        δυνήσεται παρὰ φύσιν ἔχειν αὐτόν. συναιρεῖται <br class="lb"/>γὰρ ἥ τ’ ἐκτὸς ἡσυχία καὶ
                        τὰ τῆς ἐπισημασίας ὅ τε τῆς <br class="lb"/>ἀποχωρήσεως χρόνος. ἥ γε μὴν διαστολὴ κατὰ
                        ταύτας εἰσβολὰς <br class="lb"/>τῷ χρόνῳ φαίνεται βραδεῖα...καὶ ὅταν ταῦθ’ εὕρῃς,
                        <br class="lb"/>πλῆθος νόει μοι θερμασίας κατὰ τὴν καρδίαν εἶναι, τὰ <br class="lb"/>δ’ οἷον
                        καπνώδη περιττώματα πολλὰ, δι’ ἃ βραχύνει τὴν ἐκτὸς <br class="lb"/>ἡσυχίαν ἡ φύσις,
                        ἐπειγομένη πρὸς τὴν ἀπόκρισιν αὐτῶν <br class="lb"/>αὐτήν τε τὴν συστολὴν, καθ’ ἣν ἡ
                        ἀπόστασις. τῶν δὲ πικροχόλων <br class="lb"/>πυρετῶν, ὁποῖός ἐστι καὶ ὁ ἀκριβὴς
                        τριταῖος, εἰς <br class="lb"/>μέγεθός τε καὶ τάχος ἡ διαστολὴ πολὺ τοῦ κατὰ φύσιν
                        ἐξίσταται· <br class="lb"/>τὴν δ’ ἐκτὸς ἠρεμίαν καὶ τὸ τάχος τῆς ἀποχωρήσεως οὐκ
                        <br class="lb"/>ἀνάλογον ἴσχει τῷ μεγέθει καὶ τάχει τῆς διαστολῆς, ἀλλ’ ἀπολείπεται
                        <br class="lb"/>πάμπολυ. ὥστε σοὶ τὴν ἀρχὴν τῆς συστολῆς ἐθισθέντι <br class="lb"/>διαγινώσκειν οὐ
                        μόνον ὑπάρξει γνωρίζειν εἰσβολὰς παροξυσμῶν <br class="lb"/>πυρετικῶν, ἀλλὰ καὶ τὸ τῶν
                        σηπομένων χυμῶν <br class="lb"/>εἶδος, ἐφ’ οἷς τοὐπίπαν αἱ πυρετώδεις νόσοι
                        συνίστανται. <br class="lb"/>σπάνιοι γὰρ οἱ ἑκτικοὶ, μεταξὺ δ’ ἀμφοτέρων κατὰ τὸν
                        ἀριθμόν <br class="lb"/>εἰσιν οἱ ἐφήμεροι καλούμενοι ὑφ’ Ἱπποκράτους· ἐφ’ ὧν, 
<a class="pb" href="#pb469" id="pb469">[p. 469]</a>
 ὡς ἔφην, μάλιστα τὴν ἀρχὴν τῆς συστολῆς γνωρίζων, ἐπὶ λουτρὸν
                        <br class="lb"/>ἄξεις αὐτίκα τὸν κάμνοντα. </p>
                </section>
                <section id="body-1-14" class="div textpart chapter level3">
                  <p class="p autofirst">Περιττὸν οὖν ἐστι παραβάλλειν τὸν χρόνον <br class="lb"/>τῆς διαστολῆς τῷ χρόνῳ τῆς
                        συστολῆς, ἐάν τε αἰσθάνηταί <br class="lb"/>τις ἐάν τε μὴ τῶν πρώτων τῆς συστολῆς.
                        ἐπιστάμενος γὰρ <br class="lb"/>ἑτέραν μὲν εἶναι τῷ ζώῳ τῆς διαστολῆς χρείαν, ὥσπερ γε
                        καὶ <br class="lb"/>τῆς εἰσπνοῆς, ἑτέραν δὲ τῆς συστολῆς, ὥσπερ γε καὶ τῆς ἐκπνοῆς,
                        <br class="lb"/>ἐκ τῶν ἑκατέρας ἀλλοιώσεων εὑρήσεις τὴν διάθεσιν <br class="lb"/>τοῦ σώματος. οὕτω
                        γοῦν καὶ ἐπὶ τῶν γυμναζομένων, ἢ ὁπωσοῦν <br class="lb"/>ἄλλως κινηθέντων σφοδρῶς, ἡ
                        διαστολὴ μείζων τε γίνεται <br class="lb"/>καὶ θᾶττον. ἐμάθομεν γὰρ αὐξάνεσθαι τὴν
                        χρείαν τῆς <br class="lb"/>διαστολῆς τῶν ἀρτηριῶν ἐν τοῖς σφυγμοῖς, ὥσπερ γε καὶ τὴν
                        <br class="lb"/>τοῦ θώρακος ἐν ταῖς εἰσπνοαῖς, ὅταν ἤτοι δαπάνη γίνηται <br class="lb"/>πλείων τοῦ
                        πνεύματος, ἢ θερμασία δαψιλὴς ἀθροισθῇ καθ’ <br class="lb"/>ὅλον τὸ ζῶον, ἢ κυριώτατα
                        καὶ πλεῖστα μέρη, καὶ μάλιστα <br class="lb"/>δηλονότι κατὰ τὴν καρδίαν. οὕτω δὲ καὶ
                        τῆς συστολῆς ἐν <br class="lb"/>τοῖς σφυγμοῖς ἐπιτείνεσθαι τὴν χρείαν ἔμαθες, ὥσπερ καὶ
                        τοῦ <br class="lb"/>θώρακος ἐν ταῖς ἐκπνοαῖς. ἀποχέαι γὰρ ἡ φύσις ἐν ἀμφοτέραις 
<a class="pb" href="#pb470" id="pb470">[p. 470]</a>
 ταῖς κινήσεσιν ἐπείγεται τὸ τεθολωμένον πνεῦμα, ποτὲ μὲν
                        <br class="lb"/>οἷον καπνώδεσι, ποτὲ δὲ οἷον λιγνυώδεσι περιττώμασι προσεοικός.
                        <br class="lb"/>λιγνυῶδες μὲν οὖν περίττωμα τὸ ἀπὸ τῶν λύχνων <br class="lb"/>ἀναφερόμενον,
                        καπνῶδες δὲ τὸ ἀπὸ τῶν χλωρῶν ξύλων. καὶ <br class="lb"/>γίγνεται μὲν λιγνυῶδες ἐκ τοῦ
                        κεκαῦσθαι τὴν εἰς φλόγα δαπανωμένην <br class="lb"/>ὕλην, ὥσπερ γε καὶ τὸ ἀτμῶδες ἐξ
                        ὑγρᾶς οὐσίας χρηστῆς <br class="lb"/>λεπτυνομένης· τὸ δὲ καπνῶδες ἐξ ἀμφοῖν μιχθεισῶν,
                        <br class="lb"/>ὕλην μὲν ἔχον ἐκ γεώδους τε καὶ ὑδατώδους οὐσίας συμμιγῆ, <br class="lb"/>τὴν
                        μεταβολὴν δ’ οὐκ ἀκριβῆ, καθάπερ ἡ λιγνὺς, ἀλλ’ ἔτι <br class="lb"/>ἀρχομένην. ὅτι δ’
                        οὐδὲν διήνεγκεν αἰθάλην ἢ λιγνὺν ὀνομάζειν, <br class="lb"/>ἢ αἰθαλῶδες ἢ λιγνυῶδες,
                        οἶμαί σε γινώσκειν, εἴπερ ἐν Ἑλλάδι <br class="lb"/>φωνῇ τέθραψαι. ἐν δὲ τῷ παραβάλλειν
                        τὸν χρόνον τῆς <br class="lb"/>διαστολῆς τῷ χρόνῳ τῆς συστολῆς, ὡς Ἡρόφιλος ἠξίου, τὸ
                        <br class="lb"/>μὲν ὅτι παρὰ φύσιν ὁ κάμνων ἔχει δυνατόν ἐστι γνωσθῆναι, <br class="lb"/>καὶ πρὸς
                        τούτῳ γε ὅτι μεγάλως παρὰ φύσιν ἢ μικρῶς. αἱ <br class="lb"/>μὲν γὰρ μεγάλαι τῶν κατὰ
                        φύσιν ῥυθμῶν εἰς τὸ παρὰ φύσιν <br class="lb"/>ἐκτροπαὶ μεγάλην σημαίνουσι τὴν βλάβην,
                        αἱ δ’ ἥττους μικροτέραν. ﻿
<a class="pb" href="#pb471" id="pb471">[p. 471]</a>
 βραχεῖαν μὲν οὖν ἐκτροπὴν οἱ
                        παραρύθμοι δηλοῦσι <br class="lb"/>σφυγμοὶ, μείζονα δὲ οἱ ἑτερόῤῥυθμοι, μεγίστην δὲ οἱ
                        ἔκρυθμοι. <br class="lb"/>μέμνησθε γὰρ ἐν τῷ πρώτῳ περὶ τῆς διαφορᾶς τῶν <br class="lb"/>σφυγμῶν
                        εἰρημένων, ἐκρύθμους μὲν ὀνομάζεσθαι σφυγμοὺς <br class="lb"/>τοὺς μηδεμιᾶς ἡλικίας
                        ἔχοντας ῥυθμὸν, παραρύθμους τοὺς <br class="lb"/>πλησίον, ἑτεροῤῥύθμους δὲ τοὺς ἑτέρας
                        τινὸς, οὐ πλησίον. <br class="lb"/>ἐκ τούτων μὲν οὖν τέως ἔστι διαγνῶναι τὸ μέγεθος τῆς
                        βλάβης, <br class="lb"/>οὐ μὴν τίς γ’ ἐστιν ἡ διάθεσις ἐφ’ ἧς ἡ τροπὴ γέγονε <br class="lb"/>τῶν
                        σφυγμῶν, ἐκ ταύτης οὖν τῆς θεωρίας ἔνεστι γνωρίσαι, <br class="lb"/>μετὰ καὶ τοῦ
                        χαλεπὴν εἶναι τὴν ἐξαρίθμησιν τῶν κατὰ τὸν <br class="lb"/>ῥυθμὸν χρόνων. ἣν δ’ ἐγὼ νῦν
                        ὁδὸν ὑφήγημαι, καὶ ῥᾳδία <br class="lb"/>γνωσθῆναι καὶ διδάσκει τὴν φύσιν τῆς διαθέσεως
                        τίς ἐστιν, <br class="lb"/>οὐ μόνον τὸ μέγεθος τῆς βλάβης, ἀλλὰ καὶ εὕρεσις γίνεται
                        <br class="lb"/>τῶν βοηθημάτων, ἐν τῇ τῆς θεραπευτικῆς μεθόδου πραγματείᾳ
                        <br class="lb"/>δέδεικται. </p>
                </section>
                <section id="body-1-15" class="div textpart chapter level3">
                  <p class="p autofirst">Τούτων οὖν ἡμῖν προδιωρισμένων, εἴπωμεν <br class="lb"/>ἤδη τὰ κατὰ τὴν εἰσαγωγὴν
                        γεγραμμένα περὶ τῆς κατὰ <br class="lb"/>φύσιν ἐν τοῖς σφυγμοῖς διαφορᾶς. ἔστι δὲ τάδε.
                        ἄνδρες μὲν 
<a class="pb" href="#pb472" id="pb472">[p. 472]</a>
 οὖν γυναικῶν ὡς ἐπίπαν μείζονα πολλῷ καὶ
                        σφοδρότερον <br class="lb"/>ὡσαύτως πολλῷ τὸν σφυγμὸν ἔχουσι, καὶ βραδύτερον ὀλίγῳ
                        <br class="lb"/>καὶ ἀραιότερον ἱκανῶς. οἱ δὲ φύσει θερμότεροι μείζονα καὶ <br class="lb"/>ὠκύτερον
                        καὶ πυκνότερον πολλῷ, σφοδρότερον δὲ οὐ πολλῷ. <br class="lb"/>οἱ δὲ ἰσχνότεροι μείζονα
                        μὲν καὶ ἀραιότερον ἱκανῶς. οἱ δὲ <br class="lb"/>φύσει θερμότεροι μείζονα καὶ ὠκύτερον
                        καὶ ἀραιότερον πολλῷ, <br class="lb"/>βραδύτερον δὲ καὶ σφοδρότερον ὀλίγῳ. φύσει μὲν
                        οὖν οὕτως <br class="lb"/>διαφέρουσι. τρέπονται δὲ κατὰ μὲν τὰς ἡλικίας ὧδέ πως. <br class="lb"/>ὁ
                        μὲν τοῦ νεογνοῦ παιδίου πυκνότατος, ὁ δὲ τοῦ γέροντος <br class="lb"/>ἀραιότατος, οἱ δ’
                        ἐν τῷ μεταξὺ πάντες ἀνάλογον, ἐφ’ ὅσον <br class="lb"/>ἂν ἢ παιδίου ἢ γέροντος
                        ἐγγύτεροι τυγχάνωσιν ὄντες. ὡσαύτως <br class="lb"/>δὲ ταχύτατος μὲν ὁ τοῦ παιδίου,
                        βραδύτατος δὲ ὁ τοῦ <br class="lb"/>γέροντος, οἱ δὲ τῶν ἄλλων ἡλικιῶν μεταξύ. πολλῷ δὲ
                        μείζων <br class="lb"/>ἡ κατὰ τὴν ἀραιότητα διαφορὰ γέροντος πρὸς παιδίον τῆς <br class="lb"/>κατὰ
                        τὸ τάχος. ἐν δὲ τῇ κατὰ μέγεθος καὶ σφοδρότητα <br class="lb"/>διαφορᾷ μέγιστος μὲν ὡς
                        ἐν ἡλικίαις ὁ τῶν ἀκμαζόντων, <br class="lb"/>μικρότατος δὲ ὁ τῶν γερόντων, μέσος δὲ,
                        βραχεῖ μείζων, <br class="lb"/>ὁ τῶν παιδίων· καὶ σφοδρότατος μὲν ὁ τῶν ἀκμαζόντων,
                        <br class="lb"/>ἀμυδρότατος δὲ ὁ τῶν γερόντων, μέσος δὲ αὐτῶν 
<a class="pb" href="#pb473" id="pb473">[p. 473]</a>
 ὁ τῶν
                        παιδίων. οὕτως μὲν οὖν ἐν ταῖς ἡλικίαις οἱ σφυγμοὶ <br class="lb"/>τρέπονται. κατὰ δὲ
                        τὰς ὥρας, ἦρος μὲν τὰ μέσα μεγίστους <br class="lb"/>δὴ καὶ σφοδροτάτους ὡς ἐν ὥραις,
                        τάχει δὲ καὶ πυκνότητι συμμέτρους. <br class="lb"/>ὡσαύτως δὲ καὶ φθινοπώρου τὰ μέσα.
                        προϊὸν δὲ <br class="lb"/>τὸ μὲν ἔαρ ἀφαιρεῖται τοῦ μεγέθους καὶ τῆς σφοδρότητος,
                        <br class="lb"/>προστίθησι δὲ τῷ τάχει καὶ τῇ πυκνότητι· καὶ τέλος ἡνίκα <br class="lb"/>ἂν
                        ἐπιλάβῃ τὸ θέρος, ἀμυδροὶ καὶ μικροὶ καὶ ταχεῖς καὶ πυκνοὶ <br class="lb"/>γίνονται. τὸ
                        δὲ φθινόπωρον προϊὸν ἁπάντων ἀφαιρεῖ, <br class="lb"/>μεγέθους, τάχους, σφοδρότητος καὶ
                        πυκνότητος· ὥστε τοῦ <br class="lb"/>χειμῶνος ἐπελθόντος, εἰς μικρότητα καὶ ἀμυδρότητα
                        καὶ βραδυτῆτα <br class="lb"/>καὶ ἀραιότητα τετράφθαι. ἔοικε δὲ τὰ μὲν πρῶτα <br class="lb"/>τοῦ
                        ἦρος τοῖς ὑστάτοις τοῦ φθινοπώρου, τὰ δὲ ὕστατα τοῦ <br class="lb"/>ἦρος τοῖς πρώτοις
                        τοῦ φθινοπώρου, καὶ τὰ μὲν πρῶτα τοῦ <br class="lb"/>θέρους τοῖς ὑστάτοις τοῦ θέρους,
                        τὰ δὲ πρῶτα τοῦ χειμῶνος <br class="lb"/>τοῖς ὑστάτοις τοῦ χειμῶνος· ὥστε ὅσα μέσου
                        θέρους καὶ μέσου <br class="lb"/>χειμῶνος ἴσον ἀφ’ ἑκατέρων ἀφέστηκεν, ὁμοίως τρέπειν·
                        <br class="lb"/>μέσου δὲ θέρους πὴ μὲν ὡσαύτως ἐστὶ, πὴ δὲ ἐναντίως ἔχει 
<a class="pb" href="#pb474" id="pb474">[p. 474]</a>

                        μέσῳ χειμῶνος. μικροὶ μὲν γὰρ καὶ ἀμυδροὶ καθ’ ἑκάτερον, <br class="lb"/>ὠκεῖς δὲ καὶ
                        πυκνοὶ θέρους καὶ βραδεῖς καὶ ἀραιοὶ χειμῶνος, <br class="lb"/>οὐ μὴν οὕτω μικροὶ
                        θέρους ὡς χειμῶνος, ἀλλ’ ἧττον θέρους, <br class="lb"/>οὐδ’ οὕτως ἀμυδροὶ χειμῶνος ὡς
                        θέρους, ἀλλ’ ἧττον χειμῶνος. <br class="lb"/>αὗται μὲν οὖν αἱ μετὰ ὥρας τῶν σφυγμῶν
                        τροπαί. <br class="lb"/>κατὰ δὲ τὰς χώρας ὡσαύτως ταῖς ὥραις· ἐν μὲν ταῖς ἄγαν
                        <br class="lb"/>ψυχραῖς οἱ μέσου χειμῶνος, ἐν δὲ ταῖς ἄγαν θερμαῖς οἱ μέσου <br class="lb"/>τοῦ
                        θέρους, ἐν δὲ ταῖς εὐκράτοις οἱ μέσου τοῦ ἦρος, ἀνάλογον <br class="lb"/>δὲ κἀν ταῖς
                        μεταξύ· καὶ τῶν ἄλλων δὲ καταστάσεων τοῦ <br class="lb"/>περιέχοντος ἡμᾶς ἀέρος αἱ μὲν
                        θερμαὶ ταῖς θερμαῖς, αἱ δὲ ψυχραὶ <br class="lb"/>ταῖς ψυχραῖς, αἱ δὲ μέσαι τοῖς μέσοις
                        τοῦ ἦρος ἐοίκασιν. </p>
                </section>
                <section id="body-1-16" class="div textpart chapter level3">
                  <p class="p autofirst">Ὅταν οὖν ἐπ’ ἄῤῥωστον ὃν οὐ πρόσθεν <br class="lb"/>ἐθεάσω μετακληθεὶς εἰσέλθῃς,
                        ἐπισκόπει πρῶτον μὲν εἰ <br class="lb"/>ἄῤῥην ἢ θήλεια· δεύτερον δ’ ἐπὶ τούτοις τὴν
                        ἡλικίαν· εἶτα <br class="lb"/>τὸ περιέχον ὁποῖον· εἰς γὰρ τοῦτ’ ἀνάγεται τὸ καθ’ ὥραν
                        καὶ <br class="lb"/>χώραν καὶ κατάστασιν· ἐφεξῆς δὲ τὴν οἰκείαν φύσιν αὐτοῦ· <br class="lb"/>καὶ
                        συνθεὶς ἅπαντα καὶ στοχασάμενος ὁποῖόν τινα 
<a class="pb" href="#pb475" id="pb475">[p. 475]</a>
 σφυγμὸν εἰκὸς ἦν
                        ἔχειν αὐτὸν, ὁπόθ’ ὑγίαινε, γνώσῃ τὸ μέγεθος <br class="lb"/>τῆς εἰς τὸ παρὰ φύσιν
                        ἐκτροπῆς· ἐὰν δὲ καὶ τἄλλα <br class="lb"/>ὅσα κατὰ τὰ περὶ κρίσεων ὑπομνήματα λέλεκται
                        προστιθῇς <br class="lb"/>τῇ ἰδίᾳ τῶν σφυγμῶν ὁμοιώσει, πλησίον ἀφίξῃ τῆς ἀκριβεστάτης
                        <br class="lb"/>γνώσεως ὅλης τῆς κατὰ τὸν κάμνοντα διαθέσεως· οἷον <br class="lb"/>εὐθέως ἐν ταῖς
                        ἐπισημασίαις· ὅταν οὖν πρῶτον ἐπισκέψῃ τινὰ, <br class="lb"/>τὴν ἀμφιβολίαν ἐπιδιόριζε
                        τοῖς ἄλλοις σημείοις· ὧν ἓν μὲν <br class="lb"/>ἐστὶ καὶ πρῶτον τὴν χεῖρα κατὰ τοῦ
                        θώρακος ἐπιτιθέντα, <br class="lb"/>συμμέτρως οὖσαν θερμὴν, ἐπισκέψασθαι τῆς θερμασίας
                        τὴν <br class="lb"/>ποιότητα. δακνώδη γὰρ εὑρών τινα, πυρέττειν φήσεις τὸν
                        <br class="lb"/>κάμνοντα, καὶ μήπω διὰ τοῦ σφυγμοῦ τοῦτο βεβαίως γνωρίσῃς. <br class="lb"/>εἰ δὲ
                        κατεψυγμένος πως ὁ θώραξ φαίνοιτο· συγκαταψύχεται <br class="lb"/>γὰρ ἐνίοτε τῷ πάντι
                        σώματι κατά τινας ἐπισημασίας· <br class="lb"/>οὐ χρὴ παραχρῆμα, βαστάσαντα τὴν χεῖρα,
                        κατὰ φύσιν ἔχειν <br class="lb"/>ἀποφήνασθαι τὸν ἄνθρωπον, ἀλλ’ ἐπὶ πλέον ἐᾶσαι κατὰ
                        <br class="lb"/>τοῦ θώρακος ἐπικειμένην, ἐν τούτῳ τε προσέχειν, εἴ τις <br class="lb"/>ἐκ τοῦ
                        βάθους ἀνέρχεται δριμεῖα θερμασία· μόνον γοῦν ἤρκει ﻿
<a class="pb" href="#pb476" id="pb476">[p. 476]</a>
 Θεμίσωνι
                        τεκμήριον εἶναι τοῦ πυρέττειν τὸν ἄνθρωπον ἡ <br class="lb"/>ἐκ τοῦ βάθους ἀναφερομένη
                        θερμασία· καὶ βηχίον δέ τι σμικρὰ <br class="lb"/>ὑπότραχυ συνεισβάλλον τῇ καταψύξει
                        καὶ χάσμα καὶ <br class="lb"/>σκορδινισμὸς ἄλγημα τέ τι καὶ καταφορὰ πρὸς ὕπνον οὐχ
                        <br class="lb"/>ἁπλῶς εἰσβολὴν ἐπισημασίας εἶναι δηλώσει· ταῦτα μὲν οὖν <br class="lb"/>ἔξωθεν.
                        τοῖς δὲ σφυγμοῖς οὐ μόνον τὰ προειρημένα σημεῖα <br class="lb"/>γνωρίσματά εἰσι πυρετῶν
                        εἰσβολῆς, ἀλλὰ καὶ τὸ διαλείπειν ἢ <br class="lb"/>ἄλλην ἀνωμαλίαν ἔχειν ἢ ἀταξίαν.
                    </p>
                </section>
                <section id="body-1-17" class="div textpart chapter level3">
                  <p class="p autofirst">Δυοῖν δ’ οὐσῶν κατὰ γένος ἀνωμαλιῶν, <br class="lb"/>τῆς μὲν ἑτέρας κατὰ μίαν διαστολὴν
                        σφυγμοῦ, τῆς δ’ ἑτέρας ἐν <br class="lb"/>ἀθροίσματι, πολλῶν ἐφεξῆς σφυγμῶν ἀλλήλοις
                        παραβαλλομένων, <br class="lb"/>περὶ τῆς προτέρας ἐρῶ τῆς ἐν ἀθροίσματι, καλουμένης
                        <br class="lb"/>δὲ ὑπὸ τῶν πλείστων ἰατρῶν συστηματικῆς· σαφεστέρα γὰρ <br class="lb"/>ἐστὶ
                        διαγινώσκεσθαι καὶ κατὰ τὰ πλείστα τῶν ἐπισημασιῶν <br class="lb"/>φαίνεται· τεττάρων
                        δ’ οὐσῶν ἐν τῇ διαστολῇ τῆς ἀρτηρίας <br class="lb"/>διαφορῶν τοῦ σφυγμοῦ, μιᾶς μὲν τῆς
                        κατὰ μέγεθος καὶ μικρότητα, <br class="lb"/>δευτέρας δὲ τῆς κατὰ τάχος καὶ βραδυτῆτα,
                        τρίτης <br class="lb"/>τῆς κατὰ σφοδρότητα καὶ ἀμυδρότητα, καὶ τετάρτης κατὰ 
<a class="pb" href="#pb477" id="pb477">[p. 477]</a>
 σκληρότητα καὶ μαλακότητα, κατὰ μὲν τὴν ὑστάτην εἰρημένην
                        <br class="lb"/>διαφορὰν οὐδέποτ’ ὤφθη σφυγμὸς ἀνώμαλος, ἐν δὲ ταῖς <br class="lb"/>ἄλλαις τρισὶν
                        αἱ πλεῖσται τῶν ἐπὶ χυμοῖς σηπομένοις πυρεττόντων <br class="lb"/>ἀνωμαλίαι
                        συνίστανται. καὶ ἡ κατὰ πυκνότητα δὲ καὶ <br class="lb"/>ἀραιότητα διαφορὰ σφυγμῶν καὶ
                        αὕτη πάνυ πολλάκις ἐπὶ τῶν <br class="lb"/>ἀῤῥώστων ὁρᾶται. καὶ μία γ’ αὐτῶν ἰδέα
                        μεταπίπτει ῥᾳδίως <br class="lb"/>εἰς τὸν διαλείποντα σφυγμὸν, ἐπ’ ἀμφοτέρων οὐδὲν
                        ἧττον <br class="lb"/>τῶν ἀνωμαλιῶν, ἀτάκτων τε καὶ τεταγμένων. ἔστω γάρ τις
                        <br class="lb"/>ἀνωμαλία τοῦ κατὰ πυκνότητα καὶ ἀραιότητα γένους, ἐπὶ <br class="lb"/>τέτταρσι
                        πυκνοῖς ἢ συμμέτροις τὸν πέμπτον ἀραιὸν ἔχουσα· <br class="lb"/>καὶ τοῦτ’ ἐφεξῆς
                        γιγνέσθω, φυλαττομένης ἀεὶ τῆς τάξεως, <br class="lb"/>αὐξανομένου δὲ τοῦ χρόνου τῆς
                        ἀραιότητος. ὁ τοιοῦτος <br class="lb"/>σφυγμὸς ἄτακτος μὲν ἢ τεταγμένος ὢν, οὐ μετὰ
                        πολλὰς περιόδους <br class="lb"/>ἐστὶ διαλείπων, οὐ πολλῷ δέ τινι διαφέρει τὸ τετάχθαι
                        <br class="lb"/>τὴν ἀνωμαλίαν ἢ ἄτακτον εἶναι πρὸς τὸ σωθῆναι τὸν <br class="lb"/>ἄνθρωπον ἢ
                        ἀπολέσθαι. πολλάκις γοῦν ἐθεασάμεθα μετὰ <br class="lb"/>τέσσαρας σφυγμοὺς ἤτοι πυκνοὺς
                        ἢ μέσους ἀραιοῦ καὶ πυκνοῦ <br class="lb"/>τὸν πέμπτον ἀραιὸν γιγνόμενον, εἶτ’ ἐφεξῆς
                        κατὰ τὴν αὐτὴν 
<a class="pb" href="#pb478" id="pb478">[p. 478]</a>
 περίοδον τὸν δέκατόν τε καὶ ιε΄ καὶ κ΄. ἔτι δὲ
                        μᾶλλον τοῦ ε΄ <br class="lb"/>γεννηθέντος ἀραιοῦ, τὸν θ΄ εἴδομεν ἀραιὸν ἢ τὸν ιδ΄ ἤ
                        τινα <br class="lb"/>ἄλλον, οὐ διασωζομένης τῆς κατὰ τὴν περίοδον ἰσότητος, <br class="lb"/>ἀλλ’
                        ἀτάκτως παρεμπίπτοντος τοῦ ἀραιοῦ· τοῖς οὖν τοιούτοις <br class="lb"/>οὔθ’ ἡ πεῖρα σαφῆ
                        διαφορὰν εἰς σωτηρίαν ἢ θάνατον ἢ <br class="lb"/>νόσου μῆκος ἢ βραχύτητα κατὰ τὰς
                        ἀτάκτους τε καὶ τεταγμένας <br class="lb"/>ἀνωμαλίας ἐδίδαξεν, οὔθ’ ὁ λόγος. ἐπὶ μέντοι
                        τῶν ὁμαλῶν <br class="lb"/>οὐ σμικρὰ διαφορὰ πρὸς τοὺς ἀνωμάλους ἐστὶ σωτηρίας
                        <br class="lb"/>ἕνεκα. μᾶλλον δ’ οὐ παραβάλλειν χρὴ τὰς τηλικαύτας διαφοράς· <br class="lb"/>ὁ μὲν
                        γὰρ ὁμαλὸς κατὰ φύσιν ἐστὶν, ὁ δὲ ἀνώμαλος οὐ <br class="lb"/>μόνον παρὰ φύσιν, ἀλλ’
                        ἤδη καὶ χαλεπός. ἐν μὲν οὖν ταῖς <br class="lb"/>ἐπιδόσεσι μᾶλλον· ἔτι δὲ μᾶλλον ἐν
                        ταῖς ἀκμαῖς τῶν παραξυσμῶν, <br class="lb"/>ἐν δὲ ταῖς παρακμαῖς χείριστος. ἀλλὰ τόν γε
                        πλεῖστον <br class="lb"/>χρόνον ἡσυχάζοντα σφυγμὸν ὁ διαλείπων δέχεται, τῆς ἀραιότητος
                        <br class="lb"/>αὐξανομένης, εἴτ’ οὖν ἀτάκτως εἴτε καὶ τεταγμένως· <br class="lb"/>οὐδεμίαν γὰρ
                        ἐνθάδε ἔφην μεγάλην εἶναι διαφορὰν οὔτε τῇ <br class="lb"/>πείρᾳ κατοφθεῖσαν οὔτε τῷ
                        λόγῳ. λέγω δὲ λόγῳ νῦν τῷ 
<a class="pb" href="#pb479" id="pb479">[p. 479]</a>
 δογματικῷ, καθ’ ὃν ἐκ τῆς τῶν
                        πραγμάτων φύσεως ὁρμώμενοι <br class="lb"/>τὰς προγνώσεις ποιούμεθα. προείρηται δὲ ὅτι
                        τοῖς τοιούτοις <br class="lb"/>λόγοις οὐ πάνυ τι χρὴ κατὰ τὰς ἐπιτοματικὰς πραγματείας
                        <br class="lb"/>ἀπαιτεῖν· ὡς εἰ σὺν τοῖς εἰς τὸ προκείμενον χρησίμοις καὶ τὰς
                        <br class="lb"/>αἰτίας τῶν γινομένων ἀκούειν ἐθέλοι τις, οὐδὲν ἀφαιρεθήσεται <br class="lb"/>τῆς
                        μεγάλης πραγματείας· ἐν ᾗ τέτταρα μὲν ἐστὶ βιβλία <br class="lb"/>τῶν τοὺς σφυγμοὺς
                        ἀλλοιούντων αἰτίων, τέτταρα δὲ τῆς ἐξ <br class="lb"/>αὐτῶν προγνώσεως. οὐκ ἀγαθὸν μὲν
                        οὖν ἡ ἀραιότης ἐστὶ <br class="lb"/>τῶν σφυγμῶν, εἴθ’ ὁμαλὴ εἴτ’ ἀνώμαλος εἴη· πολὺ δὲ
                        χείρων, <br class="lb"/>ὅταν διαλείπῃ. γίγνεται γὰρ, ὡς ἐδείχθη, βαρυνομένης τῆς
                        <br class="lb"/>δυνάμεως τῆς ζωτικῆς ὑπὸ πλήθους χυμῶν, ἤ τινων ἀρτηριῶν
                        <br class="lb"/>ἐμπεφραγμένων ὑπὸ πάχους ἢ γλισχρότητος χυμῶν· γίνεται <br class="lb"/>δὲ καὶ διὰ
                        φλεγμονὴν μεγάλην, στενουμένων τῶν ἐν αὐταῖς <br class="lb"/>κοιλοτήτων, ἢ θλίβοντος
                        τινὸς ἔξωθεν ἢ βαρύνοντος ἢ στενοχωροῦντος <br class="lb"/>ὁπωσοῦν. καὶ διὰ τοῦτο κατὰ
                        τὰς ἐπισημασίας <br class="lb"/>μάλιστα γίγνονται πολλοῖς ἀεὶ κατὰ τοὺς σφυγμοὺς
                        ἀνωμαλίαι, <br class="lb"/>πρὸς τὸ βάθος ὑποχωροῦντος τοῦ αἵματος. οὗτοι μὲν 
<a class="pb" href="#pb480" id="pb480">[p. 480]</a>
 οὖν οἱ σφυγμοὶ τὰς ἄρτι εἰρημένας διαθέσεις ἐνδείκνυνται,
                        κατάψυξιν <br class="lb"/>δὲ ἰσχυρὰν ὁ ἀραιός· ὥστ’ ἄλλως μὲν γενόμενος οὐκ <br class="lb"/>ἔστιν
                        ὀλέθριος· ὑπό τε γὰρ τοῦ περιέχοντος ἐν χειμῶνι τοιοῦτοι <br class="lb"/>γίνονται
                        σφυγμοὶ καὶ διὰ τροφὴν ἐν κοιλίᾳ φλεγματωθεῖσαν <br class="lb"/>ἐν ἅπασι τοῖς
                        βουλιμιῶσι· τὸ δ’ ἐπὶ πυρετοῖς οὐκ <br class="lb"/>ἀκινδύνοις ἀραιότητα γενέσθαι
                        σφυγμοῦ σβεννυμένης τῆς ἐμφύτου <br class="lb"/>θερμασίας ἐστὶ σημεῖον. ἔνιοι δὲ τῶν
                        οὕτως διακειμένων <br class="lb"/>ὀρέγονται τροφῆς, καὶ εἰ προσενέγκῃς, ἐσθίουσι
                        προθύμως, <br class="lb"/>ὡς δόξαι τοὺς ὁρῶντας ὑγιεινῶς ἔχειν αὐτούς· ἀπόλλυνταί
                        <br class="lb"/>γε μὴν εὐθέως, ἔνιοι μὲν κατὰ τὸν καιρὸν τῆς ἐπισημασίας <br class="lb"/>ἐν
                        καταφορᾷ γενόμενοι, τινὲς δ’ ἄνευ καταφορᾶς <br class="lb"/>ψυχθέντες σφοδρῶς, οὐκέτι
                        ἐξεθερμάνθησαν. οὐ μόνον δὲ, ὡς <br class="lb"/>ἔφην, τὸ γένος τοῦτο ἀνωμαλίας
                        συμπίπτει κατὰ τὰς εἰσβολὰς <br class="lb"/>τῶν πυρεκτικῶν παροξυσμῶν, ἀλλὰ καὶ τὸ κατὰ
                        μέγεθος <br class="lb"/>καὶ μικρότητα καὶ τάχος καὶ βραδυτῆτα σφοδρότητά τε καὶ
                        <br class="lb"/>ἀμυδρότητα. προσέχειν δ’ ἀκριβῶς ἐν ἅπασιν αὐτοῖς, ὁπότεροι
                        <br class="lb"/>πλείους εἰσίν. εὔδηλον γὰρ ὅτι χαλεπώτερον ἔχουσιν οἱ <br class="lb"/>πλείους τὸν
                        κίνδυνον, οἷον ὅταν ἀμυδροῖς τέτταρσιν ὁ πέμπτος ﻿
<a class="pb" href="#pb481" id="pb481">[p. 481]</a>
 ἕπηται
                        σφοδρὸς ἤ μετρίως εὔτονος. ἄμεινον γὰρ πολλῷ τέτταρσι <br class="lb"/>σφοδροῖς τὸν
                        πέμπτον παρεμπίπτειν ἀμυδρόν. ὅταν γε <br class="lb"/>μὴν ἐφεξῆς ἀμυδροὶ φαίνωνται
                        πάντες, ἐὰν μὲν ἔν τινι τῶν <br class="lb"/>ἄλλων γενῶν ἢ τισὶν εὑρίσκῃς ἀνωμαλίαν,
                        ἄχρι πολλοῦ ψαῦε <br class="lb"/>τῆς ἀρτηρίας, ἐπιτηρῶν, εἴ που κἂν εἷς φανείη σφοδρός.
                        ὅταν <br class="lb"/>δὲ ὁμαλῶς μοχθηρὸς ὁ σφυγμὸς ἐν ἅπασι τοῖς γένεσιν ᾖ, οὐ
                        <br class="lb"/>πόῤῥῳ θανάτου γίνωσκε τοὺς τοιούτους ἥκοντας· ὁμαλῶς δὲ <br class="lb"/>μοχθηρός
                        ἐστι σφυγμὸς ὅ τ’ ἀμυδρότατος καὶ ὁ πυκνότατος. <br class="lb"/>ὁ μὲν γὰρ τάχιστος οὐδὲ
                        γίγνεταί ποτε μετ’ ἀμυδροτάτου, βραδύτατος <br class="lb"/>δ’ ἅμα καὶ ἀμυδρὸς εἰ
                        γένοιτο, θαυμάζοιμ’ ἂν, εἰ <br class="lb"/>μὴ ψυχροῖς ἤδη τοῖς ἄκροις διακείμενος ὁ
                        ἄῤῥωστός ἐστιν. ὅ γε <br class="lb"/>μὴν ἀμυδρὸς ἅμα καὶ μέγας ἐξ ἀνάγκης μέν ἐστι καὶ
                        μαλακὸς, <br class="lb"/>εἴωθε δὲ ληθάργοις τε καὶ ταῖς ἄλλαις καταφοραῖς συνεῖναι,
                        <br class="lb"/>δι’ ὑγρότητα πολλὴν ἤτοι τῆς γαστρὸς καὶ μάλιστα τοῦ στόματος
                        <br class="lb"/>αὐτῆς ἢ ἐγκεφάλου τοιοῦτος ἀποτελούμενος, ἤ τινος <br class="lb"/>ἄλλου κυρίου
                        μορίου, ἢ καὶ παντὸς τοῦ σώματος. εὐΐατος <br class="lb"/>μὲν οὖν ἐστιν ὁ ἐπὶ γαστρὶ
                        καὶ στομάχῳ, χαλεπώτατος δὲ ὁ 
<a class="pb" href="#pb482" id="pb482">[p. 482]</a>
 διὰ τὸν ἐγκέφαλον ἀμυδρὸς ἅμα
                        καὶ μαλακὸς γιγνόμενος, ἔτι <br class="lb"/>δὲ μᾶλλον ὁ δι’ ὅλην τὴν ἕξιν τοῦ σώματος
                        εἰς οἰδηματώδη <br class="lb"/>διάθεσιν ἀφικνουμένην ἤ τι τῶν κυρίων σπλάγχνων. ἐνίοτε
                        <br class="lb"/>δὲ πολλοῖς ἐφεξῆς ἀραιοῖς εἷς ἕπεται πυκνὸς, ἢ τεταγμένος ἢ
                        <br class="lb"/>ἄτακτος. καὶ γίνεται πολλάκις ὁ τοιοῦτος σφυγμὸς, ὃν ἰδίως
                        <br class="lb"/>ὀνομάζομεν παρεμπίπτοντα, κατὰ τὸν ἐναντίον τρόπον τῷ <br class="lb"/>διαλείποντι
                        συνιστάμενος. ἐκεῖνος μὲν γὰρ ἐκτεινομένης τῆς <br class="lb"/>ἀραιότητος, οὗτος δὲ
                        συστελλομένης γίγνεται τῆς πυκνότητος· <br class="lb"/>καὶ ὅταν γε μετὰ σφοδρότητος
                        τοιοῦτος γένηται, κρίσιμόν <br class="lb"/>ἐστι σημεῖον. ἄκουε δέ μου κρίσιν ἐν ἅπασι
                        τοῖς τοιούτοις <br class="lb"/>λόγοις ὀξύῤῥοπον ἐν νόσῳ μεταβολὴν, οὐκ ἐξάπαντος
                        <br class="lb"/>εἰς ἀγαθὸν τελευτῶσαν, γίγνεται δὲ ἡ τοιαύτη κρίσις ἤτοι δι’
                        <br class="lb"/>ἐκκρίσεως ἢ ἀποσκήματος. ἥντινα κρίσιν ἐξ ἄλλων σημείων <br class="lb"/>διαγνώσῃ
                        τῶν ἐν τοῖς περὶ κρίσεων εἰρημένοις, εἴτε τῶν ἀγαθῶν <br class="lb"/>ἐστὶ, εἴτε τῶν
                        μοχθηρῶν. οὗτοί τε οὖν ἅπαντες οἱ <br class="lb"/>σφυγμοὶ κατὰ τὰς ἐπισημασίας
                        γίγνονται καὶ τῶν κατὰ μίαν <br class="lb"/>διαστολὴν τῆς ἀρτηρίας ἔνιοι. περὶ ὧν ἤδη
                        λεγέσθω. </p>
                </section>
                <a class="pb" href="#pb483" id="pb483">[p. 483]</a>
                <section id="body-1-18" class="div textpart chapter level3">
                  <p class="p autofirst">Τῶν ἀνωμάλων διαστολῶν τῆς ἀρτηρίας <br class="lb"/>ἔνιαι μὲν ἡσυχίᾳ διακοπτομένην
                        ἔχουσι τὴν κίνησιν, ἔνιαι δὲ <br class="lb"/>συνεχῆ μὲν, οὐχ ὁμοιομερῆ δέ. περὶ πρώτης
                        οὖν ἐρῶ τῆς <br class="lb"/>ἡσυχίᾳ διακοπτομένης. καὶ γὰρ καὶ σαφὴς ἡ διάγνωσις αὐτῆς
                        <br class="lb"/>ἐστι, παντὸς οὑτινοσοῦν, εἴ γε μὴ παντάπασιν ὀνώδης <br class="lb"/>εἴη, δυναμένου
                        γνωρίζειν, ὅταν ἐν τῷ διαστέλλεσθαι στῆναι <br class="lb"/>βραχὺ συμβῇ τὴν ἀρτηρίαν,
                        εἶθ’ οὕτως προσθεῖναι τὸ λοιπὸν <br class="lb"/>τῆς διαστολῆς· ὅπερ ἐν μικροῖς ἢ
                        ταπεινοῖς σφυγμοῖς οὐ δύναται <br class="lb"/>γενέσθαι. δῆλον οὖν ἐστιν ἐξ αὐτοῦ τοῦδε
                        μήτε τὸν <br class="lb"/>χρόνον τῆς διαστολῆς ἐκλελύσθαι μήτε τὴν δύναμιν ἀῤῥωστεῖν,
                        <br class="lb"/>ἐν αὐτῷ γε τούτῳ μόνῳ τῷ νῦν εἰρημένῳ τῆς εἰς τὸ <br class="lb"/>παρὰ φύσιν
                        ἐκτροπῆς γενομένης. ὅπερ οὐχ ἥκιστα κἀπὶ τῶν <br class="lb"/>ἄλλων ἁπάντων μεμνῆσθαί σε
                        χρή. κατὰ γὰρ τὸ διδασκόμενον <br class="lb"/>ἑκάστοτε μόνον ἡ διάγνωσίς τε καὶ
                        πρόγνωσις γίνεται, <br class="lb"/>τῶν ἄλλων ἁπάντων ἐχόντων κατὰ φύσιν ἢ μικρὰν πάνυ
                        μεταβολὴν <br class="lb"/>ἐσχηκότων· αὐτίκα γέ τοι τὸ νῦν ἡμῖν εἰρημένον <br class="lb"/>ἀληθές
                        ἐστιν, ὅταν ὁ χιτὼν τῆς ἀρτηρίας κατὰ φύσιν ἔχῃ. <br class="lb"/>μαλακοῦ γὰρ ἀμέτρως
                        αὐτοῦ γενηθέντος, ὁποῖος ἐν ληθάργοις 
<a class="pb" href="#pb484" id="pb484">[p. 484]</a>
 καί τισιν ἄλλαις
                        φαίνεται καταφοραῖς, οὐκ ἔστιν ἀληθὲς <br class="lb"/>ὑπὸ ῥώμης τε καὶ δυνάμεως
                        ἀποτελεῖσθαι τὸν μέγιστον σφυγμὸν, <br class="lb"/>καὶ τῆς χρείας ἤτοι αὐξανομένης ἢ
                        μειουμένης γε πάντως. <br class="lb"/>εἰ μὲν γὰρ ὑπὸ δυοῖν τοῦτ’ ἐγένετο μέγας σφυγμὸς,
                        αὐξήσεως <br class="lb"/>χρείας καὶ ῥώμης δυνάμεως, οὐδεμιᾶς ἂν ἔδει προσθεῖναι τῷ
                        <br class="lb"/>λόγῳ· νυνὶ δὲ, ἐπειδὴ προσεπισκέπτεσθαι χρὴ τὸν χιτῶνα <br class="lb"/>τῆς
                        ἀρτηρίας, οὐκ ἀληθὴς ὁ λόγος ἔσται λεγόμενος ἁπλῶς. <br class="lb"/>μεμνῆσθαι γάρ σε
                        χρὴ τῶν εἰρημένων ἐν τῷ πρώτῳ τῶν ἐν <br class="lb"/>σφυγμοῖς αἰτίων, ὃ πολλάκις
                        ἀναγινώσκειν προσήκει, τὰ θεμέλια <br class="lb"/>τῆς περὶ σφυγμῶν ἁπάσης θεωρίας
                        ἐχόντων· ὧν χωρὶς <br class="lb"/>οὐδὲν τῶν ἄλλων δύναται συστῆναί τε καὶ γνωσθῆναι.
                        τὰς <br class="lb"/>γὰρ ὡς ἂν εἴποι τις αἰτίας συνεκτικὰς ἢ προσεχεῖς τῶν σφυγμῶν
                        <br class="lb"/>τῆς γενέσεως, ἐν τρισὶ τούτοις γένεσιν οὔσας ἔδειξα, τῇ <br class="lb"/>χρείᾳ δι’
                        ἣν αἱ ἀρτηρίαι κινοῦνται, τῇ κινούσῃ δυνάμει, τῷ <br class="lb"/>χιτῶνι. τὰ γὰρ ἄλλα
                        πάντα, ὅσα τοὺς σφυγμοὺς ἀλλοιοῖ, <br class="lb"/>διὰ τούτων μέσων ἐργάζονται τὴν
                        μεταβολήν. ὅταν μὲν οὖν <br class="lb"/>ὁ χιτὼν τῆς ἀρτηρίας κατὰ φύσιν ἔχῃ, κατὰ δὲ
                        τὴν διαστολὴν <br class="lb"/>ἡσυχία τις γενομένη τὴν ἀνωμαλίαν ἐργάζηται, ῥώμη τε
                        δυνάμεως 
<a class="pb" href="#pb485" id="pb485">[p. 485]</a>
 ἐστὶ καὶ χρεία διαστολῆς μεγάλης. ἐδείχθη δὴ χρεία
                        τῆς <br class="lb"/>τῶν σφυγμῶν γενέσεως αὐξανομένη διὰ πλῆθος θερμασίας, <br class="lb"/>ἢ
                        κένωσιν πνεύματος ψυχικοῦ. κενοῦται δὲ τοῦτο τοῖς γυμναζομένοις <br class="lb"/>εἰς
                        ὑπηρεσίαν τῶν κατὰ τοὺς μῦς κινήσεων. ὅταν <br class="lb"/>οὖν, ὡς ἔφην, ἥ τε χρεία τῆς
                        τῶν σφυγμῶν γενέσεως αὐξηθῇ δι’ <br class="lb"/>ἥντινα αἰτίαν, ἥ τε κατὰ τὴν καρδίαν
                        δύναμις ἡ τὰς ἀρτηρίας <br class="lb"/>κινοῦσα κατὰ τὸν ἑαυτῆς λόγον ἐῤῥωμένη (διαμένῃ
                        e margine), <br class="lb"/>βαρύνηται δ’ ὑπὸ πλήθους χυμῶν ἢ πάχους ἐμφράττοντος ἢ
                        <br class="lb"/>θλίβοντος τὰς ἀρτηρίας μεγάλως, αἱ καθ’ ἕνα σφυγμὸν ἀνωμαλίαι
                        <br class="lb"/>γίνονται, διακοπτούσης ἡσυχίας τὸ συνεχὲς τῆς διαστολῆς. <br class="lb"/>ἔνθα δή
                        σε προσέχειν ἀκριβῶς ἀξιῶ τοῖς δύο μέρεσι <br class="lb"/>τῆς κινήσεως, ἐπισκοπούμενον
                        ἑαυτῷ ἀμυδρότητά τε καὶ σφοδρότητα <br class="lb"/>καὶ τάχος καὶ βραδυτῆτα. γίνονται
                        μὲν γὰρ θ΄ διαφοραὶ <br class="lb"/>καθ’ ἑκάτερον τούτων, ὡς κἀν τῷ πρώτῳ τῆς περὶ
                        <br class="lb"/>τῶν σφυγμῶν διαφορᾶς ἔμαθες. ἐνδείκνυται δὲ πρὸς τοῖς <br class="lb"/>κατὰ τὰς
                        διαθέσεις εἰρημένοις, ὅπως ἡ ζωτικὴ δύναμις ἔχει. <br class="lb"/>ἀῤῥώστων μὲν γὰρ
                        ἀμφοτέρων τῶν κινήσεων οὐσῶν ἐν τοῖς <br class="lb"/>σφυγμοῖς, ἔσχατος κίνδυνος·
                        εὐῤῥώστων δὲ, σωτηρίας ἐλπίς. ﻿
<a class="pb" href="#pb486" id="pb486">[p. 486]</a>
 εἰ δ’ ἀμφότεραι μέσως πως
                        ἔχοιεν εὐῤῥωστίας τε καὶ ἀῤῥωστίας, <br class="lb"/>ἐν τῷ μέσῳ δηλοῦσι καθεστάναι τὸν
                        ἄνθρωπον ὀλέθρου <br class="lb"/>τε καὶ σωτηρίας· ἐὰν δὲ, τῆς προτέρας κινήσεως ἀμυδρᾶς
                        <br class="lb"/>οὔσης, ἡ μετὰ τὴν ἡσυχίαν εὔῤῥωστος φαίνηται, χεῖρον <br class="lb"/>μὲν τοῦτο τοῦ
                        τὰς δύο κινήσεις ἰσχυρὰς ὑπάρχειν, ἧττον δὲ <br class="lb"/>χεῖρον ἀμυδρῶν οὐσῶν. εἰ δ’
                        ἔμπαλιν τοῦδε φαίνοιτο, τῆς <br class="lb"/>προτέρας οὔσης ἰσχυρᾶς, ἡ μετὰ ταύτην
                        ἄτονος, οὐκ ἀγαθόν· <br class="lb"/>βέλτιον γάρ ἐστι τὴν δευτέραν κίνησιν ἀμείνονα
                        φαίνεσθαι <br class="lb"/>τῆς προτέρας. </p>
                </section>
                <section id="body-1-19" class="div textpart chapter level3">
                  <p class="p autofirst">Ἐφεξῆς οὖν ἐρῶ τὴν τάξιν τῶν θ΄ τούτων <br class="lb"/>ἀνωμαλιῶν, ἀπὸ τῆς ἐπιεικεστάτης
                        αὐτῶν ἀρξάμενος· εἶτα <br class="lb"/>κατὰ βραχὺ διὰ τῶν μέσων ἐπὶ τὴν χειρίστην
                        ἀφικόμενος. <br class="lb"/>ἐπιεικεστάτη μὲν οὖν ἁπασῶν ἐστιν ἡ τὰς κινήσεις ἀμφοτέρας
                        <br class="lb"/>εὐτόνους ἔχουσα. δευτέρα δὲ ἡ τὴν προτέραν μέσην, <br class="lb"/>εὔῤῥωστον δὲ τὴν
                        δευτέραν. τρίτη δὲ ἡ τὴν μὲν προτέραν <br class="lb"/>εὔτονον, μέσην δὲ τὴν ὑστέραν.
                        τετάρτη δὲ ἡ ἀμφοτέρας <br class="lb"/>ἔχουσα μέσας. πέμπτη δὲ ἡ τὴν μὲν προτέραν
                        ἀσθενῆ, τὴν <br class="lb"/>δὲ ὑστέραν ἰσχυράν. ἕκτη δὲ ἡ τὴν μὲν προτέραν ἀσθενῆ, 
<a class="pb" href="#pb487" id="pb487">[p. 487]</a>
 μέσην δὲ τὴν δευτέραν. ἑβδόμη δὲ ἡ τὴν μὲν προτέραν εὔῤῥωστον,
                        <br class="lb"/>ἄῤῥωστον δὲ τὴν δευτέραν. ὀγδόη δὲ ἡ τὴν μὲν <br class="lb"/>προτέραν ἄῤῥωστον,
                        μέσην δὲ τὴν δευτέραν. ἐννάτη δὲ ἡ <br class="lb"/>χειρίστη πασῶν, ἡ ἀμφοτέρας
                        ἀῤῥώστους ἔχουσα. ἀνάλογον <br class="lb"/>δὲ ταῖς κατὰ τὴν ῥώμην καὶ ἀῤῥωστίαν
                        συζυγίαις τῶν εἰρημένων <br class="lb"/>δύο μορίων τῆς κινήσεως αἱ κατὰ τάχος εἰσὶ καὶ
                        τὴν βραδυτῆτα. <br class="lb"/>βέλτιον μὲν γὰρ ἐν τοῖς τοιούτοις σφυγμοῖς τὸ τάχος
                        <br class="lb"/>τῆς βραδυτῆτος, οὐ μὴν τοσούτῳ βέλτιον ὅσῳ σφοδρότης <br class="lb"/>ἀμυδρότητος.
                        ἄντικρυς γὰρ αἱ ποιότητες αὗται τῶν σφυγμῶν <br class="lb"/>ἐνδείκνυνται τὰς διαφορὰς
                        τῆς δυνάμεως κατὰ ῥώμην τε <br class="lb"/>καὶ ἀῤῥωστίαν. εὔδηλον δ’ ὅτι μεγίστη μὲν
                        ἐλπὶς εἰς σωτηρίαν <br class="lb"/>ἐπὶ τῇ ῥώμῃ τῆς δυνάμεως, ἐλαχίστη δὲ ἐπὶ ταῖς
                        ἀῤῥωστίαις. <br class="lb"/>ἀλλὰ κατ’ ἀναλογίαν γέ τινα τοῖς εἰρημένοις ἐπὶ τῶν
                        <br class="lb"/>κατὰ βραδυτῆτα καὶ τάχος διαφορῶν ἡ παραβολή σοι γινέσθω· <br class="lb"/>πρώτης
                        μὲν συζυγίας γενομένης, καθ’ ἣν αἱ κινήσεις <br class="lb"/>ἀμφότεραι ταχεῖαι. δευτέρα
                        δὲ, καθ’ ἣν ἡ μὲν προτέρα μέση, <br class="lb"/>ταχεῖα δὲ ἡ δευτέρα. τρίτη δὲ, καθ’ ἣν
                        ἡ μὲν προτέρα ταχεῖα, <br class="lb"/>μέση δὲ ἡ δευτέρα. τετάρτη δὲ, καθ’ ἣν ἀμφότεραι
                        μέσαι. 
<a class="pb" href="#pb488" id="pb488">[p. 488]</a>
 καὶ πέμπτη, καθ’ ἣν ἡ μὲν προτέρα βραδεῖα, ταχεῖα δὲ ἡ
                        <br class="lb"/>δευτέρα. καὶ μετ’ αὐτὴν ἡ ἕκτη, καθ’ ἣν τῆς προτέρας βραδείας
                        <br class="lb"/>οὔσης ἡ δευτέρα μέση γίνεται. τῆς δὲ ἑβδόμης συζυγίας <br class="lb"/>ἡ μὲν
                        προτέρα κίνησις ὠκεῖα, βραδεῖα δὲ ἡ δευτέρα. τῆς <br class="lb"/>δὲ ὀγδόης μέση μὲν ἡ
                        προτέρα, βραδεῖα δὲ ἡ δευτέρα. τελευταία <br class="lb"/>δ’ αὐτῶν ἐστιν ἡ ἐννάτη,
                        βραδείας ἀμφοτέρας ἔχουσα <br class="lb"/>τὰς κινήσεις. </p>
                </section>
                <section id="body-1-20" class="div textpart chapter level3">
                  <p class="p autofirst">Ἀποβλέπειν οὖν σε χρὴ πρὸς ἀμφοτέρας τὰς <br class="lb"/>διαφορὰς, καὶ σκοπεῖσθαι τῷ νῷ
                        τὰς ἐπιπλοκὰς αὐτῶν. ἔσθ’ <br class="lb"/>ὅτε γὰρ ἡ μὲν κατὰ βραδυτῆτα καὶ τάχος
                        συζυγία χαλεπὴ γίνεται, <br class="lb"/>βελτίων δὲ ἡ κατὰ ῥώμην τε καὶ ἀῤῥωστίαν. ἐκ
                        τῆς <br class="lb"/>τοιαύτης οὖν ἐπιπλοκῆς καὶ ὁ δορκαδίζων ὀνομαζόμενος γίνεται
                        <br class="lb"/>σφυγμός. ἐφ’ οὗ τὸ δεύτερον μόριον τῆς κινήσεως εὐτονώτερόν <br class="lb"/>τε καὶ
                        θᾶττόν ἐστι τοῦ προτέρου. καὶ εἴη ἂν <br class="lb"/>οὗτος ὁ μετριώτατος τῶν
                        διακοπτομένων ἡσυχίᾳ κατὰ τὴν <br class="lb"/>διαστολὴν τῶν τῆς ἀρτηρίας σφυγμῶν, καὶ
                        ὅταν γε αὐτῷ <br class="lb"/>συνέλθῃ πέψις τις νοσήματος, ἐπαγγέλλεται κρίσιν ἀγαθήν.
                        <br class="lb"/>ὥσπερ δὲ τὰς κατὰ σφοδρότητα καὶ ἀμυδρότητα καὶ 
<a class="pb" href="#pb489" id="pb489">[p. 489]</a>
 τάχος καὶ
                        βραδυτῆτα συζυγίας ἐπισκοπεῖσθαι κατὰ τοὺς <br class="lb"/>τοιούτους σφυγμοὺς
                        ἀναγκαιότατόν ἐστιν εἰς πρόγνωσιν, οὕτως <br class="lb"/>καὶ τὴν κατὰ μέγεθός τε καὶ
                        ὕψος. ὅτι μὲν γὰρ οὐκ ἐνδέχεται <br class="lb"/>τῶν ταπεινῶν εἶναι σφυγμῶν τὸν ἡσυχίᾳ
                        διακοπτόμενον, <br class="lb"/>εἴρηται πρόσθεν. εἰς ὅσον δ’ ὕψους ἥκει, σκοπεῖσθαι
                        <br class="lb"/>προσήκει. δύναται γάρ τις ἀποκεχωρηκέναι μὲν τῶν ταπεινῶν, <br class="lb"/>ἔτι δὲ
                        μέσος ὑπάρχων ἢ ὑψηλότερος τοῦ μέσου βραχὺ, μὴ <br class="lb"/>μέντοι τέλεον ἔχων ὕψος.
                        ὅπερ ἂν ἔχῃ, πάντως ἐπαγγέλλεται <br class="lb"/>πρὸς κρίσιν ἐξορμᾶν τὴν φύσιν. οὐ μὴν
                        ἀγαθήν γε πάντως <br class="lb"/>ἔσεσθαι δηλοῖ τὴν κρίσιν ταύτην, ἐὰν μὴ καὶ τοὺς
                        ἄλλους <br class="lb"/>ῥυθμοὺς ἔχῃ τὸ νόσημα πρὸς ἀγαθὴν κρίσιν, οὓς ἐν τῷ περὶ
                        <br class="lb"/>κρίσεων εἴπομεν. ἐν οἷς ἐστιν ὁ μέγιστός τε καὶ ἀσφαλέστατος
                        <br class="lb"/>σκοπὸς ἀπὸ τῆς τοῦ νοσήματος πέψεως λαμβανόμενος· μετ’ <br class="lb"/>αὐτὸν δὲ ὁ
                        ἀπὸ τῆς ῥώμης τοῦ κάμνοντος. δύο δὲ τούτους <br class="lb"/>ἔμαθες ἔχειν σκοποὺς ἐν
                        ταῖς περὶ σωτηρίας καὶ θανάτου προγνώσεσιν, <br class="lb"/>εὐῤῥωστίαν δυνάμεως καὶ
                        πέψιν νοσήματος. ἀκινδυνότατα <br class="lb"/>μὲν γὰρ οἱ κάμνοντες ἔχουσιν, ἔνθα ταῦτ’
                        ἐστὶν 
<a class="pb" href="#pb490" id="pb490">[p. 490]</a>
 ἄμφω· ὀλεθριώτατα δὲ, ἔνθα μηδ’ ἕτερον· ἐν τῷ μέσῳ δ’,
                        <br class="lb"/>ὅταν θάτερον. αἱ δὲ κατὰ τὸ μᾶλλόν τε καὶ ἧττον αὐτῶν συζυγίαι <br class="lb"/>καὶ
                        τὴν ἐλπίδα τῆς σωτηρίας ἢ τὴν τοῦ θανάτου προσδοκίαν <br class="lb"/>αὐξάνουσί τε καὶ
                        μειοῦσιν. ὅπερ οὖν ἔλεγον, ὡς εἰς <br class="lb"/>ἀμυδρότητα καὶ σφοδρότητα καὶ τάχος
                        καὶ βραδυτῆτα τῶν <br class="lb"/>μερῶν τῆς κινήσεως ἐν τοῖς τοιούτοις σφυγμοῖς σε
                        βλέπειν ἐστὶ <br class="lb"/>χρήσιμον, οὕτως καὶ τὸ μέγεθος αὐτῶν ὁρᾶν καὶ τὴν
                        μικρότητα, <br class="lb"/>καὶ μᾶλλόν γε ταπεινότητά τε καὶ ὕψος, εἰ καὶ μὴ <br class="lb"/>χωρὶς
                        τῶν ἄλλων διαστάσεων γένοιντο. διὰ τοῦτο οὖν οὐδ’ <br class="lb"/>ἐν ταῖς καταψυχούσαις
                        ἱκανῶς εἰσβολαῖς τῶν παροξυσμῶν οἱ <br class="lb"/>τοιοῦτοι φαίνονται σφυγμοί·
                        ταπεινοῦνται γὰρ ἐν τούτῳ τῷ <br class="lb"/>καιρῷ καὶ σμικρύνονται. τὰ μὲν οὖν
                        ἐπείγοντα πρὸς τὰ τῆς <br class="lb"/>τέχνης ἔργα τοῖς τὰς διεξόδους ἀναγινώσκουσιν
                        εἴρηται. </p>
                </section>
                <section id="body-1-21" class="div textpart chapter level3">
                  <p class="p autofirst">Νυνὶ δὲ πάλιν ἀναλαβόντες ἀπ’ ἀρχῆς τὸν <br class="lb"/>λόγον, ἐροῦμεν ὁπόσοι τέ εἰσιν
                        οἱ κατὰ τὴν διαστολὴν τῆς <br class="lb"/>ἀρτηρίας φαινόμενοι σφυγμοὶ, τίς τε καθ’
                        ἕκαστον αὐτῶν <br class="lb"/>ἐστι διάθεσις ὑφ’ ἧς γίνεται, τίς τε ἡ πρόγνωσις ἐξ
                        ἑκάστης <br class="lb"/>αὐτῶν. ἐπιβάλλειν δέ σε βούλομαι κατὰ τὰς ἀρτηρίας τοὺς ﻿
<a class="pb" href="#pb491" id="pb491">[p. 491]</a>
 δακτύλους ἁπαλοὺς ὄντας, οὔτ’ ἐπιπολῆς ψαύοντας τήν γε
                        <br class="lb"/>πρώτην οὔτε θλίβοντας βιαίως. εἶτ’ ἂν μὲν ἰσχυρῶς αἰσθάνῃ
                        <br class="lb"/>πληττόμενος ὑπὸ τῆς ἀρτηρίας διαστελλομένης, ἔτι καὶ <br class="lb"/>μᾶλλον
                        ἐπιθλίβειν· ἐὰν δὲ αὐτὸ πράττοντος ἀναίσθητος ἡ <br class="lb"/>κίνησις γίγνηται,
                        παντάπασιν ἐπιπολῆς ψαύειν. ἰσχυρὰν μὲν <br class="lb"/>γὰρ ἐνδείκνυται τὴν δύναμιν ὁ
                        πρὸς τὴν θλίψιν ἀντιβαίνων <br class="lb"/>σφυγμὸς, ἀσθενῆ δὲ ὁ καταπίπτων τε καὶ
                        νικώμενος. ἐνίους <br class="lb"/>γοῦν εὑρήσεις μεγίστους, ἐπιπολῆς ψαυόντων, μικροὺς
                        δ’, εἰ <br class="lb"/>θλίψαις, φαινομένους· ἐνίοτε δ’ οὐδ’ ὅλως ἔτι σωζομένους,
                        <br class="lb"/>ἀλλ’ ἀπολλυμένους παντάπασιν. ὥστ’ ἐκ τοῦ κατὰ τὴν θλίψιν <br class="lb"/>ποσοῦ τὸ
                        ποσὸν τῆς κατὰ τὴν δύναμιν ἀσθενείας τε καὶ ῥώμης <br class="lb"/>διαγινώσκεσθαί σοι,
                        μέγιστον ἀγαθὸν τῶν ἐν τοῖς σφυγμοῖς <br class="lb"/>ὑπάρχον. ἐὰν γοῦν ποθ’ εὕρῃς ἐπ’
                        ἀνθρώπου πυρετῶδες <br class="lb"/>νόσημα νοσοῦντος ἅμα τοῖς τῆς πέψεως σημείοις
                        ἰσχυρὰν <br class="lb"/>τὴν δύναμιν, ἀκινδυνότητα τοῦτον ἔχειν ἴσθι, διὰ ταχέων δὲ
                        <br class="lb"/>λύεσθαι τὴν νόσον. ἐὰν δὲ ἰσχυρὰ μὲν ἡ δύναμις ᾖ, τῆς δ’ <br class="lb"/>ἐν τοῖς
                        χυμοῖς πέψεως μηδὲν σημεῖον, ἐν χρόνῳ πλέονι νοσήσας <br class="lb"/>σωθήσεται,
                        μεμνημένων ἡμῶν, ἃ καὶ χωρὶς ἀναμνήσεως 
<a class="pb" href="#pb492" id="pb492">[p. 492]</a>
 τῆς ἐμῆς οἱ νοῦν
                        ἔχοντες ἴσασιν, ὡς ἅπαντα τὰ κατὰ <br class="lb"/>τὰς προγνώσεις λέγεται χωρὶς τοῦ τοὺς
                        νοσοῦντας ἁμαρτεῖν, <br class="lb"/>ἤ τινα βλάβην ἔξωθεν γενέσθαι. μεγάλην δὲ ἔφην
                        ἔχειν ἰσχὺν <br class="lb"/>ἐν τοῖς πυρετώδεσι νοσήμασι τὴν ῥώμην τῆς τὰς ἀρτηρίας
                        κινούσης <br class="lb"/>δυνάμεως, ἣν καὶ ζωτικὴν ὀνομάζομεν, ἐπειδὴ πολλάκις,
                        <br class="lb"/>ὅταν ὁ κίνδυνος ᾖ διὰ τὸ νευρῶδες γένος, οὐδὲν μέγα συμβάλλονται
                        <br class="lb"/>τῆς ζωτικῆς δυνάμεως ὁ τόνος· ἀλλ’ ἐπισκεπτόμεθα <br class="lb"/>τηνικαῦθ’ ὅπως
                        ἔχει ῥώμης ἡ ψυχικὴ δύναμις. ἄμεινον μὲν <br class="lb"/>οὖν ἀμφοτέρας ἐῤῥῶσθαι καὶ
                        πρὸς αὐταῖς γε τρίτην τὴν φυσικὴν <br class="lb"/>ὀνομαζομένην, ἧς ἀρχὴ τὸ ἧπάρ ἐστιν·
                        ὥσπερ τῆς μὲν <br class="lb"/>ζωτικῆς ἡ καρδία, τῆς ψυχικῆς δ’ ὁ ἐγκέφαλος. ἐπικρατεῖ
                        δὲ <br class="lb"/>καθ’ ἕκαστον εἶδος νοσήματος εἰς τὸ τῆς προγνώσεως βέβαιον <br class="lb"/>ἡ
                        τῆς οἰκείας δυνάμεως τῶν πεπονθότων μορίων ῥώμη. τοῦ <br class="lb"/>μὲν οὖν ἰσχυροῦ
                        σφυγμοῦ τὸν τόνον, ὁποῖός τις ἐστὶ, θλίβων <br class="lb"/>διαγνώσῃ, συνεμφαινομένου
                        μὲν αὐτῷ καὶ τοῦ μεγέθους <br class="lb"/>τῆς διαστολῆς ἀκριβῶς τε διαγινωσκομένου.
                        βεβαία δὲ καὶ ἡ <br class="lb"/>γνῶσις γίνεται τῶν μεγάλων σφυγμῶν, ἐξ ἐπιπολῆς
                        ψαυόντων· <br class="lb"/>ἴσθι δὲ μέγιστον σφυγμὸν ἐκεῖνον, ὃς ἂν κατὰ πολλὰ 
<a class="pb" href="#pb493" id="pb493">[p. 493]</a>
 μέρη τῆς ἀρτηρίας ψαύῃ, ἤτοι μήκους, πλάτους καὶ βάθους·
                        <br class="lb"/>ὡς καὶ μακρὸν, ὃς ἂν κατὰ τὸ μῆκος ἐπικρατοῖ, καὶ πλατὺν, <br class="lb"/>ὃς ἂν
                        κατὰ τὸ πλάτος, καὶ ὑψηλὸν παραπλησίως, ὅταν κατὰ <br class="lb"/>τὸ ὕψος· εἴρηται δὲ
                        καὶ βάθος. ὥσπερ δ’ ἐν ὅλῳ τῷ πρώτῳ <br class="lb"/>περὶ διαγνώσεως σφυγμῶν ὑπὲρ τοῦ
                        κατὰ τὴν συστολὴν αἰσθητοῦ <br class="lb"/>τε καὶ ἀναισθήτου, οὕτως ἐν τῷ δευτέρῳ περὶ
                        τῆς <br class="lb"/>κατὰ τὸ μέγεθός τε καὶ μικρότητα διαφορᾶς ἐπιδέδεικται, δεικνύντος
                        <br class="lb"/>μου παραβάλλειν χρῆναι τὸ ποσὸν τῆς κατὰ τὸν κύκλον <br class="lb"/>διαστολῆς τῆς
                        ἀρτηρίας, τὸ κατὰ τὸ περιὸν εὑρεῖν, καὶ <br class="lb"/>ζητεῖν εἰς ὅσον ἐξαίρεται (C.
                        ἐξαιρεῖται) μέγεθος ἀρτηρία εὐρυτάτη <br class="lb"/>τῇ στενοτάτῃ (F. add. συμβαλλομένη
                        V. L. collata). <br class="lb"/>κατὰ ταὐτὸν οὖν κἀπὶ τῶν παίδων ἔνιοι τὸν σφυγμὸν εἶναι
                        <br class="lb"/>μικρὸν λέγουσι, οὐ τῇ κατὰ τὴν ἀρτηρίαν εὐρυχωρίᾳ παραβάλλοντες
                        <br class="lb"/>τὴν διαστολὴν, ἀλλὰ τῇ τῶν ἀκμαζόντων· ὡς ἐάν <br class="lb"/>γε λογίσηταί τις,
                        ὁπηλίκη κατὰ κύκλον οὖσα τῶν παίδων ἡ <br class="lb"/>ἀρτηρία τὸν σφυγμὸν πηλίκον
                        ἐργάζεται, γνώσεται ὅτι καλῶς <br class="lb"/>ὁ Ἡρόφιλος ἔφη τὸν σφυγμὸν αὐτῶν ἱκανὸν
                        εἶναι τῷ <br class="lb"/>μεγέθει. δύο μὲν δή σοι ταῦτα γένη σφυγμῶν ἐν τῇ διαστολῇ 
<a class="pb" href="#pb494" id="pb494">[p. 494]</a>
 τῆς ἀρτηρίας ὑποπεσεῖται καθ’ ὃν εἴρηται τρόπον ἐπιβάλλοντι
                        <br class="lb"/>τοὺς δακτύλους, τὸ μὲν ἕτερον ἐν ποσότητι μήκους καὶ <br class="lb"/>πλάτους καὶ
                        βάθους, τὸ δ’ ἕτερον ἐν τῷ τῆς πληγῆς εὐτόνῳ. <br class="lb"/>καὶ καλεῖν γ’ ἔξεστί σοι
                        τὸν ἰσχυρῶς πλήττοντα τὴν ἁφὴν ὅτῳ <br class="lb"/>περ ἂν ἐθέλῃς ὀνόματι. καὶ γὰρ
                        ἰσχυρὸν καὶ σφοδρὸν εὔτονόν <br class="lb"/>τε καὶ ῥωμαλέον ὀνομάζων οὐδὲν βλάψεις τὰ
                        τῆς τέχνης <br class="lb"/>ἔργα. καλοῦμεν δ’ ἡμεῖς αὐτὸν σφοδρὸν τοῖς πρὸ ἡμῶν ἑπόμενοι
                        <br class="lb"/>ὁμοίως σφυγμόν· καὶ ὅτι μάλιστα σύνθετός ἐστιν ἡ τῆς <br class="lb"/>σφοδρότητος
                        νόησις ἐξ ἰσχύος τε καὶ τόνου. ἐπεὶ δὲ τὸ προγινώσκειν <br class="lb"/>ὀρθῶς οὐκ ἐκ τῆς
                        τῶν ὀνομάτων, ἀλλ’ ἐκ τῆς τῶν <br class="lb"/>πραγμάτων ἀκριβοῦς γνώσεως γίνεται,
                        χρήσθω μὲν ἕκαστος ὡς <br class="lb"/>ἂν βούληται τοῖς ὀνόμασι, σπουδαζέτω δὲ τὴν τῶν
                        πραγμάτων <br class="lb"/>ἐπιστήμην. ὥσπερ δὲ ὁ σφοδρὸς σφυγμὸς ἀεὶ ῥώμην ἐνδείκνυται
                        <br class="lb"/>δυνάμεως, οὕτως ὁ σκληρὸς ἤτοι τετάσθαι τὴν ἀρτηρίαν <br class="lb"/>ἢ σκληρὰν
                        γεγονέναι, εἰ μὴ ἄρα καὶ τὸ τεταμένον σῶμα <br class="lb"/>φαίη τις ἐξ αὐτοῦ τετάσθαι
                        γεγονέναι σκληρόν· οὕτως γὰρ ὁ <br class="lb"/>σκληρὸς ἀεὶ δηλώσει τὴν κατάστασιν τοῦ
                        χιτῶνος τῆς ἀρτηρίας <br class="lb"/>ποιότητα. φαίνεται δ’ οὖν ὁ τοιοῦτος σφυγμὸς ἐπὶ
                        φλεγμοναῖς 
<a class="pb" href="#pb495" id="pb495">[p. 495]</a>
 ἢ ἐμφράξεσιν ἢ πληρώσεσιν ἢ τάσεσι τῶν νευρωδῶν
                        μορίων, <br class="lb"/>ἢ ἐπὶ σκίῤῥοις οὐ μόνον τῶν νευρωδῶν, ἀλλὰ καὶ τῶν ἄλλων,
                        <br class="lb"/>ἐὰν ᾖ κύρια. καὶ γὰρ ἧπαρ καὶ γαστὴρ καὶ σπλὴν καὶ μήτρα <br class="lb"/>τοιοῦτον
                        ἐργάζονται τὸν σφυγμὸν, ὅταν σκιῤῥωθῶσι. γίνεται <br class="lb"/>δὲ καὶ διὰ ψύξιν
                        ἰσχυρὰν καὶ ξηρότητα, καὶ ὅταν γέ σοι <br class="lb"/>κατὰ πρώτην εἴσοδον ὁ σφυγμὸς
                        φανῇ τὸ μαλακὸν οὐκ ἔχων <br class="lb"/>τῆς προσβολῆς τοιοῦτον ὁποῖον ἐν τῷ κατὰ φύσιν
                        ἔχει, τῶν <br class="lb"/>εἰρημένων τι παθῶν ἐννόει κατὰ τὸν ἄνθρωπον εἶναι. διακρινεῖς
                        <br class="lb"/>δὲ τί ποτ’ ἐστὶν ἔκ τε τῶν ἄλλων συμπτωμάτων καὶ τῶν <br class="lb"/>προηγησαμένων
                        αἰτίων, οἷον εἰ ψυχρὸν πόμα παρὰ τὸ ἔθος, <br class="lb"/>ἢ ἐν ὕδατι ψυχρῷ διατριβὴ
                        πολυχρόνιος, ἢ ἐν ἀέρι τοιούτῳ, <br class="lb"/>καὶ μάλιστα μὴ προηραιωμένου τοῦ
                        σώματος. ἀλλὰ καὶ δοῦλόν <br class="lb"/>τις πλήξας τῇ χειρὶ, καὶ θλάσας τοῦ μέσου
                        δακτύλου <br class="lb"/>τὸν κατὰ τὸ πρῶτον ἄρθρον τένοντα, κατὰ συντυχίαν ἑτέρων
                        <br class="lb"/>αἰτίων ἐπύρεξεν. εὑρὼν δ’ ἐγὼ τὸν σφυγμὸν αὐτοῦ σαφῶς
                        <br class="lb"/>ἐνδεικνύμενον τετάσθαι τὴν ἀρτηρίαν, ἰδὼν δὲ καὶ τὴν <br class="lb"/>χεῖρα
                        περιβεβλημένην ἐρίῳ, τί ποτ’ ἐστὶ κατ’ αὐτὴν ἠρόμην. ﻿
<a class="pb" href="#pb496" id="pb496">[p. 496]</a>
 ὁ δὲ
                        οὐδὲν ἔφη πρᾶγμα κατά γε τοῦθ’ ὑπάρχειν αὐτῷ· πληγεὶς <br class="lb"/>γὰρ ἐκ τοῦ
                        πατάξαι τινὰ, κηρώτιον ἐπιτεθεικέναι σύνηθες <br class="lb"/>αὐτῷ. ἐγὼ μὲν οὖν οὐδεμίαν
                        ἑτέραν αἰτίαν εὑρίσκων τῆς <br class="lb"/>κατὰ τὸν σφυγμὸν τάσεως, ἐκέλευον ὑπαλλάξαι
                        τὴν θεραπείαν <br class="lb"/>τοῦ δακτύλου, καὶ χρῆσθαι τῇ πρὸς τὰ τοιαῦτα πάθη
                        <br class="lb"/>τῶν νεύρων ἀγωγῇ. καταφρονήσας δέ μου τῆς συμβουλῆς ὁ <br class="lb"/>ἄνθρωπος
                        ἐσπάσθη διὰ τῆς ἐπιούσης νυκτός. καὶ πλευριτικοῖς <br class="lb"/>τε καὶ φρενιτικοῖς
                        καὶ ὅσοις αἱ φρένες φλεγμαίνουσι <br class="lb"/>σκληρὸς ὁ σφυγμὸς φαίνεται, τετάσθαι
                        τὴν ἀρτηρίαν ἐνδεικνύμενος. <br class="lb"/>ὥσθ’ ὅταν ἀμφίβολος ᾖ τῶν παθῶν τούτων ἡ
                        διάγνωσις <br class="lb"/>ἔτ’ ἀρχομένων, οὐ σμικρὰν ἕξεις μοῖραν ἐπὶ διάγνωσιν
                        <br class="lb"/>αὐτῶν ἐκ τῶν τοιούτων σφυγμῶν. εἰ δὲ πρὸς ἤδη νοσοῦντα <br class="lb"/>χρονίως
                        παραγένοιο νῦν πρῶτον εἰσαχθεὶς, ἐὰν ὁ σφυγμὸς <br class="lb"/>αὐτοῦ φαίνοιτό σοι
                        σκληρὸς, ἐπισκέπτου σκιῤῥουμένην ἤδη <br class="lb"/>φλεγμονὴν σπληνός. ἐνδείξεται δ’
                        αὐτὴν καὶ ἡ χροιὰ τοῦ <br class="lb"/>προσώπου, καθάπερ γε κἂν ἧπαρ ᾖ τι τοιοῦτον
                        πεπονθὸς, <br class="lb"/>ἴδιον γὰρ ἐφ’ ἑκατέρων τῶν σπλάγχνων γίνεται τὸ χρῶμα,
                        <br class="lb"/>τῷ τετριμμένῳ σαφῶς ἐνδεικνύμενον, ὃ πρότερον πέπονθεν. 
<a class="pb" href="#pb497" id="pb497">[p. 497]</a>

                        ἀλλ’ οὐ νῦν ὁ περὶ τούτου λόγος· ὅσα γὰρ ἐκ σφυγμοῦ εἰς <br class="lb"/>πρόγνωσίν ἐστι
                        χρήσιμα, ταῦτα νῦν ἡμῖν πρόκειται διελθεῖν. <br class="lb"/>ἐὰν οὖν ἴδῃς οὐ
                        προτεθεαμένος τὸν ἄῤῥωστον ἐν πυρετώδει <br class="lb"/>νοσήματι καθεστῶτα, χωρὶς τοῦ
                        πεπονθέναι τὴν ἄνωθεν ἀρχὴν, <br class="lb"/>ἐπανελθόντος δὲ ὁ σφυγμὸς φαίνηται
                        σκληρὸς, ἢ ὕδωρ <br class="lb"/>ψυχρὸν οὗτος ἔπιεν ἢ ὀπώραν ψύχουσαν ἐν τῷ μεταξὺ
                        χωρισθέντος <br class="lb"/>σου προσηνέγκατο. ταυτὶ μὲν οὖν ἴσθι γενόμενα. <br class="lb"/>σφοδρὸν
                        δὲ ὅταν εὑρίσκῃς ὁμαλόν τε καὶ μέγαν σφυγμὸν, ἅμα <br class="lb"/>τῷ κατὰ φύσιν ἔχειν
                        τὸν χιτῶνα τῆς ἀρτηρίας, μέγιστον τοῦτο <br class="lb"/>σημεῖον εἰς σωτηρίαν τοῦ
                        κάμνοντος ἔστω. τὸ γάρ τοι τοῦ <br class="lb"/>τάχους ἢ τῆς βραδυτῆτος ἐπὶ τῶν οὕτως
                        ἐχόντων οὐδὲν μέγα <br class="lb"/>νῦν ἐνδείξεται πρὸς σωτηρίαν ἢ θάνατον· ἀλλὰ τὸ μὲν
                        τάχος <br class="lb"/>ἐπὶ θερμασίᾳ μείζονι γιγνόμενον εὕρῃς, τὴν βραδυτῆτα δὲ <br class="lb"/>ἐπὶ
                        ψύξει. ταυτὶ μὲν οὖν ἐν πυρετώδει νοσήματι κατὰ τὸν <br class="lb"/>εἰρημένον σφυγμὸν
                        οὐχ οἷόν τε γενέσθαι. τὸ τάχος δὲ συνεχέστατα <br class="lb"/>γίνεται, καὶ τὰ πολλὰ δὲ
                        ἐν τοῖς ἀκινδυνοτάτοις πυρετοῖς, <br class="lb"/>ὧν εἰσὶ καὶ οἱ γνήσιοι τριταῖοι.
                        μεγάλοι γάρ εἰσιν ἐπ’ 
<a class="pb" href="#pb498" id="pb498">[p. 498]</a>
 αὐτῶν οἱ σφυγμοὶ καὶ ταχεῖς κατὰ τὴν
                        ἀκμὴν τῶν παροξυσμῶν, <br class="lb"/>γίνεται δὲ διὰ τὸ πλῆθος τῆς θερμασίας. εἴρηται
                        δὲ ἐν τοῖς <br class="lb"/>περὶ διαγνώσεως σφυγμῶν κατὰ τὸ τρίτον καὶ τοῦ δευτέρου
                        <br class="lb"/>τὰ πρῶτα περὶ τῆς τοῦ τάχους διαγνώσεως, ἐπιδεικνύντος <br class="lb"/>μου
                        σφαλλομένους τοὺς ἄνευ τοῦ συνεπιβλέπειν τὸ μέγεθος <br class="lb"/>τῆς διαστολῆς ἐκ
                        τοῦ χρόνου μόνου τῆς κινήσεως ἀποφαινομένους <br class="lb"/>τι περὶ βραδυτῆτος ἢ
                        τάχους σφυγμῶν· οὐ γὰρ ἁπλῶς <br class="lb"/>ὁ ἐν ἐλάττονι χρόνῳ διαστελλομένης τῆς
                        ἀρτηρίας γινόμενος <br class="lb"/>σφυγμὸς ὠκύτερός ἐστι τοῦ πλέονι χρόνῳ
                        διαστελλομένης ἀποτελουμένου· <br class="lb"/>δυνατὸν γὰρ ἐν βραχυτάτῃ διαστολῇ, καίτοι
                        μὴ <br class="lb"/>ταχέως κινουμένης τῆς ἀρτηρίας, ὀλιγοχρόνιον γενέσθαι τὸν
                        <br class="lb"/>σφυγμόν· ὥσπερ αὖ πάλιν ἐν μεγίστῃ μὲν, ἀλλὰ κινουμένης <br class="lb"/>ταχέως,
                        πολυχρόνιον. ἄμεινον οὖν ἔφην εἶναι τῷ ῥοίζῳ τῆς <br class="lb"/>κινήσεως προσέχειν, οὐ
                        ποσότητι χρόνου τῆς ὅλης διαστολῆς. <br class="lb"/>ὁ μὲν οὖν ταχὺς ἐπὶ πλήθει γίνεται
                        θερμασίας, ἐῤῥωμένης <br class="lb"/>δηλονότι τῆς δυνάμεως, ὁ δὲ βραδὺς ἐπὶ ψύξει· καὶ
                        ὅταν γε <br class="lb"/>βραδὺς ἅμα καὶ σμικρὸς καὶ ἄτονος ὁ σφυγμὸς ᾖ, πλησίον
                        <br class="lb"/>ἥκουσι θανάτου· μέμνησο δ’ ἐν πᾶσι τοῖς οὕτω λεγομένοις 
<a class="pb" href="#pb499" id="pb499">[p. 499]</a>

                        τῆς κατὰ τὰς ἡλικίας διαφορᾶς· οὐ γὰρ μόνον φλεβοπαλία <br class="lb"/>παιδικὴ γέροντι
                        κακὸν, ἀλλὰ γεροντικὴ παιδί. δέκα γοῦν χρόνων <br class="lb"/>τῶν πρώτων, ὡς Ἡρόφιλος
                        ἐμέτρει τοὺς σφυγμοὺς, εἰ <br class="lb"/>παιδίῳ γεννηθείη ποτὲ τὸ μεταξὺ δύο πληγῶν
                        διάστημα, ψύξεως <br class="lb"/>ἐσχάτης καὶ διὰ τοῦτο καὶ νεκρώσεώς ἐστι σημεῖον·
                        ὡσπερεὶ <br class="lb"/>γέροντι πάλιν παιδίων σφυγμὸς, ἐν ᾧ τῆς διαστολῆς ὁ <br class="lb"/>χρόνος
                        ἴσος ἐστὶ τῷ τῆς συστολῆς, ἐκπεπυρῶσθαι σημαίνει <br class="lb"/>τὴν φύσιν. ἀλλὰ τοῦτο
                        μὲν οὐδ’ εἶδον ποτὲ, παιδίῳ δὲ πολλάκις <br class="lb"/>ὁ τοιοῦτος ὤφθη σφυγμός. ὅ γε
                        μὴν τοῦ γέροντος ὅταν <br class="lb"/>οὕτω γένηται ταχὺς, ὡς τὸν μεταξὺ τῶν δυοῖν
                        πληγῶν χρόνον <br class="lb"/>διπλάσιον εἶναι τοῦ τῆς πληγῆς, ἔστι μὲν οὖν καὶ τοῦτο
                        σπάνιον, <br class="lb"/>ἀλλ’ οὐ προσωτέρω γ’ ἔτι προέρχεται· φθάνει γὰρ ἀποθνήσκειν.
                        <br class="lb"/>εἰς τοῦτο δ’ ἀφικνούμενος, εἰς τὸν ἴδιον μὲν ἔρχεται <br class="lb"/>τῆς τοῦ
                        κάμνοντος ἡλικίας σφυγμὸν, ἐφεξῆς δὲ ἐπὶ τὸν <br class="lb"/>ἀραιότερον. ἔνθα τις καὶ
                        ἀπάτη γίνεται τοῖς ἀγυμνάστοις <br class="lb"/>περὶ τοὺς σφυγμούς. ὅταν ὑπὸ θερμασίας
                        παμπόλλης εἰς τάχος <br class="lb"/>ἄμετρον ὡς πρὸς τὴν ἡλικίαν ὁ σφυγμὸς ἀφίκηται, 
<a class="pb" href="#pb500" id="pb500">[p. 500]</a>
 ξηρανθείσης ἐν τῇ τοιαύτῃ διαθέσει τῆς καρδίας εἰς τοσοῦτον
                        <br class="lb"/>ὡς καὶ θανατώδη δυσκρασίαν ἔχειν, ἀναγκαῖόν ἐστι τὴν θερμασίαν
                        <br class="lb"/>ταύτην ἐναποσβεσθῆναι τῇ κατὰ φύσιν· εἰκότως οὖν <br class="lb"/>ἐν τούτῳ τῷ καιρῷ
                        βραδύτερος ὁ σφυγμὸς γίνεται, καί τις, ὡς <br class="lb"/>ἔφην, δόξει πρὸς τὸ κατὰ
                        φύσιν αὐτὸν ἐπανέρχεσθαι, καίτοι <br class="lb"/>γε ὁδοιποροῦντα πρὸς νεκρώδη ψύξιν, οὐ
                        γεροντικὴν κρᾶσιν. <br class="lb"/>ὅ γε μὴν διορισμὸς τῶν τε πρὸς τὸ κατὰ φύσιν
                        ἐπανερχομένων <br class="lb"/>σφυγμῶν καὶ τῶν ἐπὶ θάνατον ἰόντων οὐ χαλεπός.
                        ἀμυδρότερος <br class="lb"/>γὰρ τοῦ ἔμπροσθεν ἀεὶ καὶ μᾶλλον τῶν ὀλεθρίως ἐχόντων
                        <br class="lb"/>ἀποτελεῖται σφυγμός. καὶ τούτῳ μάλιστα πρόσεχε τῷ <br class="lb"/>γνωρίσματι κατὰ
                        τὰς ἀμφιβόλους ἁπάσας διαθέσεις, μὴ τρεῖς <br class="lb"/>ἢ τέτταρας μόνας διαστολὰς
                        τῆς ἀρτηρίας σκοπούμενος, ἀλλ’ <br class="lb"/>ὅταν ἐν τοσαύταις ἀμυδρὸς ᾖ, περιμένων
                        ἑτέρας. ὁρᾶται γὰρ <br class="lb"/>ἔσθ’ ὅτε ὁ πέμπτος ἢ ὁ στ΄ ἐπ’ αὐταῖς εὔτονος· ὅπερ
                        ὅταν <br class="lb"/>εὑρήσεις, γίνωσκε τὴν δύναμιν οὐ κατὰ τὸν ἑαυτῆς λόγον
                        ἀῤῥωστοῦσαν, <br class="lb"/>ἀλλ’ ὑπὸ πλήθους ἢ ἐμφράξεως ἢ θλίψεως ἤ τινος <br class="lb"/>ὅλως
                        στενοχωρίας ἢ βάρους κωλυομένην εὐῤῥώστως κινεῖσθαι, ﻿
<a class="pb" href="#pb501" id="pb501">[p. 501]</a>

                        παραπλησίως τοῖς ἰσχυροῖς ἀνθρώποις, ἐπειδὰν ἤτοι <br class="lb"/>γ’ ἐμποδίζωνται διὰ
                        δεσμῶν ἢ ὑπὸ μεγεθῶν φορτίου βαρύνωνται. <br class="lb"/>καὶ ὅταν γε τὴν μίαν ἐκείνην
                        διαστολὴν εὔτονόν τε <br class="lb"/>καὶ ὑψηλὴν ποιῆται, γίγνωσκε τηνικαῦτα πρὸς τὴν
                        τῶν λυπούντων <br class="lb"/>ἔκκρισιν ἐπεγειρομένην τὴν φύσιν. ἐὰν μὲν οὖν <br class="lb"/>ἱκανῶς
                        ἰσχυρὸς ὁ ε΄ ἢ στ΄ παρεμπίπτῃ σφυγμὸς ἅμα τοῖς διὰ <br class="lb"/>τῶν οὔρων
                        φαινομένοις τῆς πέψεως σημείοις, ἐγχωρεῖ σωθῆναι <br class="lb"/>τὸν ἄνθρωπον· ἐὰν δὲ
                        χωρὶς πέψεως ἐπὶ τὴν ἔκκρισιν ἡ <br class="lb"/>φύσις ἐξορμήσῃ, τεθνήξεται κρινόμενος.
                        ἐν περιπνευμονίαις δὲ <br class="lb"/>μάλιστα τοιοῦτοι φαίνονται σφυγμοί· λέγω δ’ οὐ
                        τὴν κατὰ <br class="lb"/>σφοδρότητα καὶ ἀμυδρότητα μόνην ἀνωμαλίαν, ἀλλὰ καὶ τὴν
                        <br class="lb"/>κατὰ μέγεθος καὶ μικρότητα καὶ τάχος καὶ βραδυτῆτα. καὶ <br class="lb"/>χρὴ
                        διδόναι πλέον ὀξιμέλιτος αὐτοῖς, ὀξυτέρου τὴν κρᾶσιν, <br class="lb"/>ἅμα τοῖς ἄλλοις
                        ὅσα χωρὶς τοῦ τὸν πυρετὸν ἐξάπτειν τέμνει <br class="lb"/>τάχος χυμῶν. ὑπὸ τοιούτων γὰρ
                        αἱ πλησίον τῆς καρδίας <br class="lb"/>ἀρτηρίαι φραττόμεναι τοὺς ἀνωμάλους ἐργάζονται
                        σφυγμοὺς, <br class="lb"/>οὐ μόνον τὴν συστατικὴν ἀνωμαλίαν, ἀλλὰ καὶ κατὰ μίαν 
<a class="pb" href="#pb502" id="pb502">[p. 502]</a>
 διαστολήν· ὑπὲρ ἧς εἴρηται μὲν ἤδη καὶ πρόσθεν, ἀλλὰ καὶ
                        <br class="lb"/>νῦν ἀναμνήσομεν ὑμᾶς αὐτούς. ὡς περὶ τῶν ἐν εἰσβολαῖς <br class="lb"/>πυρεκτικῶν
                        παροξυσμῶν καὶ ἀναβάσεσι συνεδρευόντων σφυγμῶν <br class="lb"/>ὄντος ἡμῖν τοῦ λόγου,
                        καὶ τῶν ἀνωμαλιῶν ἐμνημονεύσαμεν, <br class="lb"/>ὅσαι γίνονται πολλάκις ἐν τοῖς
                        τοιούτοις καιροῖς κατὰ <br class="lb"/>μέγεθος καὶ μικρότητα καὶ τάχος καὶ βραδυτῆτα
                        καὶ σφοδρότητα <br class="lb"/>καὶ ἀμυδρότητα. </p>
                </section>
                <section id="body-1-22" class="div textpart chapter level3">
                  <p class="p autofirst">Ἡ δὲ διὰ τὸν χιτῶνα τῆς ἀρτηρίας διαφορὰ <br class="lb"/>σφυγμῶν, καθ’ ἣν ὅ τε μαλακὸς
                        καὶ ὁ σκληρὸς εὑρίσκονται, <br class="lb"/>κατ’ οὐδέτερον τῆς ἀνωμαλίας φαίνεται. λέγω
                        δὲ οὐδέτερον, <br class="lb"/>τό τε ἐν ἀθροίσματι πολλῶν ἐφεξῆς σφυγμῶν καὶ τὸ καθ’
                        <br class="lb"/>ἕνα μόνον. ὅμως γε μὴν διὰ τὸν χιτῶνα σκληρυνθέντα γίνεταί <br class="lb"/>τις
                        ἀνωμαλία κατὰ διαφέροντα μόρια τῆς ἀρτηρίας, ὅταν <br class="lb"/>ἥ τε χρεία τῆς
                        γενέσεως τῶν σφυγμῶν ἐπείγῃ καὶ ἡ δύναμις εὔῤῥωστος <br class="lb"/>ᾖ. βιαζομένης μὲν
                        γὰρ αὐτῆς διαστέλλειν τὸν χιτῶνα <br class="lb"/>τῆς ἀρτηρίας ὄντα σκληρὸν, ὁ κλονώδης
                        ἀποτελεῖται σφυγμός. 
<a class="pb" href="#pb503" id="pb503">[p. 503]</a>
 ὁ δ’ αὐτὸς οὗτος γίνεταί ποτε καὶ
                        δίκροτος, ὅταν τὸ φαινόμενον <br class="lb"/>μέρος τῆς ἀρτηρίας, ἅτε μὴ βαρυνόμενον ὑπὸ
                        τῶν ἐπικειμένων <br class="lb"/>σωμάτων, εἰς ὕψος ἀρθῇ πρότερον, ὑπὸ δὲ τῶν
                        <br class="lb"/>ἑκατέρωθεν αὐτοῦ βραδυνόντων περὶ τὴν ὁδὸν ἐκείνων ἀντισπασθῇ
                        <br class="lb"/>πάλιν εἴσω διὰ τὴν σκληρότητα τοῦ χιτῶνος, εἶτ’ αὖθις <br class="lb"/>συνανενεχθῇ.
                        διὸ καὶ μάλιστα φαίνεται γινόμενος ὁ τοιοῦτος <br class="lb"/>σφυγμὸς ἐφ’ ὧν τὸ μῆκος
                        συνῄρηται· μακροῦ δ’ ὄντος <br class="lb"/>αὐτοῦ δίκροτος ὁ σφυγμὸς οὐδέποτε ὤφθη,
                        καθάπερ οὐδ’ ὁ <br class="lb"/>κλονώδης βραχέος. ὁ γάρ τοι κλονώδης ἔοικε τῇ τῶν
                        ἀκοντίων <br class="lb"/>καὶ ῥάβδων φορᾷ, κατὰ τὰ σμικρὰ μόρια τῆς ἀρτηρίας <br class="lb"/>οὕτως
                        κινουμένων. κλονώδης δ’ ὑποπίπτει σφυγμὸς ἤτοι τοῖς <br class="lb"/>τέτταρσι δακτύλοις
                        ἢ πάντως γε τοῖς τρισίν· ὅταν δὲ εἷς ἢ <br class="lb"/>δύο μόνον αἰσθάνωνται δάκτυλοι
                        τῆς κινήσεως, ἡ τῶν ἑκατέρωθεν <br class="lb"/>μερῶν τῆς ἀρτηρίας ἀνωμαλία λανθάνει·
                        πρὸς <br class="lb"/>τούτῳ δὲ καὶ τὸ μηδ’ ἀντισπᾶσθαι τὸ φθάσαν ἀναφέρεσθαι <br class="lb"/>μέρος
                        ὑπὸ τῶν βαρυνόντων συμβαίνει. πάντα γὰρ ὁμοίως <br class="lb"/>ἔκκειται, πάνθ’ ὁμοίως
                        ἠλευθέρωται τοῦ βάρους τῶν ἐπικειμένων σωμάτων. 
<a class="pb" href="#pb504" id="pb504">[p. 504]</a>
 ἅτε οὖν
                        ἐνδεικνύμενος ὁ σφυγμὸς οὗτος καὶ <br class="lb"/>ῥώμην δυνάμεως καὶ πλῆθος θερμασίας,
                        εἰκότως ἐνίοτε κρίσιν <br class="lb"/>ἐσομένην ἀγγέλλει· καὶ ὅσῳ γ’ ἂν μᾶλλον ᾖ
                        κλονώδης, <br class="lb"/>τοσούτῳ μᾶλλον ἔλπιζε τὴν κρίσιν· πότερον δ’ ἀγαθὴν ἢ κακὴν,
                        <br class="lb"/>ἀεὶ γὰρ τούτου μέμνησο, διὰ δὲ τῆς περὶ κρίσεων πραγματείας
                        <br class="lb"/>μαθήσῃ. κυριώτατον δ’ ἐν αὐτοῖς ἐστιν ἡ πέψις τῶν <br class="lb"/>νοσοποιῶν χυμῶν,
                        ἔν γε τοῖς πυρετώδεσι νοσήμασι· καὶ <br class="lb"/>γὰρ καὶ τούτου μέμνησο διαπαντὸς,
                        ὡς εἰς τὰ τῆς ἄνωθεν <br class="lb"/>ἀρχῆς νοσήματα πέψις τῶν κατὰ τὰς φλέβας χυμῶν
                        οὐδὲν <br class="lb"/>μέγα συμβάλλεται. τὸν μὴν ἐπ’ ἐκείνοις κίνδυνον ὅπως χρὴ
                        <br class="lb"/>προγινώσκειν, ἔν τε τοῖς εἰς τὸ προγνωστικὸν ὑπομνήμασιν <br class="lb"/>ἔχεις κἀν
                        τοῖς περὶ κρίσεων εἰρημένοις. ἐκ σφυγμῶν δὲ τοσοῦτον <br class="lb"/>εἰς τὴν ἐκείνων
                        τῶν νοσημάτων διάγνωσίν τε καὶ πρόγνωσιν <br class="lb"/>ὄφελος, ὅσον ἐκ σκληροῦ καὶ
                        μαλακοῦ λαβεῖν ἐστι, <br class="lb"/>καὶ λέλεκταί μοι πρόσθεν ὑπὲρ αὐτῶν· ἔστι δέ τις
                        τῷ κλονώδει <br class="lb"/>σφυγμῷ κατὰ μὲν τὴν ἐν διαφέρουσι μορίοις ἀνωμαλίαν
                        <br class="lb"/>ὁμοιότατος, ἐναντίος δὲ κατὰ τὴν τοῦ χιτῶνος ποιότητα. 
<a class="pb" href="#pb505" id="pb505">[p. 505]</a>

                        σκληρὸς μὲν γὰρ ὁ κλονώδης, οὐ σκληρὸς δ’ ἐκεῖνός ἐστιν, <br class="lb"/>ἀλλ’ ἔτι καὶ
                        τοῦ κατὰ φύσιν αὐτοῦ μαλακώτερος. ὀνομάζομεν <br class="lb"/>δὲ αὐτὸν κυματώδη, διότι
                        κύμασιν ἐοικυῖαν ἔχει τὴν ἀνωμαλίαν. <br class="lb"/>φαίνεται δὲ ἐνίοτε μὲν εὔτονος
                        μετρίως, ἐνίοτε δὲ τῶν <br class="lb"/>εὐτόνων τε καὶ ἀσθενῶν μεταξύ. εἴρηται δὲ ὅτι
                        τὸν εὔτονον <br class="lb"/>σφυγμὸν σφοδρὸν ὀνομάζομεν, τοῖς ἔμπροσθεν ἑπόμενοι,
                        <br class="lb"/>ὥσπερ καὶ τὸν ἄτονον ἀμυδρόν. οὗτος οὖν ὁ σφυγμὸς ὁ κυματώδης
                        <br class="lb"/>ἱδρῶτα τὸ ἐπίπαν ἀγγέλλει, καὶ τοσούτῳ μᾶλλον, <br class="lb"/>ὅσῳ περ ἂν ᾖ
                        μαλακώτερος μὲν, οὐκ ἄτονος δέ. παρεμπίπτοντος <br class="lb"/>δ’ αὐτῷ τοῦ ὑψηλοῦ,
                        βεβαιότατον ἕξεις ἱδρῶτος <br class="lb"/>σημεῖον. ἀεὶ γὰρ οὗτος σημαίνει τινὰ
                        ἔκκρισιν, μετὰ μὲν τοῦ <br class="lb"/>κυματώδους ἢ ἁπλῶς μεγάλου, οὐ μὴν σκληροῦ,
                        κρισίμων <br class="lb"/>ἱδρώτων· μετὰ δὲ τοῦ κλονώδους ἢ ἁπλῶς σκληροῦ καταμηνίων
                        <br class="lb"/>μᾶλλον ἢ αἱμοῤῥαγίας ἐκ ῥινῶν, ἢ δι’ αἱμοῤῥοΐδος, ἢ <br class="lb"/>γαστρὸς
                        ἐκταραχθείσης. ἥτις δὲ τῶν ἐκκρίσεων ἔσται μᾶλλον, <br class="lb"/>ἐκ τῶν γεγραμμένων
                        ἐν τοῖς περὶ κρίσεων διορίζου. ὅταν δὲ <br class="lb"/>ὁ κυματώδης οὗτος σφυγμὸς
                        ἀμυδρὸς ᾖ, σκωληκίζων γίνεται, ﻿
<a class="pb" href="#pb506" id="pb506">[p. 506]</a>
 τὴν ὀνομασίαν εἰληφὼς ταύτην
                        ἀπὸ τῆς κατὰ τὴν... ὁμοιότητος <br class="lb"/>τῆς πρὸς σκώληκα. τρεῖς γὰρ τούτους
                        σφυγμοὺς οἱ πρὸ <br class="lb"/>ἡμῶν παρωνόμασαν ζώοις, δορκαδίζοντα, σκωληκίζοντα καὶ
                        <br class="lb"/>μυρμηκίζοντα, διὰ τὸ τῆς κινήσεως ὅμοιον οὕτω θέμενοι τὰς
                        <br class="lb"/>προσηγορίας. ἀλλὰ περὶ μὲν τοῦ δορκαδίζοντος ἐν τῇ τελευτῇ <br class="lb"/>τοῦ
                        λόγου δεδήλωται· περὶ δὲ τοῦ σκωληκίζοντος ἄρτι λελέξεται, <br class="lb"/>διότι
                        μικρότερος μέν ἐστι τοῦ κυματώδους, ἀμυδρὸς δὲ <br class="lb"/>ἀεὶ, καὶ διὰ τοῦτο
                        μεταπίπτει ῥᾳδίως εἰς τὸν μυρμηκίζοντα, <br class="lb"/>τελειοτάτην ἀῤῥωστίαν δυνάμεως
                        ἐνδεικνύμενον, ὥσπερ γε καὶ <br class="lb"/>ὁ κατὰ τὸ πρότερον μόριον τῆς ἀρτηρίας τὴν
                        κίνησιν ἔχων <br class="lb"/>προτέραν, φαινομένην ὡς θηριδίου διέρποντος. ἀλλὰ τούτῳ
                        <br class="lb"/>γ’ οὐδὲν ἴδιον ἐξαίρετον ὄνομα τίθεται. γίνεται δ’ οὖν καὶ <br class="lb"/>αὐτὸς
                        ἀσθενούσης τῆς δυνάμεως, καὶ εἰ μὴ φθάσει ῥωσθῆναι, <br class="lb"/>μεταπίπτει ῥαδίως
                        εἰς τὸν μυρμηκίζοντα, πάντων σφυγμῶν <br class="lb"/>ἀμυδρότατον καὶ μικρὸν ὄντα, καὶ
                        τοῦτο καὶ χείριστον, ὡς <br class="lb"/>ἀῤῥωστίαν δυνάμεως οἰκείαν ἐνδεικνύμενον, οὐ
                        διὰ πλῆθος <br class="lb"/>βαρῦνον ἢ θλίψιν ἢ ἔμφραξιν. ἔστω δέ σοι μέγιστον γνώρισμα
                            
<a class="pb" href="#pb507" id="pb507">[p. 507]</a>
 πρὸς διορισμὸν δυνάμεως ὑπὸ θλίψεως ἢ ἐμφράξεως ἢ πλήθους
                        <br class="lb"/>ἀδυνατούσης ἐξαίρειν εἰς μέγεθος τὴν ἀρτηρίαν ἡ κατὰ <br class="lb"/>τὴν ὁμαλότητα
                        καὶ ἀνωμαλίαν διαφορά. διὰ μὲν γὰρ τὸν <br class="lb"/>ἴδιον λόγον ἀῤῥωστούσης αὐτῆς,
                        ὁμαλὸς ὁ σφυγμὸς διαμένων <br class="lb"/>κατὰ πάσας ἐφεξῆς τὰς διαστολάς· ὑπ’ ἄλλης δ’
                        αἰτίας ἐμποδιζόμενος <br class="lb"/>κινεῖσθαι τὴν κατὰ φύσιν κίνησιν, κίνησις ἀνώμαλος
                        <br class="lb"/>γίνεται. ὅ γε μὴν σκωληκίζων καὶ πολὺ μᾶλλον ὁ μυρμηκίζων <br class="lb"/>οὐδ’
                        ὤφθησάν ποτε τὴν συστηματικὴν ἀνωμαλίαν ἀνώμαλοι <br class="lb"/>δι’ οἰκείαν ἀῤῥωστίαν
                        δυνάμεως γινόμενοι. καθάπερ γε καὶ ὁ <br class="lb"/>φαντασίαν ἐκπέμπων θηριδίου
                        διέρποντος· ὁποῖον ἐχρῆν διαφαίνεσθαι <br class="lb"/>τὸν σφυγμὸν, εἰ τὸ παρὰ καρδίας
                        ἐπιπεμπόμενον <br class="lb"/>πνεῦμα, διὰ τῶν ἀρτηριῶν φερόμενον, αἴτιον ἐγίγνετο τῆς
                        <br class="lb"/>διαστολῆς. ἐδείχθη δὲ ὅτι δυνάμεως, οὐχ ὕλης πνευματικῆς, <br class="lb"/>ἀπὸ τῆς
                        καρδίας διάδοσις γίνεται τῶν χιτώνων τῶν ἀρτηριῶν· <br class="lb"/>καὶ ταύτης ἅπασαι
                        μεταλαμβάνουσαι παραπλησίως τῇ καρδίᾳ <br class="lb"/>διαστέλλουσιν ἑαυτὰς, ἕλκουσαι
                        πανταχόθεν ὅθεν ἂν δύνωνται <br class="lb"/>τὸ πληρῶσον αὐτῶν τὴν διαστολήν. ὡς δὲ
                        Ἐρασίστρατος <br class="lb"/>ἔλεγεν, ὁ σφυγμὸς γίνεται φορᾷ τοῦ παρὰ καρδίας
                        ἐπιπεμπομένου 
<a class="pb" href="#pb508" id="pb508">[p. 508]</a>
 πνεύματος διὰ τῶν ἐν ταῖς ἀρτηρίαις κοιλοτήτων.
                        <br class="lb"/>ὄντων δὲ ζ΄ καὶ κ΄ σφυγμῶν κατὰ τὸ ποσὸν τῆς διαστολῆς, εἷς ἐξ
                        <br class="lb"/>αὐτῶν, ὃς ἂν ἐλάχιστος ᾖ, μυρμηκίζων ὀνομάζεται. συμβέβηκε <br class="lb"/>δ’, ὡς
                        ἔφην, αὐτῷ καὶ ἀμυδροτάτῳ πάντων εἶναι σφυγμῶν, καὶ <br class="lb"/>δι’ αὐτό γε τοῦτο
                        καὶ μικροτάτῳ· καὶ διότι μικρότατός ἐστι, <br class="lb"/>διὰ τοῦτο καὶ πυκνότατος
                        γίνεται. τῆς γὰρ δυνάμεως ἀῤῥωστούσης <br class="lb"/>ἐσχάτως, ἐλαχίστη κατὰ τὰς τρεῖς
                        διαστάσεις ἡ διαστολὴ <br class="lb"/>γίνεται, συναιρουμένου τοῦ μήκους καὶ πλάτους καὶ
                        <br class="lb"/>βάθους αὐτῆς εἰς ἐλάχιστον. εἴρηται δὲ ἡ αἰτία δι’ ἣν ἐν τοῖς
                        <br class="lb"/>μικροῖς σφυγμοῖς τοὐπίπαν ἕπεται πυκνότης, ὡς διὰ τὸ κατά <br class="lb"/>τε τὴν
                        δύναμιν καὶ τὴν χρείαν τῶν ὀργάνων ἐλλιπές. ὥσπερ <br class="lb"/>δὲ ἐν τῷ μᾶλλόν τε
                        καὶ ἧττον οὐκ ὀλίγη ἡ διαφορὰ κατὰ τὸν <br class="lb"/>μικρὸν γίνεται σφυγμὸν, οὕτως
                        καὶ κατὰ τοὺς ἄλλους ἕξ <br class="lb"/>καὶ κ΄, ὑπὲρ ὧν ὀλίγον ἔμπροσθεν εἰρήσεται.
                    </p>
                </section>
                <section id="body-1-23" class="div textpart chapter level3">
                  <p class="p autofirst">Νυνὶ δὲ προσθῶμεν τοὺς κατὰ μίαν διαστολὴν <br class="lb"/>σφυγμοὺς, ἐν διαφέρουσι δὲ
                        μορίοις τῆς ἀρτηρίας τὴν <br class="lb"/>ἀνωμαλίαν ἔχοντας. ὧν εἰσι καὶ οἱ μύουροι
                        καλούμενοι, κατὰ 
<a class="pb" href="#pb509" id="pb509">[p. 509]</a>
 μὲν τὸ πλησιέστερον τῆς καρδίας μέρος εἰς
                        ὄγκον ἐξῃρμένην <br class="lb"/>τὴν διαστολὴν ποιούμενοι, κατὰ δὲ τὰ πόῤῥω μεμειωμένην·
                        <br class="lb"/>ὥστε τριῶν ἐπιβεβλημένων αὐτῇ δακτύλων, ὅσῳ τοῦ πρώτου <br class="lb"/>δακτύλου
                        κατὰ τὸν δεύτερον ἡ κίνησις ἐλάττων φαίνεται <br class="lb"/>καὶ πλάτει και βάθει,
                        τοσούτῳ τοῦδε κατὰ τὸν τρίτον, ἐκλυομένου <br class="lb"/>δηλονότι τοῦ τόνου τῆς
                        κινούσης τὴν ἀρτηρίαν δυνάμεως, <br class="lb"/>ἣν ἡ καρδία χορηγεῖ ἁπάσαις αὐταῖς.
                        ἐνίοτε δὲ παραπλησίως <br class="lb"/>μὲν ὑποπίπτει τοῖς ἐπιβεβλημένοις δακτύλοις ὁ
                        σφυγμὸς, <br class="lb"/>ἀλλ’ ἡ δευτέρα κίνησις τῆς πρώτης ἀμυδροτέρα φαίνεται,
                        <br class="lb"/>καὶ μετ’ αὐτὴν ἡ τρίτη πάλιν ἀμυδροτέρα τῆς δευτέρας, εἶθ’ <br class="lb"/>ἑξῆς ἡ
                        τετάρτη καὶ πέμπτη, καὶ πᾶσαι κατὰ τὸ ἑξῆς ἀφαιροῦσι <br class="lb"/>μέχρις ἂν εἰς
                        ἀκινησίαν ἀφίκωνται τελείαν ὡς πρὸς τὴν <br class="lb"/>ἡμετέραν αἴσθησιν. εἶτ’ ἀράντων
                        τοὺς δακτύλους, καὶ βραχὺ <br class="lb"/>διαλειπόντων ἐπιτιθέντων τε πάλιν, αἴσθησις
                        γίνεται κινήσεως. <br class="lb"/>ἐνίοτε δὲ καὶ χωρὶς τῆς ἄρσεως αὐτῶν ἐπανέρχεται
                        πάλιν <br class="lb"/>ἡ κίνησις, ὡς αἰσθητὴν γίγνεσθαι. συμβαίνει δὲ καὶ τὰ
                        <br class="lb"/>τοιαῦτα περὶ τοὺς σφυγμοὺς διὰ τὴν ἀῤῥωστίαν τῆς δυνάμεως, <br class="lb"/>μὴ
                        φερούσης αὐτῆς τὴν ἐπιβολὴν τῶν δακτύλων, ἀλλ’ ὡς 
<a class="pb" href="#pb510" id="pb510">[p. 510]</a>
 ὑπὸ φορτίου
                        νικωμένης τε καὶ καταπιπτούσης. διὸ καὶ μετριώτατα <br class="lb"/>προσήκει ψαύειν
                        τηνικαῦτα, μᾶλλον ἐκ τῶν κάτω <br class="lb"/>μερῶν τῆς ἀρτηρίας ἐπιβάλλων τοὺς
                        δακτύλους, περιστρέφοντος <br class="lb"/>τὴν χεῖρα τοῦ κάμνοντος. εἰ δ’ αὖ πάλιν
                        ἐπιπολῆς ἀκριβῶς <br class="lb"/>ψαύοις, κατὰ θάτερον τρόπον οὐκ αἰσθήσῃ τῆς κινήσεως
                        <br class="lb"/>διὰ τὴν σμικρότητα τῆς διαστολῆς. ἀκριβῶς οὖν σε χρὴ τηνικαῦτα <br class="lb"/>τῷ
                        ποσῷ τῆς διαστολῆς, ὅ κατὰ τὴν ἐπιβολὴν τῶν <br class="lb"/>δακτύλων ἐποιήσω· καὶ οὕτως
                        ἐν μέρει ποτὲ μὲν ἀνιέναι καὶ <br class="lb"/>κουφίζειν βραχὺ, ποτὲ δὲ θλίβειν, τῆς
                        διαγνώσεως τῶν τοιούτων <br class="lb"/>σφυγμῶν κατορθουμένης ἐν ἀκριβεῖ συμμετρίᾳ τῆς
                        τῶν <br class="lb"/>δακτύλων ἐπιβολῆς, διὰ τὸ τὴν μὲν ἐπιπολῆς ψαῦσιν οὐδέπω
                        <br class="lb"/>διαγινώσκειν τὴν διαστολὴν τῆς ἀρτηρίας, ὅταν ἐπὶ βραχὺ γίγνηται,
                        <br class="lb"/>τὴν δὲ ταύτης βιαιοτέραν ἀφανίζειν τε καὶ τελέως <br class="lb"/>ἀπολλύναι τὴν
                        διάγνωσιν τῆς κινήσεως. ἔνιοί γε μὴν τῶν <br class="lb"/>τοιούτων σφυγμῶν, ὅταν
                        ἀπόλλυνται μειωθείσης κατὰ βραχὺ <br class="lb"/>τῆς διαστολῆς, αὖθις ἐπανέρχονται, καὶ
                        καλοῦμεν αὐτοὺς <br class="lb"/>μυούρους παλινδρομοῦντας. ἂν μὲν οὖν εἰς ἐσχάτην
                        βραχύτητα <br class="lb"/>κινήσεως ἀφικόμενοι πάλιν αὐξήσωσιν αὐτὴν, αὐτὸ ﻿
<a class="pb" href="#pb511" id="pb511">[p. 511]</a>
 τοῦτο νῦν εἰρημένον ἔχουσιν ὄνομα, μύουροι παλινδρομοῦντες. <br class="lb"/>ἐὰν δὲ
                        εἰς ἀκινησίαν πάντη τελευτήσαντες ἐνταῦθα <br class="lb"/>στῶσι, μηκέτι αἰσθητὴν
                        κίνησιν ποιησάμενοι, τοὺς τοιούτους <br class="lb"/>ἐκλείποντας ὀνομάζομεν· ἐὰν δὲ καὶ
                        μετὰ τὴν ἀκινησίαν αὖθις <br class="lb"/>ἄρξονται κινεῖσθαι πάλιν, καὶ αὐτοὺς
                        ὀνομάζομεν ἐκλείποντας <br class="lb"/>παλινδρομοῦντας. εὔδηλον δ’ ὅτι πάντες οἱ
                        τοιοῦτοι σφυγμοὶ <br class="lb"/>γίνονται δι’ ἀῤῥωστίαν δυνάμεως, ἐνίοτε μὲν αὐτῆς
                        μόνης <br class="lb"/>κατὰ τὸν ἴδιον ἀῤῥωστούσης, ἐνίοτε δὲ καὶ διά τι πλῆθος ἢ
                        <br class="lb"/>θλίψιν ἢ ἔμφραξιν τῶν πλησίον τῆς καρδίας ἀρτηριῶν, ὡς <br class="lb"/>μικτὴν
                        ἀποτελεῖσθαι διάθεσιν. καὶ εἰ μὴ παντάπασιν ὁ σφυγμὸς <br class="lb"/>ἐπ’ αὐτῶν ἀμυδρός
                        τε καὶ μικρὸς ἐγένετο, σαφῶς ἂν ἐφαίνετο <br class="lb"/>κατὰ μίαν διαστολῆς ἀνωμαλίαν·
                        νῦν δὲ οὐ φαίνεται διὰ <br class="lb"/>τὴν ταπεινότητα τῆς κινήσεως, ἣν ποιεῖται κατὰ
                        τὴν διαστολὴν <br class="lb"/>ἡ ἀρτηρία. διὸ καὶ πυκνοὶ τοὐπίπαν εἰσὶν οἱ τοιοῦτοι
                        <br class="lb"/>σφυγμοὶ κατ’ ἐκεῖνο τὸ γένος τῆς πυκνότητος, ὃ τοῖς ἀναίσθητον
                        <br class="lb"/>ἔχουσι τὴν συστολὴν φαίνεται. διττῶς γὰρ ἔφαμεν <br class="lb"/>γίνεσθαί τε καὶ
                        λέγεσθαι πυκνὸν τὸν σφυγμὸν, ἤτοι τῆς συστολῆς <br class="lb"/>τῶν πρώτων μερῶν
                        αἰσθανομένων ἡμῶν ἢ μηδ’ ὅλως 
<a class="pb" href="#pb512" id="pb512">[p. 512]</a>
 αἰσθητῆς οὔσης αὐτῆς. ἐὰν οὖν
                        αἰσθανώμεθα τῶν πρώτων <br class="lb"/>τῆς συστολῆς, ὁ μεταξὺ χρόνος τοῦ τε τῆς
                        διαστολῆς πέρατος <br class="lb"/>καὶ τῆς ἀρχῆς τῆς συστολῆς, ἀραιὸν ἢ πυκνὸν ἐργάζεται
                        τὸν <br class="lb"/>σφυγμόν. ἐπεὶ δὲ καὶ χρόνου τὶ καὶ μεγέθους διαστολῆς ἔχειν
                        <br class="lb"/>χρὴ τὴν ἀρτηρίαν εἰς αἴσθησιν τῶν πρώτων τῆς διαστολῆς, <br class="lb"/>ἀδύνατόν
                        ἐστιν ἐπὶ τῶν ἀμυδρῶν τε καὶ μικρῶν σφυγμῶν <br class="lb"/>ἄγεσθαί ποθ’ ἡμᾶς αὐτούς·
                        ὥστ’ ἐπὶ τούτων ὁ τῆς ἐντὸς <br class="lb"/>ἠρεμίας χρόνος ἀδιάγνωστος ἔσται. καὶ διὰ
                        τοῦθ’ ὅλος ὁ συγκείμενος <br class="lb"/>ἔκ τε τούτου καὶ τοῦ τῆς συστολῆς καὶ τῆς μετ’
                        αὐτὴν <br class="lb"/>ἡσυχίας καὶ τῶν πρώτων τῆς αἰσθητῆς συστολῆς ἀναίσθητος
                        <br class="lb"/>γινόμενος, ἤτοι πυκνὸν ἢ ἀραιὸν ἐργάζεται τὸν σφυγμόν. <br class="lb"/>ἀλλὰ περὶ
                        μὲν τοῦ διὰ τὴν ποσότητα τῆς ἐκτὸς ἠρεμίας <br class="lb"/>ἀραιοῦ καὶ πυκνοῦ κατὰ τὸ
                        πρὸ τούτου δεδήλωται γράμμα· <br class="lb"/>περὶ δὲ τοῦ νῦν εἰρημένου πυκνοῦ καὶ
                        ἀραιοῦ λέγειν ἤδη καιρὸς, <br class="lb"/>ἀναμνησθέντων ἡμῶν πρότερον τῶν δεδειγμένων
                        ἐν τῇ <br class="lb"/>περὶ τῶν ἐν τοῖς σφυγμοῖς αἰτίων πραγματείᾳ. τὴν γὰρ ὡς <br class="lb"/>ἂν
                        εἴποι τις αἰτίαν συνεκτικὴν πυκνότητος σφυγμῶν ἐδείκνυμεν <br class="lb"/>εἶναι τὸ τῆς
                        διαστολῆς ἐλλιπές· ἐπειδή περ, ὅταν μὲν ᾖ 
<a class="pb" href="#pb513" id="pb513">[p. 513]</a>
 χρεία τῆς ἐνεργείας,
                        ταύτης πληρωθείσης σύμμετρον ἡσυχάζει <br class="lb"/>χρόνον ἡ ἀρτηρία, μὴ πληρωθείσης
                        δὲ τῆς χρείας διὰ τὸ τῆς <br class="lb"/>διαστολῆς ἐλλιπὲς ἀναγκάζεται τῆς δευτέρας
                        κινήσεως πρωϊαίτερον <br class="lb"/>ἄρχεσθαι. ἐπεὶ τοίνυν ἐν τοῖς μικροῖς πάνυ
                        σφυγμοῖς <br class="lb"/>ἀπλήρωτος ἡ χρεία γίνεται τῆς διαστολῆς, ὅσον ἐνδεῖ, τοῦθ’ ἡ
                        <br class="lb"/>φύσις ἐκπληροῦν ἀναγκαζομένη τῆς δευτέρας κινήσεως ἄρχεται
                        <br class="lb"/>πρωϊαίτερον. εἰς ὅσον δὲ ὁ μεταξὺ χρόνος τῶν διαστολῶν <br class="lb"/>γίνεται
                        βραχύτερος, εἰς τοσοῦτο πυκνότερος ὁ σφυγμὸς φαίνεται. <br class="lb"/>ἐλλιπὴς δὲ τῆς
                        διαστολῆς ἡ χρεία γίνεται κατὰ τοὺς <br class="lb"/>μικροὺς σφυγμοὺς διὰ τὴν μικρότητα.
                        καὶ τοῦτ’ ἐξ ἀνάγκης <br class="lb"/>ἕπεται διαπαντός· οὐχ ὥσπερ ἐπὶ τῶν μεγάλων ἔστιν
                        ὅτε. <br class="lb"/>πλῆθος γὰρ ἐπὶ τούτων εἶναι χρὴ θερμασίας ἢ δαπάνην <br class="lb"/>ψυχικοῦ
                        πνεύματος, ἵνα ὁ σφυγμὸς γένηται πυκνός. ᾧ λόγῳ <br class="lb"/>πάλιν, ἐφ’ ὧν αἰσθητὴ
                        τῆς ἀρτηρίας ἐστὶν ἡ συστολὴ, βραχὺς <br class="lb"/>μεταξὺ χρόνος γίνεται τοῦ τε τῆς
                        ἀποχωρήσεως αἰσθητοῦ <br class="lb"/>πέρατος καὶ τῆς ἀρχῆς τῆς διαστολῆς. οὗτος μὲν οὖν
                        ὁ χρόνος <br class="lb"/>συναναιρεῖται σπευδούσης τῆς φύσεως ἐπὶ τὴν διαστολὴν,
                        <br class="lb"/>ἔνθα χρεία τῆς ἀρτηρίας ἐστὶν ἐπισπᾶσθαι πλέονα τὸν ἔξωθεν 
<a class="pb" href="#pb514" id="pb514">[p. 514]</a>
 ἀέρα· καὶ γίνεται τοῦθ’, ὡς ἔφην, διὰ πλῆθος θερμασίας ἢ <br class="lb"/>δαπάνην
                        πνεύματος. ὁ δ’ ἕτερος χρόνος ὁ τῆς ἐκτὸς ἠρεμίας <br class="lb"/>βραχύνεται κατ’
                        ἐκείνας τὰς διαθέσεις, ἐν αἷς ἡ φύσις ἐπείγεται <br class="lb"/>λιγνυώδη τε καὶ καπνώδη
                        περιττώματα κατὰ τὰς ἀρτηρίας <br class="lb"/>ἠθροισμένα κενῶσαι. καὶ διὰ τοῦτ’ ἐν τῷ
                        πρὸ τούτου γράμματι <br class="lb"/>βεβαιότατον ἔφην εἶναι σημεῖον εἰσβολῆς παροξυσμῶν
                        <br class="lb"/>πυρεκτικῶν ἐπὶ σήψει χυμῶν γιγνομένων ὀλιγοχρόνιον μὲν <br class="lb"/>εἶναι τὴν
                        ἐκτὸς ἡσυχίαν, ταχυτέραν δὲ τὴν κίνησιν τῆς <br class="lb"/>συστολῆς. </p>
                </section>
                <section id="body-1-24" class="div textpart chapter level3">
                  <p class="p autofirst">Περὶ μὲν οὖν ἀραιότητός τε καὶ πυκνότητος <br class="lb"/>ἱκανὰ ταῦτα· πρὸς δὲ τοὺς
                        ὁμογενεῖς τοῖς ὀλίγον ἔμπροσθεν <br class="lb"/>εἰρημένοις σφυγμοῖς ἐπανέλθωμεν. ἔστι
                        δή τις ὑψηλότερον <br class="lb"/>ἔχων τὸ μέσον, ὡς κατὰ μῆκος σκοποῦντι, τὰ δὲ
                        ἑκατέρωθεν <br class="lb"/>αὐτοῦ ταπεινότερα· καλοῦμεν δ’ αὐτὸν ἐπινενευκότα <br class="lb"/>τε
                        καὶ περινενευκότα. φαίνεται δ’ ὁ σφυγμὸς οὗτος ἐπ’ <br class="lb"/>ἀῤῥώστοις δυνάμεσι
                        γιγνόμενος, ὅταν ἡ κατασκευὴ τοῦ σώματος <br class="lb"/>ᾖ τοιαύτη τὴν φύσιν ὡς ὀλίγον
                        μέν τι δέρμα κοῦφον <br class="lb"/>ἐπιβεβλῆσθαι τῷ μέσῳ τοῦ μήκους τῆς ἀρτηρίας, τὰ δ’
                        ἑκατέρωθεν 
<a class="pb" href="#pb515" id="pb515">[p. 515]</a>
 τοῦδε κατὰ τὸ μῆκος ἐκ τῶν ἄνω καὶ κάτω μερῶν
                        <br class="lb"/>βαρύνεσθαι. δι’ αὐτὸ γάρ τοι τοῦτο καὶ τῶν παχέων ὁ σφυγμὸς <br class="lb"/>τῷ
                        μήκει βραχὺς φαίνεται, κἂν εὔῤῥωστος ᾖ· τῶν δ’ <br class="lb"/>ἰσχνῶν μακρὸς, κἂν
                        ἀῤῥωστότερος ὑπάρχῃ. </p>
                </section>
                <section id="body-1-25" class="div textpart chapter level3">
                  <p class="p autofirst">Καί πως πάλιν ὁ λόγος ἤδη πρὸς τὸ μικρῷ <br class="lb"/>πρόσθεν ἀναβληθὲν ἥκει περὶ τῶν
                        ἐν τῷ διαγράμματι ζ΄ καὶ κ΄ <br class="lb"/>σφυγμῶν, ὧν ἡ γένεσις ὡς ἐπὶ στοιχείοις
                        ἐστὶ τοῖς ἐννέα <br class="lb"/>σφυγμοῖς, τρισὶ μὲν τοῖς κατὰ τὸ μῆκος τῆς ἀρτηρίας
                        θεωρουμένοις, <br class="lb"/>τρισὶ δὲ κατὰ τὸ πλάτος, καὶ τρισὶν ἄλλοις τοῖς <br class="lb"/>κατὰ
                        τὸ βάθος. ἐκ γὰρ τῆς τούτων πρὸς ἀλλήλους ἐπιμιξίας <br class="lb"/>ἅπασαι συζυγίαι
                        γίνονται τῶν σφυγμῶν ἑπτὰ καὶ εἴκοσιν· ὧν <br class="lb"/>μία μὲν κατὰ τὸ μῆκος, περὶ
                        ἧς ἀρξάμεθα λέγειν ἄρτι, δεικνύντες <br class="lb"/>αὐτὴν φαίνεσθαι διά τε τὴν ἐν πάχει
                        καὶ λεπτότητι <br class="lb"/>διαφορὰν τοῦ σώματος, ἀῤῥωστίαν τε καὶ ῥώμην δυνάμεως,
                        <br class="lb"/>ἐκ τούτου δὲ πρὸς τοῖσδε θερμασίαν πολλήν· εἰ δὲ εἰς δύο <br class="lb"/>κεφάλαια
                        τὸν λόγον ἀναγαγεῖν ἐθέλεις, διά τε τὴν κατὰ κύκλον <br class="lb"/>τῆς ἀρτηρίας
                        γινομένην ἧττον ἢ μᾶλλον διαστολὴν καὶ ﻿
<a class="pb" href="#pb516" id="pb516">[p. 516]</a>
 διὰ λεπτότητα καὶ
                        πάχος τοῦ σώματος. ὅσον μὲν γὰρ ἐπ’ <br class="lb"/>αὐτῇ τοῦ πράγματος τῇ φύσει πάντων
                        οἱ σφυγμοὶ γίνονται <br class="lb"/>κατὰ τὸ μῆκος ἴσοι, πλὴν εἴ ποτ’ ἤδη τῶν
                        ἀποθνησκόντων <br class="lb"/>ἀπέψυκται τὰ κῶλα· φαίνονται δ’ οὐκ ἴσοι διὰ τὸ τῶν
                        ἐπικειμένων <br class="lb"/>σωμάτων ταῖς ἀρτηρίας ἄνισον. τῶν γοῦν ἐκτετηκότων <br class="lb"/>ἐν
                        χρονίοις νοσήμασιν ἡ κατὰ ῥάχιν ἀρτηρία φαίνεται <br class="lb"/>σφύζουσα, τῆς χειρὸς
                        ἐπιβαλλομένης τῷ καθ’ ὑπογάστριον <br class="lb"/>δέρματι· καὶ μᾶλλόν γε τοῖς ἰσχνοῖς
                        φύσει συμβαίνει τοῦτο, <br class="lb"/>καὶ πολὺ μᾶλλον, ὅταν πυρέξωσιν ἢ οἶνον πίωσιν,
                        ὡς ἂν <br class="lb"/>εἰς μέγεθος αὐτοῖς ἐξαιρομένης τῆς διαστολῆς. ἔμπαλιν δὲ
                        <br class="lb"/>τοῖς παχέσι, κἂν ἰσχυροὶ τὴν δύναμιν ὦσι καὶ ὑπέρθερμοι, <br class="lb"/>βραχὺς ὁ
                        σφυγμὸς γίνεται κατὰ τὸ ἀρτηρίας μῆκος. ὥσθ’ ἡ <br class="lb"/>μὲν ἰσχνότης τοῦ σώματος
                        εἰς τὸ μῆκος τοῦ σφυγμοῦ συντελεῖ <br class="lb"/>τῶν ἄλλων ἁπάντων μάλιστα, δευτέρα δ’
                        ἐπ’ αὐτῇ ῥώμη δυνάμεώς <br class="lb"/>ἐστι καὶ τρίτη θερμασία. τὰ δ’ ἐναντία τῶνδε τὸν
                        <br class="lb"/>ἐναντίον ποιεῖ σφυγμὸν, ὃν ἔφην καλεῖσθαι βραχύν. ὁ δὲ στενὸς
                        <br class="lb"/>σφυγμὸς γίνεται διὰ στενοχωρίαν τῶν περικειμένων χωρίων 
<a class="pb" href="#pb517" id="pb517">[p. 517]</a>

                        τῆς ἀρτηρίας, ἀῤῥωστίαν τε δυνάμεως καὶ ψύξιν ὀργάνου τε <br class="lb"/>σκληρότητα καὶ
                        δέρματος ῥυσότητα καὶ πάχος. ὁ δὲ ὑψηλὸς <br class="lb"/>τὰ ἐναντία, ῥώμην δυνάμεως,
                        θερμασίαν πολλὴν, ὀργάνου <br class="lb"/>μαλακότητα, δέρματος λεπτότητα καὶ τάσιν.
                        εὔδηλον δ’ ἐκ <br class="lb"/>τῶν εἰρημένων ὅτι τοῦ τεσσαρεσκαιδεκάτου κατὰ τὸ
                        διάγραμμα <br class="lb"/>σφυγμοῦ, τοῦ καὶ τὸ μῆκος καὶ τὸ πλάτος καὶ τὸ <br class="lb"/>βάθος
                        ἔχοντος σύμμετρον, ἤτοι πάντα κατὰ φύσιν ἐστὶν, ἢ <br class="lb"/>καί τις ἐξ ὑπεναντίων
                        μίξις εἰς μέσην κατάστασιν ἄγει τὴν <br class="lb"/>διαστολήν. ἐγχωρεῖ γὰρ τῷ κάμνοντι
                        τοσοῦτον τὴν δύναμιν <br class="lb"/>ἀσθενεστέραν εἶναι κατά τινα καιρὸν ὅσον καὶ τὴν
                        τοῦ σώματος <br class="lb"/>ἕξιν ἰσχνοτέραν, ὥσθ’ ὅσον εἰς βραχύτητα διὰ τὴν
                        <br class="lb"/>ἀῤῥωστίαν τῆς δυνάμεως ἧκεν ὁ σφυγμὸς, τοσοῦτον ἐκ τῆς <br class="lb"/>ἰσχνότητος
                        προστίθεσθαι. δυνατὸν δὲ καὶ διὰ πλῆθος θερμασίας <br class="lb"/>ὅσον τούτοις
                        ἐκλέλοιπεν ἀναπληροῦσθαι, πάλιν δ’ <br class="lb"/>αὖ κατὰ τἀναντία τῆς δυνάμεως
                        εὐῤῥωστοτέρας γενομένης, <br class="lb"/>ὅσον εἰς τὸ μῆκος ἂν ἐπέδωκεν ὁ σφυγμὸς,
                        τοσοῦτον καὶ πολυσαρκίαν <br class="lb"/>ἀφαιρεῖσθαι. δυνατὸν δὲ καὶ τὸν εἰς μῆκος
                        ηὐξημένον <br class="lb"/>ὅσον ἐπὶ τοῖς ἄλλοις αἰτίοις βραχύτερον γενέσθαι 
<a class="pb" href="#pb518" id="pb518">[p. 518]</a>
 διὰ ψύξιν. ὑπολογιστέον δέ τι καὶ τῇ τοῦ χιτῶνος σκληρότητι <br class="lb"/>κατὰ τὰς
                        τοιαύτας ἐπισκέψεις. ἀλλ’ ἐὰν ὅσον ἐπὶ τοῦτο κατὰ <br class="lb"/>φύσιν ἔχῃ, καὶ μήτε
                        εἰς εὐσαρκίαν ἢ ἰσχνότητα φαίνηται μεταβολὴ <br class="lb"/>γεγονυῖα, μήτε εἰς
                        ἀμυδρότητα καὶ σφοδρότητα τροπή <br class="lb"/>τις, ἀλλ’ ἐν τούτοις ἔχῃ κατὰ φύσιν,
                        ἐὰν σύμμετρος φαίνηται <br class="lb"/>καὶ μῆκος καὶ βάθος καὶ πλάτος, ἐνδείξεταί σοι
                        μήτε θερμασίαν <br class="lb"/>εἶναι πλείονα κατὰ τὸ σῶμα μήτε δαπάνην πνεύματος
                        <br class="lb"/>ψυχικοῦ. ταυτὶ μὲν οὖν κἀξ αὐτοῦ τοῦ μηδεμίαν ἐνέργειαν <br class="lb"/>ἰσχυρὰν
                        ἐνεργηκέναι τὸν κάμνοντα διαγνῶναι ῥᾷστόν ἐστιν· <br class="lb"/>ἐν γὰρ ταῖς
                        προαιρετικαῖς κινήσεσι δαπανᾶται τὸ πνεῦμα· <br class="lb"/>τὴν δὲ τῷ βάθει τοῦ σώματος
                        αὐξανομένην θερμασίαν, ἐὰν <br class="lb"/>τἄλλα πάντα συμμέτρως ἔχῃ, διὰ τοῦ σφυγμοῦ
                        μόνου προγνῶναι <br class="lb"/>δυνατόν ἐστιν. ἡ γὰρ τῆς ἀναπνοῆς μεταβολὴ οὐ σαφὴς
                        <br class="lb"/>γίνεται κατὰ τὰς τοιαύτας διαθέσεις, ἐν αἷς ὀλίγον πλέον <br class="lb"/>ἤθροισται
                        τῆς κατὰ φύσιν θερμασίας ἐν τῇ καρδίᾳ, τῶν ἄλλων <br class="lb"/>ὡσαύτως ἐχόντων. ἀλλὰ
                        προσέχειν ἐνταῦθα χρὴ τῷ μεγέθει <br class="lb"/>καὶ τῷ τάχει τοῦ σφυγμοῦ. πρῶτον μὲν
                        γὰρ εἰς μέγεθος 
<a class="pb" href="#pb519" id="pb519">[p. 519]</a>
 ἐπιδίδωσιν, ὅταν ὁ χιτὼν τῆς ἀρτηρίας ἤτοι
                        μαλακώτερος ᾖ <br class="lb"/>τοῦ κατὰ φύσιν ἢ σύμμετρος· ἔπειτα δὲ εἰς τάχος,
                        αὐξανομένης <br class="lb"/>τῆς θερμασίας. ὅταν δὲ ὑπὸ σκληρότητος ὁ χιτὼν <br class="lb"/>τῆς
                        ἀρτηρίας εἰς μέγεθος ἀξιόλογον ἀδυνατῇ διαναστῆναι, <br class="lb"/>τηνικαῦτα καὶ ἡ εἰς
                        τάχος ἐπίδοσις τοῦ σφυγμοῦ γίνεται <br class="lb"/>πρωϊαίτερον. ἡ γάρ τοι χρεία τῆς τῶν
                        σφυγμῶν γενέσεως <br class="lb"/>αὐξανομένη, μέχρι μὲν ἂν ἱκανὸν αὐτῇ τὸ μέγεθος τῆς
                        διαστολῆς <br class="lb"/>ᾖ, οὐδὲν ὅλως αἰσθητὸν εἰς τάχος ἀλλοιοῖ τὴν κίνησιν, <br class="lb"/>ἢ
                        παντάπασιν ὀλίγον· ὅταν δὲ μείζονος μὲν ἡ χρεία δέηται <br class="lb"/>διαστολῆς, μὴ
                        δύνηται δὲ ὁ χιτὼν τῆς ἀρτηρίας ἐκτείνεσθαι <br class="lb"/>διὰ σκληρότητα, τηνικαῦτα
                        τῷ τάχει πολλὴ προσθήκη γίνεται. <br class="lb"/>καὶ ὅταν δὲ μηδὲ τοῦτο ἐξαρκῇ,
                        κλονώδης ὁ σφυγμὸς ἀποτελεῖται, <br class="lb"/>διαμενούσης γε δηλονότι τῆς δυνάμεως
                        εὐῤῥώστου. </p>
                </section>
                <section id="body-1-26" class="div textpart chapter level3">
                  <p class="p autofirst">Πάντων μὲν οὖν τῶν ἐν τῷ διαγράμματι <br class="lb"/>σφυγμῶν διέρχεσθαι καθ’ ἕκαστον
                        ἰδίᾳ μακρὸν ἂν εἴη, μέθοδον <br class="lb"/>δ’ ἐπ’ αὐτοῖς ἄμεινον ὑφηγήσασθαι μετὰ
                        γυμνασίας· ὅπερ <br class="lb"/>κἀν τῷ πρώτῳ περὶ τῆς τῶν σφυγμῶν προγνώσεως ἐποίησα.
                        <br class="lb"/>πρὸ τοῦ δ’ ἐπὶ ταύτην ἐλθεῖν βέλτιόν ἐστιν ἐγνῶσθαί τι 
<a class="pb" href="#pb520" id="pb520">[p. 520]</a>

                        περὶ αὐτῶν, ὡς ἐνίοτε βραχυτάτη μὲν ἐπίδοσις ἤτοι γε εἰς <br class="lb"/>πλάτος ἢ εἰς
                        ὕψος ἢ εἰς τἀναντία γίγνεται, πολλὴ δὲ φαίνεται <br class="lb"/>διὰ τὸ παραβάλλειν ἡμᾶς
                        τὸν νῦν φαινόμενον σφυγμὸν τῷ <br class="lb"/>πρόσθεν ὑπάρχοντι. τοῦτο οὖν ὁρᾶται κἀπὶ
                        τῶν κρίσεων <br class="lb"/>συμβαῖνον, ὅταν ἐφ’ ὑψηλῷ φανέντι τῷ σφυγμῷ πολλῶν
                        <br class="lb"/>ἱδρώτων ἐκραγέντων εἰς τὴν ἐναντίαν ἰδέαν ἡ μετάπτωσις <br class="lb"/>γένηται καὶ
                        φαίνηται ταπεινός τε ἅμα καὶ πλατὺς ὁ σφυγμός. <br class="lb"/>διότι καί τισι τῶν
                        ἰατρῶν γέγραπται τὸν πλατὺν σφυγμὸν <br class="lb"/>ὁρᾶσθαι πολλάκις ἐπὶ τῶν ὑπόγυιον
                        κεκριμένων. αὐτὸς γὰρ <br class="lb"/>φαίνεται τοῖς, ὡς εἴρηται, κριθεῖσι πλατύτερος,
                        οὐ μὴν τοσούτῳ <br class="lb"/>γε κατὰ ἀλήθειαν ἐν τούτῳ τῷ καιρῷ γίνεται πλατύτερος
                        <br class="lb"/>ὅσῳ φαίνεται διὰ τὸ πρόσθεν μὲν ηὐξῆσθαι τὸ ὕψος <br class="lb"/>ἐπὶ πλέον τοῦ
                        κατὰ φύσιν, ἐν δὲ τῷ μετὰ τὴν κρίσιν χρόνῳ <br class="lb"/>μηδὲ τὸ κατὰ φύσιν ἔτι
                        φυλάττεσθαι. διὰ μὲν γὰρ τὴν κένωσιν <br class="lb"/>αἱ περικείμεναι ταῖς ἀρτηρίας
                        χῶραι χαλαραὶ γίνονται, <br class="lb"/>στενοχωροῦσαι πρότερον αὐτάς· καὶ διὰ τοῦτο
                        πλατύτερος <br class="lb"/>ὄντως ὁ σφυγμὸς φαίνεται. φαίνεται δὲ πολὺ πλατύτερος ἢ
                        <br class="lb"/>κατὰ ἀλήθειαν ἐστὶν, εἰς ταπεινότητα μεταπεσόντος τοῦ ﻿
<a class="pb" href="#pb521" id="pb521">[p. 521]</a>

                        ὕψους, διά τε τὸ μηδ’ ὅλως εἰς ὄγκον ἀξιόλογον αἴρεσθαι τὴν <br class="lb"/>διαστολὴν
                        καὶ διὰ τὸ χαλαρόν τε καὶ ῥυσὸν γίνεσθαι τὸ ἐπικείμενον <br class="lb"/>αὐταῖς δέρμα.
                        καθ’ ὃν καιρὸν εἰ περιστρέψας τὸ κῶλον <br class="lb"/>ἐν τοῖς κάτω μέρεσιν αὐτοῦ
                        ποιήσαις τὴν ἀρτηρίαν, <br class="lb"/>οὔθ’ οὕτως ἔτι ταπεινὸς ὡς ἔμπροσθεν οὔθ’ οὕτω
                        πλατὺς <br class="lb"/>ὁ σφυγμὸς φαίνεται. καὶ κατὰ τὸν ὕδερον δὲ τὴν ὅλην ἕξιν
                        <br class="lb"/>ἐξοιδίσκοντα καθάπερ (ἐν) νεκροῖς σώμασι, διαφέροντα πολὺ <br class="lb"/>τοῦ τε
                        τυμπανίου καλουμένου καὶ τοῦ ἀσκιτοῦ, πλατεῖς οἱ <br class="lb"/>σφυγμοί· καὶ μάλισθ’
                        ὅταν τῆς ἀρτηρίας ἁπτώμεθα, κατὰ τὸ <br class="lb"/>ἄνω μέρος, οὐ τὸ κάτω, τοῦ κώλου
                        τεταμένου. ὁρᾶται δὲ <br class="lb"/>τοιοῦτος ἐνίοτε κἀπὶ τῶν κάκιστα διακειμένων
                        ληθαργικῶν. <br class="lb"/>ἐκθηλύνεται γὰρ ἐπὶ τούτοις ἡ τοῦ σώματος ἕξις, ὡς διὰ τὴν
                        <br class="lb"/>πολλὴν ὑγρότητα καὶ μαλακότητα χαλαρὸν καὶ ἀστήρικτον γίνεσθαι,
                        <br class="lb"/>καὶ τὸν νῶτον τῆς ἀρτηρίας μὴ δυνάμενον σχεῖν ἑαυτὸν <br class="lb"/>μηδὲ ὑψηλὸν
                        ἀνέχειν, ὡς ὅτε εἶχε κατὰ φύσιν. ἐπὶ τούτων <br class="lb"/>οὖν, ὡς ἔφην, ἐὰν ἐκ τῶν
                        κάτω μερῶν τοῦ κώλου ψαύῃς, <br class="lb"/>οὐκέτι σοι φανεῖται πλατὺς ὁ σφυγμός. τούτῳ
                        δὲ δεῖ σε <br class="lb"/>προσέχειν ἀκριβῶς καὶ διορίζεσθαι καὶ σκοπεῖσθαι, πῶς
                        ἐσχηματισμένου 
<a class="pb" href="#pb522" id="pb522">[p. 522]</a>
 τοῦ κώλου τὴν ἐπιβολὴν ἐποιήσω τῆς χειρός. ὡς
                        <br class="lb"/>τὰ πολλὰ μὲν γὰρ ἁπτόμεθα τῆς κατὰ τὸν καρπὸν ἀρτηρίας, <br class="lb"/>ἐνίοτε δὲ
                        ἤ τινα τῶν κροτάφων ἢ βραχίονα. συνεπινοεῖν δὲ <br class="lb"/>δεῖ τὰ τῶν ὑπαρξάντων
                        πρὸς τὰ παρόντα νῦν παραβάλλειν, <br class="lb"/>καὶ σκοπεῖσθαι μή τι δι’ ἐκεῖνα πλέον
                        μεταβέβληκεν ἢ κατὰ <br class="lb"/>ἀλήθειαν ὁ σφυγμὸς ἀλλοιούμενος φαντάζεται. τούτων
                        οὖν <br class="lb"/>σοι μεμνημένῳ τῶν ἐφεξῆς ποιήσομαι λόγον. </p>
                </section>
                <section id="body-1-27" class="div textpart chapter level3">
                  <p class="p autofirst">Ἔστω τινὸς ἀῤῥώστου νῦν πρῶτον ἡμῖν <br class="lb"/>ὁρωμένου τὸν ἐν τῷ καρπῷ τῆς χειρὸς
                        φαίνεσθαι σφυγμὸν <br class="lb"/>μακρότερον, ὡς εἰς ἓξ δακτύλων ἢ πλειόνων ἐπιβολὴν
                        αἰσθητὴν <br class="lb"/>εἶναι τὴν κίνησιν. ἤδη μὲν οὖν δῆλον ὡς ἀναγκαῖόν <br class="lb"/>ἐστιν
                        ἰσχνὸν εἶναι τὸν ἄνθρωπον τοῦτον· ἀδύνατον γὰρ εὐσάρκου <br class="lb"/>τοῦ σώματος
                        ὄντος εἰς τοσοῦτον γενέσθαι μακρὸν <br class="lb"/>τὸν σφυγμόν. ἐφεξῆς οὖν σκόπει τὴν
                        σύστασιν τοῦ χιτῶνος <br class="lb"/>τῆς ἀρτηρίας, ὡς πρὸς τὴν ἡλικίαν τε καὶ τὴν ἕξιν
                        τοῦ σώματος <br class="lb"/>ἀποβλέπων τοῦ κάμνοντος. ὁ μὲν γὰρ ἐν τοῖς παιδίοις
                        <br class="lb"/>μαλακώτερός ἐστι τοῦ τοῖς τελείοις ὑπάρχοντος, ὁ δ’ ἐν <br class="lb"/>ταῖς
                        γυναιξὶ τοῦ τοῖς ἀνδράσιν, ὁ δ’ ἐν τοῖς φύσει μαλακοσάρκοις 
<a class="pb" href="#pb523" id="pb523">[p. 523]</a>
 τε
                        καὶ λεπτοῖς τοῦ τοῖς ἐναντίοις. ἐὰν οὖν σοι φαίνεται <br class="lb"/>(C. φανεῖται)
                        πολλῷ σκληρότερος τοῦ κατὰ φύσιν ὁ <br class="lb"/>σφυγμὸς γεγονέναι, σκόπει τὸν ὄγκον
                        τῆς διαστολῆς. ὀνομάζω <br class="lb"/>δὲ ἄρτι ὄγκον τὴν κατὰ κύκλον ὅλης τῆς ἀρτηρίας
                        κίνησιν, ἧς <br class="lb"/>ὕψος τε καὶ πλάτος ἐπινοίᾳ τέμνομεν· οὐ γὰρ διώρισται
                        καθάπερ <br class="lb"/>ἐν τοῖς κυβικοῖς σώμασι τὸ πλάτος τοῦ ὕψους ἐπὶ <br class="lb"/>τῆς
                        ἀρτηρίας. τοιούτου δὲ ὄντος τοῦ σφυγμοῦ πάντως μὲν <br class="lb"/>ἀναγκαῖον εἶναί τινα
                        διάθεσιν τῶν σκληρὸν ἐργαζομένων αὐτόν. <br class="lb"/>ἔμαθες δὲ τὰς διαθέσεις, ψύξιν
                        ἰσχυρὰν ὡς πηγνύναι τὸ <br class="lb"/>σῶμα τῆς ἀρτηρίας, ἢ ὑπερβάλλουσαν ξηρότητα
                        καθάπερ ἐν <br class="lb"/>τοῖς μαρασμοῖς, ἢ σκίῤῥον σπλάγχνου τινὸς, ἢ μεγίστην
                        φλεγμονὴν <br class="lb"/>σπασμώδη κατασκευὴν ἔν τινι τῶν νευρωδῶν μορίων. <br class="lb"/>ἀλλὰ τό
                        γε πρόσωπον εὐθέως ἐνδείξεταί σοι, πότερα μαρασμός <br class="lb"/>ἐστιν, ἤ τι τῶν
                        ἄλλων· προσήκει γὰρ τὸν μαρασμὸν ὡς <br class="lb"/>ἀνίατον ὑπάρχειν, ὁπόταν δι’ αὐτὸν
                        ἀρτηρία τοσαύτην λάβῃ <br class="lb"/>ξηρότητα. κοίλους τε οὖν ὄψει τοὺς ὀφθαλμοὺς τῶν
                        οὕτως <br class="lb"/>ἐχόντων, ὡς ὑπερέχειν ἐν κύκλῳ τὰ περιγράφοντα τοὺς χιτῶνας 
<a class="pb" href="#pb524" id="pb524">[p. 524]</a>
 αὐτῶν ὀστᾶ, καὶ τἄλλα ὅσα κατὰ τὸ περὶ τοῦ μαρασμοῦ
                        <br class="lb"/>βιβλίον ἔμαθες. ἀλλὰ καὶ τοὺς μὲν οὕτω διακειμένους καὶ <br class="lb"/>πρὶν
                        ἅψασθαι τῶν σφυγμῶν ἔνεστί σοι διαγινώσκειν ἐκ μόνου <br class="lb"/>τοῦ προσώπου. μὴ
                        φαινομένου δ’ αὐτοῦ τοιούτου, τὴν <br class="lb"/>σκληρότητα τοῦ σφυγμοῦ τοὐπίπαν μὲν
                        εὑρήσεις διὰ σπλῆνα <br class="lb"/>γεγονυῖαν ἐσκιῤῥωμένον· ἤδη δὲ καὶ δι’ ἄλλο τι
                        μόριον κύριον, <br class="lb"/>ὃ καὶ διὰ τῆς ἁφῆς ἑτοίμως γνώσῃ. καὶ συμπτώματα δ’
                        ἕπεται <br class="lb"/>διορίζοντα σαφῶς ἀπὸ τῶν ἄλλων αὐτά. τοῦ μὲν γὰρ <br class="lb"/>ἥπατος εἰς
                        τηλικοῦτον ἥκοντος σκίῤῥον ὡς τὸν σφυγμὸν οἷον <br class="lb"/>εἶπον ἐργάζεσθαι, τὰ τῶν
                        ὑδέρων συμπτώματα παρὰ πρόσωπον <br class="lb"/>ἤδη σοι φανεῖται. τῶν δὲ κατὰ γαστέρα
                        τε καὶ κύστιν <br class="lb"/>ἤ τι τῶν ἐντέρων πασχόντων αἱ διάῤῥοιαι δηλώσουσιν· ὥσπερ
                        <br class="lb"/>γε διαφράγματος ἢ ὑπεζωκότος πασχόντων αἱ τούτων <br class="lb"/>ἴδιαι δύσπνοιαι.
                        μεμάθηκας δ’ αὐτῶν τὴν ἰδέαν ἐν τοῖς περὶ <br class="lb"/>δυσπνοίας ὑπομνήμασιν. ἐὰν δὲ
                        μηδὲν τούτων φαίνεται, σκόπει <br class="lb"/>μή τις εἴη σπασμώδης διάθεσις. ἐπί τε
                        γυναικῶν ἐπισκέπτου <br class="lb"/>μὴ τὸ σκιῤῥῶδες τοῦτο πάθος ἐν ταῖς μήτραις ἐστί.
                        <br class="lb"/>μηδενὸς δὲ τοιούτου φαινομένου, ψύξις ἰσχυρὰ καὶ πρόσφατος 
<a class="pb" href="#pb525" id="pb525">[p. 525]</a>
 ἢ ἐξ ὕδατος ψυχροῦ ἢ οἴνου πόσεως· ἐπ’ ἐκείνων γὰρ ἡ <br class="lb"/>ἀρτηρία
                        φαίνεται νεναρκηκυῖα περὶ τὴν κίνησιν. ἔοικε δὲ τῶν <br class="lb"/>οὕτως ἐχόντων ὁ
                        ἄκρατος ξηραίνειν τὴν ἕξιν αὐτῶν, ὥσπερ τὸ <br class="lb"/>ψυχρὸν ὕδωρ πηγνύναι. καὶ
                        ὀπῶραι δὲ ψυχραὶ κατὰ τὴν <br class="lb"/>ἁφὴν καὶ τὴν δύναμιν ἐργάζονται σκληρὸν
                        σφυγμόν. ἀλλ’ αἱ <br class="lb"/>μὲν ἀπὸ τῶν ἔξωθεν αἰτίων βλάβαι ταχὺ
                        συναποκαθίστανται, <br class="lb"/>θερμαινόντων ἡμῶν τὸν κάμνοντα, καὶ διὰ τοῦτο καὶ οἱ
                        <br class="lb"/>σφυγμοὶ συναποκαθίστανται· παραμένουσι δὲ ταῖς ἐπὶ τῷ <br class="lb"/>σώματι
                        διαθέσεσι δυσιάτοις οὔσαις. ὅταν οὖν ὁ μακρὸς σφυγμὸς <br class="lb"/>ἅμα καὶ σκληρὸς
                        ᾖ, τὰς ἐπισκέψεις, ὡς εἴρηται, ποιήσῃ. <br class="lb"/>συμμέτρου δὲ ὄντος αὐτοῦ κατὰ
                        τὴν ἐν σκληρότητι καὶ μαλακότητι <br class="lb"/>διαφορὰν, προεπισκέπτου τὸ ποσὸν τῆς
                        διαστολῆς. <br class="lb"/>ἂν μὲν γὰρ ἀξιολόγως διαστέλλεται καθ’ ἑκατέρας τὰς
                        διαστάσεις <br class="lb"/>ἡ ἀρτηρία, τήν τε εἰς μῆκος καὶ τὴν εἰς ὕψος, καὶ μήτε
                        <br class="lb"/>διὰ πρόσφατον τροφὴν ἢ οἴνου πόσιν ἢ λουτρὸν ἤ τινα ἄλλην <br class="lb"/>κίνησιν
                        τοῦτο γέγονεν, εὔδηλον δήπου πυρέττειν τὸν ἄνθρωπον. <br class="lb"/>ἐὰν δὲ καὶ τάχος
                        ἅμα τῇ τοιαύτῃ σφοδρότητι καὶ πυκνότης <br class="lb"/>προσῇ, δῆλον ὅτι καὶ ὁ πυρετὸς
                        μείζων ἐστί. ἐὰν δὲ ﻿
<a class="pb" href="#pb526" id="pb526">[p. 526]</a>
 κατὰ μὲν ὕψος τε καὶ πλάτος ᾖ σύμμετρος ὁ
                        σφυγμὸς, ἐπὶ δέ <br class="lb"/>γε τῷ τάχει καὶ προσέτι καὶ πυκνὸς ἱκανῶς ᾖ, πολλὴν μὲν
                        <br class="lb"/>ἐνδείκνυται θερμασίαν, ἀσθενῆ δὲ τὴν δύναμιν. εἰ γὰρ ἦν <br class="lb"/>ἰσχυρὰ,
                        μέγεθος ἂν ὑπῆρχε τοῖς σφυγμοῖς. ἀλλὰ καὶ δι’ αὐτὸ <br class="lb"/>τοῦτο ταχὺς ἱκανῶς
                        γίνεται καὶ πυκνὸς, ὅτι μὴ πληροῦται <br class="lb"/>διὰ μακρότητα τῆς διαστολῆς ἡ
                        χρεία. φανεῖται δέ σοι πάντως <br class="lb"/>ὁ τοιοῦτος ἀμυδρός. ἴδιον γὰρ ἀχώριστον
                        τοῦτο σημεῖον <br class="lb"/>ἐν σφυγμοῖς ἐστιν ἀῤῥωστούσης δυνάμεως· ὥστ’ ἐκ
                        περιουσίας <br class="lb"/>ἅπαντα τἄλλα τὰ τῆς δυνάμεως ἀσθένειαν ἢ ῥώμην σημαίνοντα
                        <br class="lb"/>σκοπεῖσθαι· πρός γε μὴν ἐπιστήμην ἀκριβῆ τῆς κατὰ <br class="lb"/>τοὺς σφυγμοὺς
                        θεωρίας γίνεται χρήσιμα μαρτυρούμενά τε καὶ <br class="lb"/>μαρτυροῦντα τῇ διὰ τῶν
                        ἀμυδρῶν τε ἔθος τοὺς μὲν εὐτόνους <br class="lb"/>ὀνομάζω σφοδροὺς, τοὺς δὲ ἀτόνους
                        ἀμυδρούς. φέρε γάρ τινι <br class="lb"/>συμμέτρως ἔχοντι σαρκώσεως τὸν σφυγμὸν
                        φαίνεσθαι σύμμετρον <br class="lb"/>κατὰ μέγεθος, τοῦ χιτῶνος τῆς ἀρτηρίας καὶ αὐτοῦ
                        <br class="lb"/>συμμέτρως ἔχοντος ἐν τῇ κατὰ σκληρότητα καὶ μαλακότητα 
<a class="pb" href="#pb527" id="pb527">[p. 527]</a>

                        διαφορᾷ, καλουμένῃ δὲ ὀνόματι κοινῷ κατάστασιν τοῦ χιτῶνος. <br class="lb"/>ἐπὶ τοῦ
                        τοιούτου σφυγμοῦ τὴν δύναμιν ἐῤῥῶσθαι πάντως <br class="lb"/>ἐρεῖς, πρὶν γνῶναι
                        σφοδρότητος ὅπως ἔχει. οὐ γὰρ δὴ <br class="lb"/>κατά γε πᾶσαν ἐπιβολὴν τῆς ἁφῆς εὐθὺς
                        ὁ σφοδρὸς διαγινώσκεται <br class="lb"/>σφυγμὸς, ἀλλὰ μόνον ὅταν θλίψωμεν τὴν ἀρτηρίαν.
                        <br class="lb"/>ἡ γὰρ ἐπιπολῆς ψαῦσις ἀκριβῶς μὲν διαγινώσκει τὸ μέγεθος, <br class="lb"/>οὐδ’
                        ὅλως δὲ τὴν σφοδρότητα. θλιψάντων μέντοι γε σαφῶς <br class="lb"/>ἡ μὲν σφοδρότης
                        φαίνεται, καθάπερ γε καὶ ἡ ἀμυδρότης. συνεκφαίνεται <br class="lb"/>δὲ καὶ τὸ μέγεθος.
                        ἀνιέναι γὰρ εἰς ὕψος ἡ ἀρτηρία <br class="lb"/>κωλυομένη διὰ τὴν θλίψιν, ἅμα μὲν
                        εὔτονον ποιεῖται τὴν ἀντίβασιν, <br class="lb"/>ἅμα δὲ ἔμφασίν τινα τῆς εἰς τὸ πλάτος
                        ἐκτάσεως. <br class="lb"/>ἐν οἷς ἔνδειξις γίνεται τῆς κωλύσεως διὰ τὴν θλίψιν τῆς εἰς
                        <br class="lb"/>ὕψος ἀνόδου· ἀλλ’ ὅταν γε σκληρὸς ὁ χιτὼν ᾖ τῆς ἀρτηρίας, <br class="lb"/>οὐδὲ
                        γίγνεταί πω μεγίστη διαστολή. καὶ διὰ τοῦθ’ ὅταν ᾖ κυρίου <br class="lb"/>σπλάγχνου
                        φλεγμονὴ καὶ δι’ αὐτὴν ὁ σφυγμὸς σκληρὸς, <br class="lb"/>ἐὰν πρὸς τούτοις ἡ
                        διαστέλλουσα τὰς ἀρτηρίας δύναμις εὔῤῥωστος <br class="lb"/>ᾖ, κλονώδης ὁ σφυγμὸς
                        ἀποτελεῖται. ὅταν γὰρ ἥ τε 
<a class="pb" href="#pb528" id="pb528">[p. 528]</a>
 χρεία τῆς διαστολῆς αὐξήσῃ καὶ ῥώμη
                        παρῇ τῇ ζωτικῇ δυνάμει, <br class="lb"/>βιαίως διαστελλομένης τῆς ἀρτηρίας, ὁ κλόνος
                        ἀποτελεῖται. <br class="lb"/>τὰ πολλὰ δὲ ἐν ταῖς τοιαύταις διαθέσεσιν οὐκ ἔστιν
                        εὔῤῥωστος <br class="lb"/>ἡ δύναμις· ἀλλ’ ἀγαπήσειεν ἄν τις ἐν ἰσχνῷ σώματι διὰ μῆκος
                        <br class="lb"/>νόσου γεγονότι μετρίως ἔχειν τόνου τὴν δύναμιν. διὰ τοῦτ’ <br class="lb"/>οὖν οὐδὲ
                        κλονώδεις αὐτοῖς οἱ σφυγμοὶ γίνονται. πιοῦσι γε <br class="lb"/>μὴν οἶνον ἀκρατέστερον
                        ἢ πλέον κλονώδεις αὐτοῖς ἐνίοτε <br class="lb"/>φαίνονται, τῆς τε δυνάμεως ῥωννυμένης
                        καὶ τῆς πυρετώδους <br class="lb"/>θερμασίας αὐξανομένης. οὗτοι μὲν οὖν οἱ σφυγμοὶ
                        πολλάκις <br class="lb"/>φαίνονται, σπάνιοι δὲ οἱ τὸ μὲν ὕψος φυλάττοντες ἅμα τῷ
                        <br class="lb"/>πλάτει, τῷ μήκει δὲ βραχεῖς, σπανιώτατοι δ’ αὐτῶν οἱ καὶ <br class="lb"/>τὸ μῆκος
                        ἅμα τῷ πλάτει συστέλλοντες. τούτων δ’ ἔτι σπανιώτερος <br class="lb"/>ὁ ὑψηλὸς ἅμα καὶ
                        στενὸς καὶ βραχὺς, ἐν μὲν τοῖς <br class="lb"/>μακρὸν ἔχουσι τὸν σφυγμὸν, ὅθ’ ὑγίαινον,
                        οὐδὲ γενέσθαι δυνάμενος· <br class="lb"/>ἐν δὲ τοῖς βραχὺν, ἐπὶ πλήθει συνιστάμενος,
                        ἐῤῥωμένης <br class="lb"/>τῆς δυνάμεως. διὸ καὶ τοὐπίπαν ἀνώμαλος φαίνεται κατὰ <br class="lb"/>τὰ
                        δύο γένη τῆς ἀνωμαλίας. ὥσπερ γάρ ἐστι σημεῖον ἐῤῥωμένης <br class="lb"/>δυνάμεως ὁ
                        σφοδρὸς σφυγμὸς, οὕτω μετ’ ἐκεῖνον ὁ ὑψηλὸς, 
<a class="pb" href="#pb529" id="pb529">[p. 529]</a>
 ὅταν ἐν τῷ μήκει
                        βραχύνηται. δῆλος οὖν ἐστι τηνικαῦτα μήτε <br class="lb"/>διὰ λεπτότητα τοῦ σώματος εἰς
                        ὕψος ἀνιὼν μήτε διὰ μαλακότητα <br class="lb"/>τοῦ χιτῶνος τῆς ἀρτηρίας· εἰ γὰρ διὰ
                        τούτων παρεῖτο, <br class="lb"/>βραχὺς ὁ σφυγμὸς οὐκ ἂν ἦν. ὡς τὸ πολὺ μὲν οὖν ὁ ὑψηλὸς
                        <br class="lb"/>σφυγμὸς εὐθὺς καὶ πλατύς ἐστιν· εἰ δὲ μὴ, σύμμετρος κατὰ <br class="lb"/>τὸ
                        πλάτος. ἐστενῶσθαι δὲ τὸν αὐτὸν καὶ ὑψηλότερον εἶναι <br class="lb"/>τοῦ συμμέτρου
                        χωρὶς ἀνωμαλίας συστηματικῆς ἀδυναμία <br class="lb"/>ἐστίν· καὶ ταύτης ἐλάττους ἀριθμῷ
                        τοὺς ὑψηλοὺς σφυγμοὺς <br class="lb"/>ἐχούσης τῶν συμμέτρων κατὰ τὸ βάθος. ἀλλὰ καὶ
                        κατὰ μίαν <br class="lb"/>διαστολὴν ὁ τοιοῦτος ἀνωμαλίας χωρὶς μὴ πάνυ τι φαίνεσθαι.
                        <br class="lb"/>καὶ μέντοι κἂν κολουθῇ κατὰ μῆκος ὁ ὑψηλὸς σφυγμὸς, ἀλλ’ <br class="lb"/>εἰς
                        τοσοῦτόν γε εἰς ὅσον ἐν τῷ μυρμηκίζοντι οὐ κολουθήσεται. <br class="lb"/>δακτύλου γοῦν
                        ἑνὸς ἐπιβολὴν ἐκπληροῖ, τοῦ μυρμηκίζοντος <br class="lb"/>οὐδὲ τὸ τρίτον μέρος τοῦ ὅλου
                        πληροῦντος. ὁ δ’ οὖν <br class="lb"/>ὑψηλός τε ἅμα καὶ βραχὺς τῷ μήκει σφυγμὸς, ὅταν
                        σκληρότερός <br class="lb"/>τε ἅμα γένηται δηλονότι. τὴν δ’ ἀρχὴν οὐδὲ ὤφθη ποτέ
                        <br class="lb"/>μοι μακρὸς ἅμα καὶ δίκροτος. ἀλλ’ ὅ γε μῆκος προσλαβὼν 
<a class="pb" href="#pb530" id="pb530">[p. 530]</a>

                        ἐπὶ τοῖς εἰρημένοις αἰτίοις κλονώδης γίνεται· τὰ δ’ αἴτια πλῆθος
                        <br class="lb"/>θερμασίας καὶ ῥώμη δυνάμεως καὶ ὀργάνου σκληρότης. <br class="lb"/>ἐνίοτε δὲ καὶ
                        διὰ πάθος ἐν νόσοις ἡ θέσις ἡ τῆς ἀρτηρίας <br class="lb"/>ὑπαλλάττεται καὶ
                        διαστρέφεται, δυσκρασίας τινὸς ἀνωμάλου <br class="lb"/>κατὰ τοὺς χιτῶνας αὐτῆς ἢ τὰ
                        πέριξ σώματα γινομένης· ὡς <br class="lb"/>τὸ μὲν ἐξηράνθαι μέρος, τὸ δὲ μὴ, καὶ τὸ μὲν
                        ἐσκληρύνθαι, <br class="lb"/>τὸ δὲ μὴ, καὶ τὸ μὲν ὑπό τινος τῶν περικειμένων σωμάτων
                        ἑλκόμενον <br class="lb"/>τετάσθαι, τὸ δὲ ἐξεῶσθαι τῆς θέσεως. ἀλλὰ ταῦτα <br class="lb"/>μέν ἐστι
                        σπάνια, τὰ δὲ διὰ θερμασίαν ἢ ψύξιν ὅλου τοῦ κώλου <br class="lb"/>σὺν τοῖς
                        περικειμένοις ἢ ὑγρότητα καὶ πλῆθος ἢ ἔνδειαν <br class="lb"/>ἢ ξηρότητα πολλάκις
                        συμβαίνει. μεμνῆσθαι μέντοι χρὴ καὶ <br class="lb"/>τῶν σπανίως γιγνομένων· ὥστ’
                        ἐπειδὰν ἀφίκῃ πρὸς ἄῤῥωστον· <br class="lb"/>ὃν οὔπω πρότερον εἶδες, ἀπὸ τῶν ὡς ἐπιπολὺ
                        γιγνομένων <br class="lb"/>ἀρξάμενον μεταβαίνειν ἐπὶ τὰ μὴ πάνυ πολλάκις ὁρώμενα,
                        <br class="lb"/>κἄπειθ’ οὕτως ἐπὶ τἄλλα μέχρι τῶν σπανιωτάτων, ὥσπερ <br class="lb"/>ἀμέλει κἀπὶ
                        τοῦ βραχέος μὲν κατὰ τὸ μῆκος, ὑψηλοῦ δὲ κατὰ <br class="lb"/>τὸ βάθος σφυγμοῦ
                        παράδειγμα γινόμενος τῆς ἀπὸ τῶν ﻿
<a class="pb" href="#pb531" id="pb531">[p. 531]</a>
 πολλάκις ὁρωμένων ἐπὶ τὰ
                        σπανιώτερα μεταβάσεως. εὔλογον <br class="lb"/>οὖν ἐστιν, ὅταν ὁ σφυγμὸς οὗτος ὀφθῇ
                        θεάσασθαι πρότερον <br class="lb"/>ὅπως ἔχει παχύτητος ὁ ἄνθρωπος. εἰ μὲν γὰρ εὔσαρκός
                        τε <br class="lb"/>καὶ πίων ἱκανῶς εἴη, κατὰ λόγον ὁ σφυγμὸς φαίνεται· μικρὸς <br class="lb"/>γὰρ
                        ἔσται. διότι ἐν ταῖς ἀμετροτέραις σαρκώσεσιν ἡ σὰρξ <br class="lb"/>ἀποχεομένη κωλύει
                        διαστέλλεσθαι τὸ ἀγγεῖον, εἰς ὅσον ἐπεφύκει· <br class="lb"/>ἀλλὰ καὶ τὸ μῆκος αὐτοῦ
                        βραχύτερον γίνεται καὶ τὸ <br class="lb"/>πλάτος στενώτερον, τῷ πλήθει τῆς σαρκὸς
                        θλιβόμενον. τῶν <br class="lb"/>δ’ ἰσχνῶν μὲν τὴν ἕξιν, τἄλλα δὲ εὐῤῥώστων, ἱκανὸν μὲν
                        τό <br class="lb"/>γε πλάτος καὶ τὸ μῆκος ὁ σφυγμὸς ἔχει, ἀξιόλογον δὲ καὶ τὴν <br class="lb"/>εἰς
                        ὕψος ἀνάβασιν. ἔτι δὲ μᾶλλον ἐφ’ ὧν χαλαρόν ἐστι τὸ <br class="lb"/>δέρμα, κατάδηλον
                        γίνεται τὸ τοῦ διαστήματος αὐτοῦ τε καὶ <br class="lb"/>τοῦ τῆς ἀρτηρίας χιτῶνος. ᾧ
                        δῆλον ὅτι τὰ μὲν κουφότερα <br class="lb"/>σώματα ῥᾳδίως συνεξαίρουσιν αἱ ἀρτηρίαι
                        διαστελλόμεναι, τὰ <br class="lb"/>δὲ βαρύτερα δυσχερέστερον· ὅσα δ’ ἱκανῶς βαρέα,
                        ταῦτα <br class="lb"/>οὐδ’ ὅλως κινοῦσι. </p>
                </section>
                <a class="pb" href="#pb532" id="pb532">[p. 532]</a>
                <section id="body-1-28" class="div textpart chapter level3">
                  <p class="p autofirst">Νῦν δὲ περὶ τῶν σφυγμῶν εἴπωμεν, διὰ τί <br class="lb"/>ἐπὶ ταῖς μετρίαις βλάβαις τῆς τε
                        δυνάμεως ἅμα καὶ τῆς θερμασίας <br class="lb"/>πυκνοὶ μὲν γίνονται, μικροὶ δὲ οὐκέτι
                        οὐδὲ βραδεῖς, <br class="lb"/>ἀλλὰ σύμμετροι. τέσσαρες γοῦν συζυγίαι διάφοροι γίνονται.
                        <br class="lb"/>ἢ μὲν γὰρ διὰ θερμασίαν μόνην ἢ διὰ ψύξιν ἀλλοιοῦνται. καὶ <br class="lb"/>κατὰ
                        μὲν τὴν ἀῤῥωστοτέραν ἅμα καὶ θερμὴν, εἰ μὲν ἐπὶ <br class="lb"/>πλέον ὑπ’ ἀμφοτέρων τῶν
                        αἰτίων δυναστεύοιτο, ἥ τε δύναμις <br class="lb"/>ἱκανῶς ἄῤῥωστος εἴη, καὶ τὸ θερμὸν
                        πυρῶδες, μικροὶ μὲν καὶ <br class="lb"/>βραδεῖς οἱ σφυγμοὶ καὶ πυκνότατοι γίνονται.
                        μετρίας δ’ οὔσης <br class="lb"/>τῆς βλάβης, πυκνοὶ μὲν ὁμοίως, σύμμετροι δὲ κατὰ τὴν
                        διάστασίν <br class="lb"/>τε καὶ κίνησιν. δευτέρα δὲ συζυγία ἐξ ἀῤῥωστίας τε καὶ
                        καταλήψεως <br class="lb"/>σύγκειται. ἐν αὐτῇ ἀμυδρὸς μὲν εἰς τοσοῦτον εἰς ὅσον <br class="lb"/>ἂν
                        καὶ τὰ τῆς δυνάμεως ἔχοι κακῶς ὁ σφυγμὸς γίνεται, μικρὸς <br class="lb"/>δὲ καὶ βραδὺς,
                        ὥσπερ καὶ οἱ ἐπὶ τῆς προτέρας συζυγίας. <br class="lb"/>οὐ μὴν ὁμοίως γε ἐκείνοις εἰς
                        ἔσχατον ἀφικνεῖται. πλὴν εἰ ἡ <br class="lb"/>δύναμις ἐσχάτως εἴη κεκμηκυῖα, δῆλον ὡς
                        μικρότατος ἐπὶ τῶν <br class="lb"/>τοιούτων ὁ σφυγμὸς ἔσται, καὶ διαλείπων καὶ ἐκλείπων
                        τὰ <br class="lb"/>πολλά. τρίτη δὲ συζυγία σφυγμῶν ἀλλοιώσεως, αὐξανομένης 
<a class="pb" href="#pb533" id="pb533">[p. 533]</a>
 ὁμοῦ θερμασίας τε καὶ δυνάμεως· ἐν ᾗ σφοδρότατοι μὲν καὶ <br class="lb"/>μέγιστοι,
                        τάχιστοι δὲ οὐκέτι ὁμοίως οἱ σφυγμοὶ γίνονται, <br class="lb"/>πυκνότατοι δὲ τὰ πολλὰ
                        μὲν οὐκ ἐναργῶς, ἔστιν ὅτε (δὲ) καὶ <br class="lb"/>σαφῶς ὑπὲρ τὸ κατὰ φύσιν εἰσίν. καὶ
                        γίνεται τοῦτο, ὅταν <br class="lb"/>ἐπὶ πλεῖστον αὐξηθῇ τὰ τῆς θερμασίας. λοιπὴ δὲ
                        συζυγία <br class="lb"/>τῆς κατὰ τοῦτο τὸ γένος τῶν σφυγμῶν ἀλλοιώσεως, ὅταν εἰς
                        <br class="lb"/>ταὐτὸν ἀφίκηται ῥώμη τε δυνάμεως καὶ θερμασίας ἔνδεια. <br class="lb"/>γίνονται δ’
                        οὗτοι σύμμετροι μὲν τῷ μεγέθει, βραδύτεροι μέντοι <br class="lb"/>καὶ ἱκανῶς ἀραιοὶ,
                        καὶ μάλιστα, ὅταν ἐπὶ πλέον ἡ ψύξις <br class="lb"/>κρατῇ. τὸ μέντοι τῆς διαστάσεως
                        αὐτῶν ποσὸν οὐ κωλύεται <br class="lb"/>σαφῶς οὐδ’ ἐναργῶς διὰ τὴν εὐῤῥωστίαν τῆς
                        δυνάμεως. οὐ <br class="lb"/>μὴν οὐδὲ βραδυτὴς ἐπὶ πολὺ κρατεῖ διὰ τὴν αὐτὴν αἰτίαν.
                        <br class="lb"/>ἐῤῥωμένη γὰρ ἡ δύναμις — (Cetera desunt). </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>Synopsis librorum suorum de pulsibus</a>
          </header>
          <ul class="tree">
            <li>
              <a href="#body-1">Synopsis librorum suorum de pulsibus</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
