<!DOCTYPE html>
<html xmlns="http://www.w3.org/1999/xhtml" lang="grc">
  <head>
    <meta charset="UTF-8"/>
    <meta name="modified" content="2020-09-28T00:48:18"/>
    <link rel="stylesheet" type="text/css" href="http://oeuvres.github.io/Teinte/layout.css"/>
    <link rel="stylesheet" type="text/css" href="http://oeuvres.github.io/Teinte/teinte.css"/>
  </head>
  <body class="tlg027">
    <div id="center">
      <div id="main">
        <div id="article">
          <div class="fileDesc">
            <div class="titleStmt">
              <p class="author">Galen</p>
              <h1>
                <a href="tlg0057.tlg027.1st1K-grc1.xml">Quod animi mores corporis temperamenta sequantur</a>
              </h1>
              <div class="editor"><span class="label">Édition de </span>Karl Gottlob Kühn</div>
              <div class="funder"><span class="label">Financement : </span>Andrew W. Mellon Foundation</div>
              <span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
              <span class="resp"> (Keyboarding)</span>
              <span class="resp">Gregory R. Crane (Editor-in-Chief, Perseus Digital Library)</span>
              <span class="resp">Matt Munson (Project Manager (University of Leipzig))</span>
              <span class="resp">Annette Geßner (Project Assistant (University of Leipzig))</span>
              <span class="resp">Thibault Clérice (Lead Developer (University of Leipzig))</span>
              <span class="resp">Bruce Robertson (Technical Advisor)</span>
              <div class="date">
                <span class="date">2016</span>
              </div>
            </div>
            <div class="publicationStmt">
              <div class="idno"><span class="idno">tlg0057.tlg027.1st1K-grc1.xml</span>.</div>
              <div class="imprint"><span class="publisher">University of Leipzig</span>, <span class="date">2016</span>, <a href="https://creativecommons.org/licenses/by-sa/4.0/">license cc</a>.</div>
            </div>
            <div class="sourceDesc">
              <span class="biblStruct">
                <span class="monogr"><cite class="title lat" lang="lat">&gt;Claudii Galeni Opera Omnia</cite>. <span class="author">Galen</span>. <span class="editor">Karl Gottlob Kühn</span>. <span class="imprint"><span class="publisher">Cnobloch</span>, <span class="pubPlace">Lipsiae</span> : <span class="biblScope">4</span>, <span class="biblScope">767-822</span>, <span class="date">1822</span></span>. </span>
                <a href="https://hdl.handle.net/2027/chi.11102513">HathiTrust</a>
              </span>
            </div>
          </div>
          <article id="index" class="text">
            <section class="body" id="body">
              <section id="body-1" class="div edition grc level2" lang="grc">
                <a class="pb" href="#pb767" id="pb767">[p. 767]</a>
                <section id="body-1-1" class="div textpart chapter level3">
                  <h3 class="head textpart">ΓΑΛΗΝΟΥ ΒΙΒΛΙΟΝ, ΟΤΙ ΤΑ ΤΗΣ <br class="lb"/>ΨΥΧΗΣ ΗΘΗ ΤΑΙΣ ΤΟΥ ΣΩΜΑΤΟΣ <br class="lb"/>ΚΡΑΣΕΣΙΝ
                        ΕΠΕΤΑΙ.<a class="bookmark" href="#body-1-1"> §</a></h3>
                  <p class="p autofirst">Ταῖς τοῦ σώματος κράσεσιν ἕπεσθαι τὰς <br class="lb"/>δυνάμεις τῆς ψυχῆς, οὐχ ἅπαξ ἢ
                        δὶς, ἀλλὰ πάνυ πολλάκις, <br class="lb"/>οὐδ’ ἐπ’ ἐμαυτοῦ μόνου βασανίσας τε καὶ
                        πολυειδῶς <br class="lb"/>ἐρευνήσας, ἀλλ’ ἀπ’ ἀρχῆς μὲν ἅμα τοῖς διδασκάλοις,
                        <br class="lb"/>ὕστερον δὲ σὺν τοῖς ἀρίστοις φιλοσόφοις, ἀληθῆ τε διὰ <br class="lb"/>παντὸς εὗρον
                        τὸν λόγον, ὠφέλιμόν τε τοῖς κοσμῆσαι τὰς <br class="lb"/>ἑαυτῶν ἐθέλουσι ψυχάς·
                        ἐπειδήπερ, ὡς διῆλθον ἐν τῇ περὶ 
<a class="pb" href="#pb768" id="pb768">[p. 768]</a>
 τῶν ἐθῶν πραγματείᾳ, καὶ διὰ
                        τῶν ἐδεσμάτων τε καὶ πομάτων, <br class="lb"/>ἔτι τε τῶν ὁσημέραι πραττομένων εὐκρασίαν
                        ἐργαζόμενοι <br class="lb"/>τῷ σώματι, κᾀκ ταύτης εἰς ἀρετήν τι τῆς ψυχῆς
                        <br class="lb"/>συντελέσομεν, ὡς οἱ περὶ Πυθαγόραν καὶ Πλάτωνα καί <br class="lb"/>τινες ἄλλοι τῶν
                        παλαιῶν ἱστοροῦνται πράξαντες. </p>
                </section>
                <section id="body-1-2" class="div textpart chapter level3">
                  <p class="p autofirst">Ἀρχὴ δὲ παντὸς τοῦ μέλλοντος εἰρῆσθαι <br class="lb"/>λόγου γνῶσις τῆς διαφορᾶς τῶν ἐν
                        τοῖς μικροῖς παιδίοις <br class="lb"/>φαινομένων ἔργων τε καὶ παθῶν τῆς ψυχῆς, ἐξ ὧν αἱ
                        <br class="lb"/>δυνάμεις αὐτῆς κατάδηλοι γίνονται. τινὰ μὲν γὰρ αὐτῶν <br class="lb"/>φαίνονται
                        δειλότατα, τινὰ δὲ καταπληκτικώτατα· καί τινα <br class="lb"/>μὲν ἄπληστα καὶ λίχνα,
                        τινὰ δὲ ἐναντίως διακείμενα· καί <br class="lb"/>τινα μὲν ἀναίσχυντα, τινὰ <span class="milestone">445</span> δὲ αἰσχυντηλὰ, καὶ πολλὰς <br class="lb"/>ἑτέρας ἔχοντα
                        τοιαύτας διαφορὰς, ἃς ἁπάσας ἐν ἑτέροις <br class="lb"/>διῆλθον. ἐνταυθοῖ δ’ ἀρκεῖ
                        παραδείγματος ἕνεκα τῶν τριῶν <br class="lb"/>αὐτῆς εἰδῶν τε καὶ μερῶν ἐνδεδεῖχθαι τὰς
                        δυνάμεις, ἐναντίας <br class="lb"/>ὑπαρχούσας φύσει τοῖς βρέφεσιν. ἐκ τούτου γὰρ
                        ἐνέσται <br class="lb"/>συλλογίζεσθαι, μὴ τὴν αὐτὴν ἅπασι φύσιν εἶναι ψυχῆς. 
<a class="pb" href="#pb769" id="pb769">[p. 769]</a>
 εὔδηλον δὲ, ὅτι τὸ τῆς φύσεως ὄνομα κατὰ τοὺς τοιούτους
                        <br class="lb"/>λόγους ταὐτὸν σημαίνει τῷ τῆς οὐσίας. εἴπερ γὰρ ἦν ἀπαράλλακτος
                        <br class="lb"/>αὐτῶν ἡ οὐσία τῆς ψυχῆς, ἐνήργουν τε τὰς αὐτὰς <br class="lb"/>ἐνεργείας, ἔπασχόν
                        τ’ ἂν ἀπὸ τῶν αὐτῶν αἰτιῶ. τὰ <br class="lb"/>αὐτὰ πάθη. δῆλον οὖν, ὅτι διαφέρουσιν
                        ἀλλήλων οἱ παῖδες <br class="lb"/>εἰς τοσοῦτον ταῖς τῶν ψυχῶν οὐσίαις, εἰς ὅσον καὶ
                        ταῖς <br class="lb"/>ἐνεργείαις τε καὶ τοῖς παθήμασιν αὐτῶν· εἰ δὲ τοῦτο, καὶ <br class="lb"/>ταῖς
                        δυνάμεσι. συγκεχυμένοι δέ εἰσιν εὐθὺς ἐν τούτῳ πολλοὶ <br class="lb"/>τῶν σοφῶν,
                        ἀδιόρθωτον ἔννοιαν ἔχοντες περὶ δυνάμεως. <br class="lb"/>ὥσπερ γὰρ ἐνοικοῦντός τινος
                        πράγματος ταῖς οὐσίαις, ὡς <br class="lb"/>ἡμεῖς ταῖς οἰκίαις, οὔπω μοι δοκοῦσι περὶ
                        τῶν δυνάμεων <br class="lb"/>φαντάζεσθαι, μὴ γινώσκοντες, ὅτι τῶν γινομένων ἑκάστου
                        <br class="lb"/>ποιητική τίς ἐστιν αἰτία νοουμένη κατὰ τὸ πρός τι, καὶ <br class="lb"/>ταύτης τῆς
                        αἰτίας, ὡς μὲν πράγματος τοιοῦδέ τινος, ἰδίᾳ <br class="lb"/>καὶ καθ’ ἑαυτὸ προσηγορία
                        τίς ἐστιν. ἐν δὲ τῇ πρὸς τὸ <br class="lb"/>γινόμενον ἀφ’ ἑαυτῆς σχέσει δύναμίς ἐστι
                        τοῦ γιγνομένου, <br class="lb"/>καὶ διὰ τοῦτο τοσαύτας δυνάμεις ἔχειν τὴν οὐσίαν φαμὲν,
                        <br class="lb"/>ὅσας ἐνεργείας, οἷον τὴν ἀλόην καθαρτικήν τε δύναμιν ἔχειν 
<a class="pb" href="#pb770" id="pb770">[p. 770]</a>
 καὶ τονωτικὴν στομάχου, καὶ τραυμάτων ἐναίμων κολλητικὴν, <br class="lb"/>ἰσοπέδων
                        ἑλκῶν ἀπουλωτικὴν, ὑγρότητος βλεφάρων <br class="lb"/>ξηραντικὴν, οὐ δήπου τῶν
                        εἰρημένων ἔργων ἕκαστον ἄλλου <br class="lb"/>τινὸς ποιοῦντος παρὰ τὴν ἀλόην. αὕτη γάρ
                        ἐστιν ἡ <br class="lb"/>ταῦτα δρῶσα, καὶ διὰ τὸ δύνασθαι ποιεῖν αὐτὰ τοσαύτας
                        <br class="lb"/>ἐλέχθη δυνάμεις ἔχειν, ὅσα τὰ ἔργα. λέγομεν γοῦν, τὴν <br class="lb"/>ἀλόην
                        καθαίρειν δύνασθαι καὶ ῥωννύναι στόμαχον, καὶ <br class="lb"/>κολλᾷν τραύματα, καὶ ἕλκη
                        συνουλοῦν, καὶ ὀφθαλμοὺς <br class="lb"/>ὑγροὺς ξηραίνειν, ὡς οὐδὲν διαφέρον ἢ
                        καθαίρειν δύνασθαι <br class="lb"/>φάναι τὴν ἀλόην, ἢ δύναμιν ἔχειν καθαρτικήν. οὕτω
                        <br class="lb"/>δὲ καὶ τὸ ξηραίνειν ὑγροὺς ὀφθαλμοὺς δύνασθαι ταὐτὸν <br class="lb"/>σημαίνει τῷ
                        δύναμιν ἔχειν ὀφθαλμῶν ξηραντικήν. κατὰ δὲ <br class="lb"/>τὸν αὐτὸν τρόπον, ὅταν
                        εἴπωμεν, ἡ ἐν ἐγκεφάλῳ καθιδρυμένη <br class="lb"/>λογιστικὴ ψυχὴ δύναται μὲν
                        αἰσθάνεσθαι διὰ τῶν <br class="lb"/>αἰσθητηρίων, δύναται δὲ καὶ μεμνῆσθαι διὰ τῶν
                        αἰσθητῶν <br class="lb"/>αὐτὴ καθ’ αὑτὴν, ἀκολουθίαν τε καὶ μάχην ἐν τοῖς πράγμασιν
                        <br class="lb"/>ὁρᾷν, ἀνάλυσίν τε καὶ σύνθεσιν, οὐκ ἄλλο τι δηλοῦμεν <br class="lb"/>ἢ εἰ
                        περιλαβόντες εἴποιμεν, ἡ λογιστικὴ ψυχὴ δυνάμεις 
<a class="pb" href="#pb771" id="pb771">[p. 771]</a>
 ἔχει τὰς
                        πλείους, αἴσθησιν, καὶ μνήμην, καὶ σύνεσιν, ἑκάστην <br class="lb"/>τε τῶν ἄλλων. ἐπεὶ
                        δὲ οὐ μόνον αἰσθάνεσθαι δύνασθαί <br class="lb"/>φαμεν αὐτὴν, ἀλλὰ καὶ κατ’ εἶδος ὁρᾷν,
                        ἀκούειν, <br class="lb"/>ὀσμᾶσθαι, γεύεσθαι, ἅπτεσθαι, πάλιν αὖ δυνάμεις αὐτὴν
                        <br class="lb"/>ἔχειν λέγομεν, ὀπτικὴν, ὀσφραντικὴν, ἀκουστικὴν, <br class="lb"/>γευστικὴν,
                        ἁπτικήν. οὕτω δὲ καὶ τὴν ἐπιθυμητικὴν αὐτῇ <br class="lb"/>δύναμιν ὁ Πλάτων ὑπάρχειν
                        ἔλεγεν, ἣν δὴ κοινῶς ἐπιθυμητικὴν, <br class="lb"/>οὐκ ἰδίως ὀνομάζειν ἔθος αὐτῷ.
                        πλείους μὲν γὰρ <br class="lb"/>εἶναι καὶ ταύτης τῆς ψυχῆς ἐπιθυμίας φησὶ, πλείους δὲ
                        <br class="lb"/>καὶ τῆς θυμοειδοῦς, πολλῷ δὲ πλείους καὶ ποικιλωτέρας <br class="lb"/>τῆς τρίτης,
                        ἣν δι’ αὐτὸ τοῦτο κατ’ ἐξοχὴν ὠνόμασεν ἐπιθυμητικὴν, <br class="lb"/>εἰωθότων οὕτω τῶν
                        ἀνθρώπων ἐνίοτε τὰ πρωτεύοντα <br class="lb"/>τῶν ἐν τῷ γένει τῷ τοῦ γένους
                        προσαγορεύειν <br class="lb"/>ὀνόματι, καθάπερ ὅταν εἴπωσιν, ὑπὸ μὲν τοῦ ποιητοῦ
                        λελέχθαι <br class="lb"/>τόδε τὸ ἔπος, ὑπὸ δὲ τῆς ποιητρίας τόδε· πάντες <br class="lb"/>γὰρ
                        ἀκούομεν, Ὅμηρον μὲν λέγεσθαι ποιητὴν, Σαπφὼ <br class="lb"/>δὲ ποιήτριαν. <span class="milestone">446</span> οὕτω δὲ καὶ θῆρα λέγουσιν ἐξαιρέτως <br class="lb"/>τὸν
                        λέοντα, καὶ ἄλλα τοιαῦτα κατ’ ἐξοχὴν ὀνομάζουσιν. ﻿
<a class="pb" href="#pb772" id="pb772">[p. 772]</a>

                        ἐπιθυμητικὸν οὖν ἐστι κατὰ τὸ κοινὸν τῆς ἐπιθυμίας σημαινόμενον
                        <br class="lb"/>ἀληθείας μὲν καὶ ἐπιστήμης, καὶ μαθημάτων, <br class="lb"/>καὶ συνέσεως, καὶ
                        μνήμης, καὶ συλλήβδην εἰπεῖν ἁπάντων <br class="lb"/>τῶν καλῶν ἐκεῖνο τὸ μέρος τῆς
                        ψυχῆς, ὃ καλεῖν εἰθίσμεθα <br class="lb"/>λογιστικόν· ἐλευθερίας δὲ καὶ νίκης, καὶ τοῦ
                        κρατεῖν, καὶ <br class="lb"/>ἄρχειν, καὶ δοξάζεσθαι, καὶ τοῦ τιμᾶσθαι τὸ θυμοειδές·
                        <br class="lb"/>ἀφροδισίων δὲ καὶ τῆς ἐξ ἑκάστου τῶν ἐσθιομένων τε καὶ <br class="lb"/>πινομένων
                        ἀπολαύσεως τὸ κατ’ ἐξοχὴν ὀνομαζόμενον ὑπὸ <br class="lb"/>Πλάτωνος ἐπιθυμητικὸν, οὔτε
                        τῆς αὐτῆς ψυχῆς ὄρεξιν <br class="lb"/>τοῦ καλοῦ ἔχειν δυναμένης, οὔτε τῆς λογιστικῆς
                        ἀφροδισίων, <br class="lb"/>ἢ πομάτων, ἢ βρωμάτων, ὥσπερ οὐδὲ εἰκὸς, ἢ <br class="lb"/>ἀρχῆς, ἢ
                        δόξης, ἢ τιμῆς. κατὰ δὲ τὸν αὐτὸν λόγον οὐδὲ <br class="lb"/>τῆς θυμοειδοῦς ὀρέξεις
                        εἶχεν ἥ τε λογιστικὴ καὶ ἡ <br class="lb"/>ἐπιθυμητική. </p>
                </section>
                <section id="body-1-3" class="div textpart chapter level3">
                  <p class="p autofirst">Ὅτι μὲν οὖν τρία τῆς ψυχῆς ἐστιν εἴδη, καὶ <br class="lb"/>ὁ Πλάτων βούλεται ταῦτα, δι’
                        ἑτέρων ἐπιδέδεικται, καθάπερ <br class="lb"/>γε καὶ ὅτι τὸ μὲν ἐν ἥπατι, τὸ δὲ ἐν
                        καρδίᾳ, τὸ δὲ <br class="lb"/>ἐν ἐγκεφάλῳ καθίδρυται. ὅτι δὲ ἐκ τούτων τῶν εἰδῶν τε 
<a class="pb" href="#pb773" id="pb773">[p. 773]</a>
 καὶ μερῶν τῆς ὅλης ψυχῆς τὸ λογιστικὸν ἀθάνατόν ἐστι,
                        <br class="lb"/>Πλάτων μὲν φαίνεται πεπεισμένος· ἐγὼ δὲ, οὔθ’ ὡς ἔστιν, <br class="lb"/>οὔθ’ ὡς
                        οὐκ ἔστιν, ἔχω διατείνασθαι πρὸς αὐτόν. πρῶτον <br class="lb"/>οὖν ἐπισκεψώμεθα περὶ
                        τῶν ἐν καρδίᾳ καὶ ἥπατι τῆς <br class="lb"/>ψυχῆς εἰδῶν, ἃ κᾀκείνῳ κᾀμοὶ συνωμολόγηται
                        φθείρεσθαι <br class="lb"/>κατὰ τὸν θάνατον. ἔχοντος δὲ ἰδίαν οὐσίαν ἑκατέρου τῶν
                        <br class="lb"/>σπλάγχνων, ἥτις μέν ἐστιν ἀκριβῶς αὕτη, μηδέπω ζητῶμεν,
                        <br class="lb"/>ἀναμνησθῶμεν δὲ περὶ τῆς κοινῆς ἁπάντων σωμάτων <br class="lb"/>συστάσεως. ἐκ
                        δυοῖν γὰρ ἀρχῶν ἡμῖν ἐδείχθη σύνθετος <br class="lb"/>ὑπάρχειν, ὕλης μὲν ἀποίου κατ’
                        ἐπίνοιαν, ἐχούσης δὲ ἐν <br class="lb"/>αὑτῇ ποιοτήτων τεττάρων κρᾶσιν, θερμότητος,
                        ψυχρότητος, <br class="lb"/>ὑγρότητος, ξηρότητος. ἐκ τούτων καὶ χαλκὸς, καὶ
                        <br class="lb"/>σίδηρος, καὶ χρυσὸς, ἥ τε σὰρξ, νεῦρά τε καὶ χόνδρος, <br class="lb"/>καὶ πιμελὴ,
                        καὶ πάνθ’ ἁπλῶς τὰ πρωτόγονα μὲν ὑπὸ <br class="lb"/>Πλάτωνος, ὁμοιομερῆ δ’ ὑπ’
                        Ἀριστοτέλους ὀνομαζόμενα <br class="lb"/>γέγονεν. ὥστε, εἴγε αὐτὸς οὗτος Ἀριστοτέλης
                        εἶδος εἶναι <br class="lb"/>τοῦ σώματος εἴπῃ τὴν ψυχὴν, ἐρωτητέον αὐτὸν ἢ τούς <br class="lb"/>γ’
                        ἀπ’ αὐτοῦ, ποτέραν τὴν μορφὴν εἶδος εἰρῆσθαι πρὸς 
<a class="pb" href="#pb774" id="pb774">[p. 774]</a>
 αὐτοῦ
                            νο<span class="milestone">345</span>μίσομεν, ὥσπερ ἐν τοῖς ὀργανικοῖς
                        σώμασιν, <br class="lb"/>ἢ τὴν ἑτέραν ἀρχὴν τῶν φυσικῶν σωμάτων, σῶμα δημιουργήσασαν,
                        <br class="lb"/>ὅπερ ὁμοιομερές ἐστι καὶ ἁπλοῦν, ὡς πρὸς αἴσθησιν <br class="lb"/>οὐκ ἔχον
                        ὀργανικὴν σύνθεσιν. ἀποκρινοῦνται γὰρ <br class="lb"/>ἐξ ἀνάγκης τὴν ἑτέραν ἀρχὴν τῶν
                        φυσικῶν σωμάτων, εἴ γε <br class="lb"/>δὴ τούτων εἰσὶ πρώτως ἐνέργειαι. δέδεικται γὰρ
                        τοῦθ’ ἡμῖν <br class="lb"/>ἑτέρωθι, καὶ νῦν, ἂν δεήσῃ, πάλιν εἰρήσεται. καὶ μὴν
                        <br class="lb"/>εἴπερ ἐξ ὕλης τε καὶ εἴδους ἅπαντα συνέστηκε τὰ τοιαῦτα <br class="lb"/>σώματα,
                        δοκεῖ δὲ καὶ αὐτῷ τῷ Ἀριστοτέλει, τῶν τεττάρων <br class="lb"/>ποιοτήτων ἐγγινομένων τῇ
                        ὕλῃ τῶν φυσικῶν, γίγνεσθαι <br class="lb"/>σωματικὴν ἐκ τούτων κρᾶσιν, ἀναγκαῖον αὐτὸ
                        τίθεσθαι τὸ <br class="lb"/>εἶδος, ὥστε πως καὶ ἡ τῆς ψυχῆς οὐσία κρᾶσις ἔσται τῶν
                        <br class="lb"/>τεττάρων, εἴπερ ποιοτήτων ἐθέλεις λέγειν, ὑγρότητός τε <br class="lb"/>καὶ
                        ξηρότητος, καὶ ψυχρότητος καὶ θερμότητος, ἤτοι σωμάτων, <br class="lb"/>ὑγροῦ, καὶ
                        θερμοῦ, καὶ ψυχροῦ, καὶ ξηροῦ, τῇ <br class="lb"/>δὲ τῆς ψυχῆς οὐσίᾳ τὰς δυνάμεις αὐτῆς
                        δεικνύναι ἑπομένας, <br class="lb"/>εἴ γε καὶ τὰς ἐνεργείας. εἰ μὲν οὖν καὶ τὸ
                        λογιζόμενον <br class="lb"/>εἶδος τῆς ψυχῆς ᾖ, θνητὸν ἔσται· καὶ γὰρ καὶ αὐτὸ 
<a class="pb" href="#pb775" id="pb775">[p. 775]</a>
 κρᾶσίς τις ἐγκεφάλῳ, <span class="milestone">447</span> καὶ
                        πάνθ’ οὕτω τὰ τῆς ψυχῆς <br class="lb"/>εἴδη τε καὶ μέρη τὰς δυνάμεις ἑπομένας ἕξει τῇ
                        κράσει, <br class="lb"/>καὶ ἔσται τοιαύτη ἡ τῆς ψυχῆς οὐσία. εἰ δ’ ἀθάνατός <br class="lb"/>ἐστιν,
                        ὡς Πλάτων βούλεται, διὰ τί χωρίζεται, ψυχθέντος <br class="lb"/>σφοδρῶς, ἢ
                        ὑπερθερμανθέντος, ἢ ὑπερξηρανθέντος, <br class="lb"/>ἢ ὑπερυγρανθέντος τοῦ ἐγκεφάλου,
                        καλῶς ἂν ἐπεποιήκει <br class="lb"/>γράψας αὐτὸς, ὥσπερ καὶ τἄλλα τὰ κατ’ αὐτὴν ἔγραψε.
                        <br class="lb"/>γίνεται γὰρ ὁ θάνατος κατὰ τὸν Πλάτωνα, χωριζομένης <br class="lb"/>τῆς ψυχῆς ἀπὸ
                        τοῦ σώματος. διὰ τί δὲ αὐτὴν κένωσις αἵματος <br class="lb"/>χωρίζει πολλὴ, καὶ κώνειον
                        ποθὲν, καὶ πυρετὸς διακαὴς, <br class="lb"/>εἰ μὲν ὁ Πλάτων ἔζη, παρ’ ἐκείνου πάντως ἂν
                        <br class="lb"/>ἠξίωσα μαθεῖν. ἐπεὶ δ’ οὔτ’ ἐκεῖνός ἐστιν ἔτι, καὶ τῶν <br class="lb"/>Πλατωνικῶν
                        διδασκάλων οὐδεὶς οὐδεμίαν αἰτίαν ἐδιδάξατό <br class="lb"/>με, δι’ ἣν ὑφ’ ὧν εἶπον ἡ
                        ψυχὴ τοῦ σώματος ἀναγκάζεται <br class="lb"/>χωρίζεσθαι, τολμῶ λέγειν αὐτὸς, ὡς οὐ πᾶν
                        εἶδος σώματος <br class="lb"/>ἐπιτήδειόν ἐστιν ὑποδέξασθαι τὴν λογιστικὴν ψυχήν.
                        ἀκόλουθον <br class="lb"/>γὰρ ὁρῶ τοῦτο τῷ περὶ ψυχῆς δόγματι τοῦ Πλάτωνος, 
<a class="pb" href="#pb776" id="pb776">[p. 776]</a>
 ἀπόδειξίν γε μὴν οὐδεμίαν ἔχω λέγειν αὐτοῦ διὰ <br class="lb"/>τὸ μὴ γινώσκειν με
                        τὴν οὐσίαν τῆς ψυχῆς ὁποία τίς ἐστιν, <br class="lb"/>ἐκ τοῦ γένους τῶν ἀσωμάτων
                        ὑποθεμένων ἡμῶν ὑπάρχειν <br class="lb"/>αὐτήν. ἐν μὲν γὰρ σώματι τὰς κράσεις ὁρῶ
                        πάμπολύ τε <br class="lb"/>διαφερούσας ἀλλήλων καὶ παμπόλλας οὔσας. ἀσωμάτου δ’
                        <br class="lb"/>οὐσίας αὐτῆς καθ’ ἑαυτὴν εἶναι δυναμένης, οὐκ οὔσης δὲ <br class="lb"/>ποιότητος,
                        ἢ εἴδους σώματος, οὐδεμίαν νοῶ διαφορὰν, <br class="lb"/>καίτοι πολλάκις ἐπισκεψάμενός
                        τε καὶ ζητήσας ἐπιμελῶς, <br class="lb"/>ἀλλ’ οὐδὲ πῶς οὐδὲν οὖσα τοῦ σώματος εἰς ὅλον
                        αὐτὸ <br class="lb"/>δύναιτ’ ἂν ἐκτείνεσθαι. τούτων μὲν οὐδὲν οὐδ’ ἄχρι φαντασίας
                        <br class="lb"/>ἐννοῆσαι δεδύνημαι, καίτοι προθυμηθεὶς χρόνῳ <br class="lb"/>παμπόλλῳ. γινώσκω δ’
                        ἐκεῖνο ἐναργῶς φαινόμενον, ὡς ἡ <br class="lb"/>μὲν τοῦ αἵματος κένωσις καὶ ἡ τοῦ
                        κωνείου πόσις καταψύχουσι <br class="lb"/>τὸ σῶμα, πυρετὸς δὲ σφοδρὸς ὑπερθερμαίνει.
                        <br class="lb"/>καὶ πάλιν ἐρῶ ταὐτὸν, διὰ τί ψυχόμενον ἢ ὑπερθερμαινόμενον <br class="lb"/>τὸ σῶμα
                        καταλείπει τελέως ἡ ψυχὴ, πολλὰ ζητήσας <br class="lb"/>οὐχ εὗρον, ὥσπερ γε οὐδὲ, διὰ
                        τί χολῆς μὲν ξανθῆς ﻿
<a class="pb" href="#pb777" id="pb777">[p. 777]</a>
 ἐν ἐγκεφάλῳ πλεοναζούσης εἰς παραφροσύνην
                        ἑλκόμεθα, <br class="lb"/>διὰ τί δὲ τῆς μελαίνης εἰς μελαγχολίαν, διὰ τί δὲ τὸ
                        <br class="lb"/>φλέγμα καὶ ὅλως τὰ ψυκτικὰ παραίτια ληθάργοις, ἐξ ὧν <br class="lb"/>καὶ μνήμης,
                        καὶ συνέσεως βλάβαις ἁλισκόμεθα. καὶ μέντοι <br class="lb"/>καὶ διὰ τιμωρίαν αὐτὴν
                        ἐργάζεται κώνειον ποθὲν, ᾧ <br class="lb"/>καὶ τοὔνομα ἔνθεν παρώνυμον ἀπὸ τοῦ πάθους,
                        ὃ πάσχον <br class="lb"/>ὁρῶ ὑπ’ αὐτοῦ τὸ σῶμα. λύπης δὲ ἁπάσης καὶ δυσθυμίας
                        <br class="lb"/>κουφίζει σαφῶς οἶνος πινόμενος· ἑκάστης γὰρ ἡμέρας <br class="lb"/>τούτῳ χρώμεθα.
                        καὶ Ζήνων, ὥς φασιν, ἔλεγεν, ὅτι καθάπερ <br class="lb"/>οἱ πικροὶ θέρμοι βρεχόμενοι τῷ
                        ὕδατι γίνονται γλυκεῖς, <br class="lb"/>οὕτω καὶ αὐτὸν ὑπ’ οἴνου διατίθεσθαι. φασὶ δὲ
                        καὶ <br class="lb"/>τὴν οἰνοπίαν ῥίζαν ἔτι καὶ μᾶλλον ἐργάζεσθαι τοῦτο, καὶ <br class="lb"/>ταύτην
                        εἶναι τὸ τῆς Αἰγυπτίας ξένης φάρμακον, ὅ φησιν ὁ ποιητής·</p>
                  <div class="lg">
                    <div class="l first">Αὐτίκ’ ἄρ’ εἰς οἶνον βάλε φάρμακον, ἔνθεν ἔπινον,</div>
                    <div class="l">Νηπενθές τ’ ἄχολόν τε κακῶν ἐπίληθον ἁπάντων.</div>
                  </div>
                  <p class="p autofirst">ἡ μὲν οὖν οἰνοπία ῥίζα χαιρέτω· δεόμεθα γὰρ αὐτῆς οὐδὲν 
<a class="pb" href="#pb778" id="pb778">[p. 778]</a>
 εἰς τὸν
                        λόγον, ὁρῶντες ὁσημέραι τὸν οἶνον ἐργαζόμενον, <br class="lb"/>ὅσα περ οἱ ποιηταὶ
                        λέγουσιν·</p>
                  <div class="lg">
                    <div class="l first">Οἶνός σε τρώει μελιηδὴς, ὅστε καὶ ἄλλους</div>
                    <div class="l">Βλάπτει, ὃς ἄν μιν χανδὸν ἕλοι μηδ’ αἴσιμα πίνοι.</div>
                    <div class="l">Οἶνος καὶ Κένταυρον ἀγακλυτὸν Εὐρυτίωνα</div>
                    <div class="l">Ἄασ’ ἐνὶ μεγάρῳ μεγαθύμου Πειριθόοιο</div>
                    <div class="l">Ἐς Λαπίθας ἐλθόνθ’· ὁ δ’ ἐπεὶ φρένας ἄασεν οἴνῳ,</div>
                    <div class="l">Μαινόμενος κάκ’ ἔρεξε δόμον κατὰ Πειριθόοιο.</div>
                  </div>
                  <p class="p autofirst">καὶ ἀλλαχόθι περὶ αὐτοῦ φησι Νηλέως·</p>
                  <div class="l">Ὅστ’ ἐφέηκε πολύφρονά περ μάλ’ ἀεῖσαι</div>
                  <p class="p autofirst"><span class="milestone">448</span>Καί θ’ ἁπαλὸν γελάσαι, καί τ’ ὀρχήσασθαι
                        ἀνῆκε,</p>
                  <div class="l">Καί τι ἔπος προέηκεν, ὅπερ τ’ ἄῤῥητον ἄμεινον.</div>
                  <p class="p autofirst">οὕτω δὲ καὶ Θεόγνις ἔλεγεν· Οἶνος πινόμενος πουλὺς κακόν· <br class="lb"/>ἢν δέ τις
                        αὐτὸν Πίνῃ ἐπισταμένως, οὐ κακὸν, ἀλλ’ <br class="lb"/>ἀγαθόν. ὄντως γὰρ, εἰ συμμέτρως
                        ποθείη, καὶ πέψει, καὶ <br class="lb"/>ἀναδώσει, καὶ αἱματώσει, καὶ θρέψει. μεγάλα δὲ
                        συντελεῖ <br class="lb"/>μετ’ αὐτοῦ καὶ τὴν ψυχὴν ἡμῶν ἡμερωτέραν 
<a class="pb" href="#pb779" id="pb779">[p. 779]</a>
 τε ἅμα
                        καὶ θαρσαλεωτέραν ἐργάζεσθαι, διὰ μέσης δηλονότι <br class="lb"/>τῆς κατὰ τὸ σῶμα
                        κράσεως, ἥντινα ἀνάπαλιν ἐργάζεται <br class="lb"/>διὰ μέσων τῶν χυμῶν. οὐ μόνον δὲ, ὡς
                        ἔφην, <br class="lb"/>κρᾶσις· σώματος ὑπαλλάττει καὶ τὰς ἐνεργείας τῆς ψυχῆς, <br class="lb"/>ἀλλὰ
                        καὶ χωρίζειν αὐτὴν ἀπὸ τοῦ σώματος δύναται. τί γὰρ <br class="lb"/>ἂν ἄλλο τις εἴποι,
                        θεώμενος τὰ ψύχοντά τε καὶ θερμαίνοντα <br class="lb"/>φάρμακα παραχρῆμα τὸν
                        προσενεγκάμενον ἀναιροῦντα; <br class="lb"/>τοῦ γένους δέ εἰσι τούτων καὶ οἱ τῶν θηρίων
                        <br class="lb"/>ἰοί. τοὺς δηχθέντας οὖν ὑπὸ τῆς ἀσπίδος ὁρῶμεν ἀποθνήσκοντας
                        <br class="lb"/>αὐτίκα παραπλήσιον τῆς ἀπὸ κωνείου πόσεως, <br class="lb"/>ὡς καὶ τοῦ ταύτης ἰοῦ
                        ψύχοντος. ἀναγκαῖον ἔσται <br class="lb"/>καὶ τοῖς ἰδίαν οὐσίαν ἔχειν ὑποθεμένοις τὴν
                        ψυχὴν ὁμολογῆσαι, <br class="lb"/>δουλεύειν αὐτὴν ταῖς τοῦ σώματος κράσεσιν, εἴ γε
                        <br class="lb"/>καὶ χωρίζειν ἐξουσίαν ἔχουσι, καὶ παραφρονεῖν ἀναγκάζουσι, <br class="lb"/>καὶ
                        μνήμην καὶ σύνεσιν ἀφαιρεῖσθαι, καὶ λυπηρότερα, καὶ <br class="lb"/>ἀτολμότερα, καὶ
                        ἀθυμότερα ἐργάζεσθαι, καθάπερ ἐν ταῖς <br class="lb"/>μελαγχολίαις φαίνεται. καὶ τούτων
                        ἔχει τἀναντία ὁ πίνων <br class="lb"/>τὸν οἶνον συμμέτρως. </p>
                </section>
                <a class="pb" href="#pb780" id="pb780">[p. 780]</a>
                <section id="body-1-4" class="div textpart chapter level3">
                  <p class="p autofirst">Ἆρ’ οὖν ὑπὸ μὲν τῆς κατὰ τὸ θερμόν τε <br class="lb"/>καὶ ψυχρὸν κράσεως ὑπαλλάττεσθαι
                        πεφύκασιν αἱ δυνάμεις <br class="lb"/>τῆς ψυχῆς, ὑπὸ δὲ τῆς κατὰ τὸ ξηρόν τε καὶ ὑγρὸν
                        <br class="lb"/>οὐδὲν πάσχειν; καὶ μὴν τούτου πολλὰ τεκμήρια κατά τε <br class="lb"/>φάρμακα καὶ
                        τὴν ὁσημέραι δίαιταν ἔχομεν, ἃ τάχ’ ἂν <br class="lb"/>ἐφεξῆς εἴποιμι σύμπαντα πρότερον
                        ἀναμνήσας ὧν ὁ Πλάτων <br class="lb"/>ἔγραψε λόγων ὑπὸ τῆς τοῦ σώματος ὑγρότητος εἰς
                        λήθην <br class="lb"/>ἔρχεσθαι τὴν ψυχὴν ὧν πρότερον ἠπίστατο, πρὶν ἐνδεθῆναι <br class="lb"/>τῷ
                        σώματι. λέγει γὰρ ᾧδέ πως αὐτοῖς ῥήμασιν ἐν <br class="lb"/>Τιμαίῳ, κατ’ ἐκεῖνο τὸ
                        χωρίον τοῦ συγγράμματος, ἔνθα <br class="lb"/>φησὶ τοὺς θεοὺς δημιουργῆσαι τὸν
                        ἄνθρωπον, ἐνδόντας τὴν <br class="lb"/>ἀθάνατον ψυχὴν εἰς ἐπίῤῥυτον σῶμα καὶ ἀπόῤῥυτον,
                        εὔδηλον <br class="lb"/>ὅτι τὴν ὑγρότητα τῆς βρεφῶν οὐσίας αἰνιττόμενος. <br class="lb"/>ἐφεξῆς
                        γοῦν τούτοις τάδε φησίν· Αἱ δὲ εἰς ποταμὸν ἐνδεθεῖσαι <br class="lb"/>πολὺν οὔτ’
                        ἐκρατοῦντο, καὶ βίᾳ ἐφέροντό τε καὶ <br class="lb"/>ἔφερον. καὶ μετ’ ὀλίγα πάλιν·
                        Πολλοῦ γὰρ ὄντος τοῦ κατακλύζοντος <br class="lb"/>καὶ ἀποῤῥέοντος κύματος, ὃ τὴν
                        τροφὴν παρεῖχεν, 
<a class="pb" href="#pb781" id="pb781">[p. 781]</a>
 ἔτι μείζονα θόρυβον ἀπειρ<span class="milestone">346</span>γάζετο τὰ προσπίπτοντα τῶν <br class="lb"/>παθημάτων
                        ἑκάστοις. καὶ μέντοι καὶ διέλθωμεν αὐτὰ πάλιν. <br class="lb"/>ἐφεξῆς γάρ φησι· Διὰ δὴ
                        ταῦτα πάντα τὰ πάθη κατ’ <br class="lb"/>ἀρχὰς ἡ ψυχὴ γίνεται τὸ πρῶτον, ὅταν εἰς σῶμα
                        ἐνδεθῇ <br class="lb"/>θνητὸν, ὅταν δὲ τὸ τῆς αὐξήσεως καὶ πρὸς ἔλαττον ἐπῇ <br class="lb"/>ῥεῦμα,
                        πάλιν δὲ περίοδοι λαμβανόμεναι γαλήνης τὴν ἑαυτῶν <br class="lb"/>ὁδὸν ἴασι, καὶ
                        καθιστῶνται μᾶλλον ἐπιόντος τοῦ χρόνου. <br class="lb"/>τότε ἤδη πρὸς τὸ κατὰ φύσιν
                        ἰόντων σχῆμα ἑκάστου <br class="lb"/>τῶν κύκλων αἱ περιφοραὶ κατευθυνόμεναι, τό τε
                        θάτερον <br class="lb"/>καὶ τὸ ταὐτὸν προσαγόμεναι κατ’ ὀρθὸν, εὔφρονα τὸν ἔχοντα
                        <br class="lb"/>αὐτὰς γινόμενον ἀποτελοῦσιν. ὅταν, φησὶ, τὸ τῆς αὐξήσεως καὶ
                        <br class="lb"/>τροφῆς ἔλαττον ἐπῇ ῥεῦμα, τὴν ὑγρότητα δηλονότι λέγων, <br class="lb"/>τὴν
                        ἔμπροσθεν ὑπ’ αὐτοῦ εἰρημένην τῆς κατὰ ψυχὴν ἀνοίας <br class="lb"/>αἰτίαν γινομένην,
                        ὡς τῆς μὲν ξηρότητος εἰς σύνεσιν, τῆς δ’ <br class="lb"/>ὑγρότητος εἰς ἄνοιαν ἀγούσης
                        τὴν ψυχήν. <span class="milestone">449</span> ἀλλ’ εἴπερ <br class="lb"/>ὑγρότης μὲν
                        ἄνοιαν ἐργάζεται, ξηρότης δὲ σύνεσιν, ἡ μὲν ἄκρα <br class="lb"/>ξηρότης ἄκραν
                        ἐργάζεται σύνεσιν, ἡ δ’ ἐπίμικτος ὑγρότης τοσοῦτον <br class="lb"/>ἀφαιρήσει τῆς
                        τελείας συνέσεως, ὅσον ἐκοινώνησεν ὑγρότητος. ﻿
<a class="pb" href="#pb782" id="pb782">[p. 782]</a>
 τίνος οὖν ἦν
                        τοῦ ζώου τοιοῦτόνδε σῶμα, τίνος ἄμοιρον ὑγρότητος, <br class="lb"/>ὥσπερ τὰ τῶν ἄστρων;
                        οὐδενὸς οὐδ’ ἐγγύς. ὥστε <br class="lb"/>οὐδὲ συνέσεως ἄκρας ἐγγύς ἐστι σῶμα θνητοῦ
                        ζώου, πάντα <br class="lb"/>δ’, ὥσπερ ὑγρότητος, οὕτω καὶ ἀνοίας μετέχει. ὁπότ’ οὖν
                        <br class="lb"/>τὸ λογικὸν τῆς ψυχῆς μονοειδῆ οὐσίαν ἔχον τῇ τοῦ σώματος <br class="lb"/>κράσει
                        συμμεταβάλλεται, τί χρὴ νομίσαι πάσχειν τὸ θνητὸν <br class="lb"/>εἶδος αὐτῆς; ἢ δῆλον,
                        ὅτι πάντη δουλεύειν τῷ σώματι; <br class="lb"/>ἄμεινον δὲ φάναι, μὴ δουλεύειν, ἀλλ’
                        αὐτὸ δὴ τοῦτ’ εἶναι <br class="lb"/>τὸ θνητὸν τῆς ψυχῆς, τὴν κρᾶσιν τοῦ σώματος.
                        ἐδείχθη <br class="lb"/>γὰρ ἔμπροσθεν ἡ θνητὴ ψυχὴ κρᾶσις οὖσα τοῦ σώματος. <br class="lb"/>ἡ μὲν
                        οὖν τῆς καρδίας κρᾶσις τὸ θυμοειδές ἐστι τῆς ψυχῆς, <br class="lb"/>ἡ δὲ τοῦ ἥπατος τὸ
                        καλούμενον ὑπὸ τοῦ Πλάτωνος <br class="lb"/>μὲν ἐπιθυμητικὸν, θρεπτικὸν δὲ καὶ φυτικὸν
                        ὑπὸ τοῦ <br class="lb"/>Ἀριστοτέλους. Ἀνδρόνικον δὲ τὸν Περιπατητικὸν, ὅτι <br class="lb"/>μὲν
                        ὅλως ἐτόλμησεν ἀποφήνασθαι τὴν οὐσίαν τῆς ψύχης <br class="lb"/>ὡς ἐλεύθερος ἀνὴρ ἄνευ
                        τοῦ περιπλέκειν ἀσαφῶς, <br class="lb"/>ἐπαινῶ τε πάνυ καὶ ἀποδέχομαι τὴν φράσιν τοῦ
                        ἀνδρός· <br class="lb"/>εὑρίσκω γὰρ αὐτὸν καὶ κατ’ ἄλλα πολλὰ τοιοῦτον. 
<a class="pb" href="#pb783" id="pb783">[p. 783]</a>

                        ὅτι δέ τοι κρᾶσιν εἶναί φησιν, ἢ δύναμιν ἑπομένην τῇ <br class="lb"/>κράσει, καὶ
                        μέμφομαι τῇ προσθήκῃ τῆς δυνάμεως. ἡ γάρτοι <br class="lb"/>ψυχὴ πολλὰς ἔχει δυνάμεις,
                        οὐσία τις οὖσα, καὶ <br class="lb"/>τοῦτο ὀρθῶς Ἀριστοτέλει λέλεκται, καὶ πρόσθεν τοῦτο
                        <br class="lb"/>διώρισται καλῶς ἡ ὁμωνυμία. λεγομένης γὰρ οὐσίας, καὶ <br class="lb"/>τῆς ὕλης,
                        καὶ τοῦ εἴδους, καὶ τοῦ συναμφοτέρου, τὴν κατὰ <br class="lb"/>τὸ εἶδος οὐσίαν
                        ἀπεφήνατο ψυχὴν ὑπάρχειν, οὐκ ἐγχωρῶν <br class="lb"/>λέγειν ἄλλο τι παρὰ τὴν κρᾶσιν,
                        ὡς ὀλίγον ἔμπροσθεν <br class="lb"/>ἐδείκνυτο. ἐν ταὐτῷ δὲ γένει τῆς οὐσίας καὶ ἡ τῶν
                        Στωϊκῶν <br class="lb"/>περιέχεται δόξα. πνεῦμα μὲν γάρ τι τὴν ψυχὴν εἶναι
                        <br class="lb"/>βούλονται, καθάπερ καὶ τὴν φύσιν, ἀλλ’ ὑγρότερον μὲν <br class="lb"/>καὶ
                        ψυχρότερον τὸ τῆς φύσεως, ξηρότερον δὲ καὶ θερμότερον <br class="lb"/>τὸ τῆς ψυχῆς.
                        ὥστε καὶ τοῦθ’ ὕλη μέν τις οἰκεία τῆς <br class="lb"/>ψυχῆς ἐστι τὸ πνεῦμα, τὸ δὲ τῆς
                        ὕλης εἶδος ἤτοι κράσεως, <br class="lb"/>ἐν συμμετρίᾳ γιγνομένης τῆς ἀερώδους τε καὶ
                        πυρώδους οὐσίας. <br class="lb"/>οὔτε γὰρ ἀέρα μόνον οἷόν τε φάναι τὴν ψυχὴν, οὔτε
                        <br class="lb"/>πῦρ, ὅτι μήτε ψυχρὸν ἄκρως ἐμφανῇ γίγνεσθαι ζώου σῶμα, 
<a class="pb" href="#pb784" id="pb784">[p. 784]</a>

                        μήτε ἄκρως θερμὸν, ἀλλὰ μηδὲ ἐπικρατούμενον ὑπὸ θατέρου <br class="lb"/>κατὰ μεγάλην
                        ὑπεροχὴν, ὅπου γε, κᾀν βραχεῖ πλεῖον <br class="lb"/>γένηται τοῦ συμμέτρου, πυρέττει
                        μὲν τὸ ζῶον ἐν ταῖς τοῦ <br class="lb"/>πυρὸς ἀμέτροις ὑπεροχαῖς, καταψύχεται δὲ καὶ
                        πελιδνοῦται <br class="lb"/>καὶ δυσαίσθητον ἢ παντελῶς ἀναίσθητον γίνεται κατὰ <br class="lb"/>τὰς
                        τοῦ ἀέρος κράσεις. οὗτος γὰρ αὐτὸς, ὅσον μὲν ἐφ’ <br class="lb"/>ἑαυτῷ, ψυχρός ἐστιν,
                        ἐκ δὲ τῆς πρὸς τὸ πυρῶδες στοιχεῖον <br class="lb"/>ἐπιμιξίας εὔκρατος γίνεται. δῆλον
                        οὖν ἤδη σοι γέγονεν, <br class="lb"/>ὡς ἡ τῆς ψυχῆς οὐσία κατὰ ποιὰν κρᾶσιν ἀέρος τε
                        <br class="lb"/>καὶ πυρὸς γίνεται κατὰ τοὺς Στωϊκοὺς, καὶ συνετὸς μὲν ὁ <br class="lb"/>Χρύσιππος
                        ἀπείργασται διὰ τὴν τούτων εὔκρατον μίξιν, οἱ <br class="lb"/>δὲ Ἱπποκράτους υἱεῖς, οὓς
                        ἐπὶ μωρίᾳ σκώπτουσιν οἱ κωμικοὶ, <br class="lb"/>διὰ τὴν ἄμετρον θέρμην. ἴσως οὖν τις
                        ἐρεῖ, μήτε Χρύσιππον <br class="lb"/>ἐπαινεῖσθαι δεῖν ἐπὶ συνέσει, μήτ’ ἐκείνους ἐπὶ
                        μωρίᾳ <br class="lb"/>ψέγεσθαι. παραπλησίως δὲ καὶ εἰς τὰ τοῦ θυμοειδοῦς <br class="lb"/>ἔργα καὶ
                        πάθη μήτε τοὺς εὐτόλμους ἐπαινεῖσθαι χρῆν, <br class="lb"/>μήτε τοὺς ἀτόλμους ψέγεσθαι.
                        περὶ μὲν οὖν τούτων ὀλίγον <br class="lb"/>πρόσθεν ἐπισκεψόμεθα. </p>
                </section>
                <a class="pb" href="#pb785" id="pb785">[p. 785]</a>
                <section id="body-1-5" class="div textpart chapter level3">
                  <p class="p autofirst">Νῦν δ’ οἷς ἐξ ἀρχῆς προὐθέμην, προσθήσω <br class="lb"/>τὰ λείποντα, τοσοῦτον ἔτι πάλιν
                        ἐπειπὼν, ὡς οὐχ οἷόν <br class="lb"/>τ’ ἐστὶ πάντα δεικνύειν ἐν ἅπασι, καὶ ὡς δυοῖν
                        οὐσῶν αἱρέσεων <br class="lb"/>ἐν φιλοσοφίᾳ κατὰ τὴν πρώτην τομὴν, (ἔνιοι μὲν <br class="lb"/>γὰρ
                        ἡνῶσθαι τὴν κατὰ τὸν κόσμον οὐσίαν ἅπασαν, ἔνιοι <br class="lb"/>δὲ διῃρῆσθαί φασι
                        κενοῦ παραπλοκῇ,) τὴν δευτέραν αἵρεσιν <br class="lb"/>ἐφωράσαμεν οὐκ ἀληθῆ δι’ ἐκείνων
                        τῶν ἐλέγχων, οὓς <br class="lb"/>ἐν τῷ περὶ τῶν καθ’ Ἱπποκράτην στοιχείων ἐγράψαμεν.
                        <br class="lb"/>πρὸς δὲ τὸν παρόντα λόγον ὑπόθεσιν λαβόντες ἀλλοιοῦσθαι <br class="lb"/>τὴν οὐσίαν
                        ἡμῶν, καὶ τὴν κρᾶσιν αὐτῆς ἐν ὁμοιομερεῖ ἐργάζεσθαι <br class="lb"/>τὸ φυσικὸν σῶμα,
                        τὴν τῆς ψυχῆς οὐσίαν ἐδείξαμεν <br class="lb"/>κατὰ τὴν κρᾶσιν συνισταμένην, ἐάν γε μή
                        τις αὐτὴν <br class="lb"/>ὑπόθηται, καθάπερ ὁ Πλάτων, ἀσώματον ὑπάρχειν, ἄνευ <br class="lb"/>τοῦ
                        σώματος εἶναι δυναμένην. ὑποθεμένοις δὲ τοῦτο τὸ <br class="lb"/>ὑπὸ τῆς τοῦ σώματος
                        κράσεως ἐνεργεῖν κωλύεσθαι τὰς οἰκείας <br class="lb"/>ἐνεργείας ἱκανῶς μὲν ἤδη
                        δέδεικται, προστεθήσονται <br class="lb"/>δὲ καὶ ἄλλαι τινὲς ἀποδείξεις. ἀλλὰ νῦν γε
                        καὶ τούτου τοῦ 
<a class="pb" href="#pb786" id="pb786">[p. 786]</a>
 τρόπου εἰρημένου, τὸν περὶ τῶν κράσεων λόγον
                        προσθεῖναι <br class="lb"/>δοκεῖ μοι βέλτιον εἶναι. δυνήσονται γὰρ λέγειν οἱ τὴν ψυχὴν
                        <br class="lb"/>εἶδος εἶναι τοῦ σώματος ἡγούμενοι, τὴν συμμετρίαν τῆς <br class="lb"/>κράσεως, οὐ
                        τὴν ξηρότητα, συνετωτέραν αὐτὴν ἐργάζεσθαι, <br class="lb"/>καὶ ταύτῃ διαφωνήσουσι τοῖς
                        ἡγουμένοις, ὅσῳ περ ἂν ἡ <br class="lb"/>κρᾶσις γίνηται ξηροτέρα, τοσούτῳ καὶ τὴν ψυχὴν
                        ἀποτελεῖσθαι <br class="lb"/>ξυνετωτέραν, ἀλλ’ εἰ καὶ ξηρότητα μὴ ξυγχωρῆσαι
                        <br class="lb"/>ἐναντίαν εἶναι συνέσεως, εἴ γε μὴν ὑφ’ Ἡρακλείτου. καὶ <br class="lb"/>γὰρ οὗτος
                        οὕτως εἶπεν, αὐγὴ ξηρὴ, ψυχὴ σοφωτάτη, τὴν <br class="lb"/>ξηρότητα πάλιν ἀξιῶν εἶναι
                        συνέσεως αἰτίαν. τὸ γὰρ τῆς <br class="lb"/>αὐγῆς ὄνομα τοῦτ’ ἐνδείκνυται, καὶ βελτίονά
                        γε δόξαν ταύτην <br class="lb"/>εἶναι νομιστέον, ἐννοήσαντας καὶ τοὺς ἀστέρας
                        αὐγοειδεῖς <br class="lb"/>τε ἅμα καὶ ξηροὺς ὄντας ἄκραν σύνεσιν ἔχειν. εἰ γὰρ <br class="lb"/>μή
                        τις αὐτοῖς ὑπάρχειν τοῦτο φαίη, δόξει τῆς τῶν θεῶν <br class="lb"/>ὑπεροχῆς ἀναίσθητος
                        εἶναι. διὰ τί τοίνυν εἰς ἔσχατον ἀφικνούμενοι <br class="lb"/>γῆρας παρεληρήθησαν οὐκ
                        ὀλίγοι, τῆς τοῦ γήρως <br class="lb"/>ἡλικίας ἐπιδεδειγμένης εἶναι ξηρᾶς; οὐ διὰ τὴν
                        ξηρότητα <br class="lb"/>φήσομεν, ἀλλὰ διὰ τὴν ψυχρότητα· φανερῶς γὰρ ﻿
<a class="pb" href="#pb787" id="pb787">[p. 787]</a>

                        αὕτη πᾶσι τοῖς ἔργοις τῆς ψυχῆς λυμαίνεται. ἀλλὰ ταῦτα <br class="lb"/>μὲν, εἰ καὶ
                        πάρεργά ἐστιν, ἀλλ’ ἐναργῶς τῆς προκειμένης νῦν <br class="lb"/>ἡμῖν πραγματείας
                        ἐνδείκνυται τὰ τῆς ψυχῆς ἔργα καὶ πάθη <br class="lb"/>ταῖς τοῦ σώματος ἑπόμενα
                        κράσεσιν. εἰ μὲν εἴδους ἐστὶν <br class="lb"/>ὁμοιομεροῦς σώματος ἡ ψυχὴ, τὴν ἀπόδειξιν
                        ἐξ αὐτῆς τῆς <br class="lb"/>οὐσίας ἕξομεν ἐπιστημονικωτάτην· εἰ δ’ ὑποθώμεθα ταύτην
                        <br class="lb"/>ἀθάνατον εἶναι, φύσιν ἰδίαν ἔχουσαν, ὃ Πλάτων ἔλεγεν, <br class="lb"/>ἀλλὰ τό γε
                        δεσπόζεσθαι καὶ δουλεύειν τῷ σώματι, καὶ <br class="lb"/>κατ’ αὐτὸν ἐκεῖνον
                        ὁμολογεῖται, διά τε τὴν τῶν βρεφῶν <br class="lb"/>ἄνοιαν καὶ τὴν τῶν ἐν γήρᾳ
                        ληρούντων, ἔτι τε τῶν εἰς <br class="lb"/>παραφροσύνην, ἢ μανίαν, ἢ ἐπιλησμοσύνην, ἢ
                        ἄνοιαν ἀφικνουμένων <br class="lb"/>ἐπὶ φαρμάκων δόσεσιν, ἤ τισιν ἐν τῷ σώματι
                        <br class="lb"/>γεννηθεῖσι <span class="milestone">347</span> μοχθηροῖς χυμοῖς. ἄχρι
                        μὲν γὰρ τοῦ λήθην, <br class="lb"/>ἢ ἄνοιαν, ἢ ἀκινησίαν, ἢ ἀναισθησίαν ἕπεσθαι τοῖς
                        <br class="lb"/>εἰρημένοις, ἐμποδίζεσθαι φαίη τις ἂν αὐτὴν ἐνεργεῖν αἷς <br class="lb"/>ἔχει φύσει
                        δυνάμεσιν· ὅταν δὲ οἴηται βλέπειν τὰ μὴ βλεπόμενα, <br class="lb"/>καὶ ἀκούειν ἃ μηδεὶς
                        ἐφθέγξατο, καὶ φθέγγηταί τι 
<a class="pb" href="#pb788" id="pb788">[p. 788]</a>
 τῶν αἰσχρῶν, ἢ ἀποῤῥήτων, ἢ ὅλως
                        ἀνοήτων, οὐ μόνον <br class="lb"/>ἀπωλείας ἐστὶ τεκμήριον ὧν εἶχε δυνάμεων ἡ ψυχὴ
                        συμφύτων, <br class="lb"/>ἀλλὰ τῆς τῶν ἐναν<span class="milestone">451</span>τίων
                        ἐπεισόδου. τοῦτο μὲν <br class="lb"/>οὖν ἤδη καὶ ὑποψίαν τινὰ ἀφαιρεῖ μεγάλην ὅλῃ τῇ
                        τῆς <br class="lb"/>ψυχῆς οὐσίᾳ, μὴ οὐκ ἀσώματος ᾖ. πῶς γὰρ ἂν ὑπὸ τῆς <br class="lb"/>τοῦ σώματος
                        κοινωνίας εἰς τὴν ἐναντίαν ἑαυτῆς φύσιν ἀχθείη <br class="lb"/>μήτε ποιότης τις οὖσα
                        τοῦ σώματος, μήτ’ εἶδος, μήτε πάθος, <br class="lb"/>μήτε δύναμις; ἀλλὰ τοῦτο μὲν
                        ἐάσωμεν, ἵνα μὴ τὸ <br class="lb"/>πάρεργον ἡμῖν γένηται αὖ πολὺ μεῖζον ἔργου οὗ
                        προὐθέμεθα. <br class="lb"/>οὐδ’ ὑπὸ τῶν τοῦ σώματος κακῶν δυναστεύεσθαι <br class="lb"/>τὴν ψυχὴν
                        ἐναργῶς ἐν μελαγχολίαις, καὶ φρενίτισιν, καὶ <br class="lb"/>μανίαις φαίνεται. τὸ μὲν
                        γὰρ ἀγνοῆσαι διὰ νόσημα σφᾶς <br class="lb"/>τε αὐτοὺς καὶ τοὺς ἐπιτηδείους, ὅπερ ὅ τε
                        Θουκυδίδης ἐκβῆναι <br class="lb"/>πολλοῖς φησιν, ἔν τε τῇ λοιμώδει νόσῳ τῇ νῦν
                        <br class="lb"/>γενομένῃ ἔτεσιν οὐ πολλοῖς, ἣν καὶ ἡμεῖς ἐθεασάμεθα, <br class="lb"/>παραπλήσιον
                        εἶναι δόξει τῷ μὴ βλέπειν διὰ λήμην, ἢ ὑπόχυσιν, <br class="lb"/>οὐδὲν αὐτῆς τῆς
                        ὀπτικῆς δυνάμεως πεπονθυίας. 
<a class="pb" href="#pb789" id="pb789">[p. 789]</a>
 τὸ δ’ ἀνθ’ ἑνὸς τρία βλέπειν
                        αὐτῆς τῆς ὀπτικῆς δυνάμεώς <br class="lb"/>ἐστι μέγιστον πάθος, ὃ τῷ φρενιτίζειν
                        ἔοικεν. </p>
                </section>
                <section id="body-1-6" class="div textpart chapter level3">
                  <p class="p autofirst">Ὅτι δὲ καὶ Πλάτων αὐτὸς οἶδε βλαπτομένην <br class="lb"/>τὴν ψυχὴν ἐπὶ τῇ κακοχυμίᾳ τοῦ
                        σώματος, ἡ ἑξῆς <br class="lb"/>ῥῆσις ἤδη δηλώσει. ὅπου γὰρ ἂν ἡ τῶν ὀξέων, καὶ τῶν
                        <br class="lb"/>ἁλυκῶν φλεγμάτων, ἢ καὶ ὅσοι πικροὶ καὶ χολώδεις χυμοὶ <br class="lb"/>κατὰ τὸ
                        σῶμα πλανηθέντες, ἔξω μὲν μὴ λάβωσιν ἀναπνοὴν, <br class="lb"/>ἐντὸς δὲ ἑλκόμενοι τὴν
                        ἀπ’ αὐτῶν ἀτμίδα τὸ τῆς <br class="lb"/>ψυχῆς διαθέσει σφόδρα συμμίξαντες ἀνακερασθῶσι,
                        παντοδαπὰ <br class="lb"/>νοσήματα τῆς ψυχῆς ἐμποιοῦσι, μᾶλλον καὶ ἥττω, <br class="lb"/>καὶ
                        ἐλάττω, καὶ πλείω. πρός τε τοὺς τρεῖς τρόπους ἐνεχθέντα <br class="lb"/>τῆς ψυχῆς, πρὸς
                        ὃν ἂν ἑκάστη αὐτῶν προσπίπτοι, <br class="lb"/>ποικίλας μὲν εἶναι δυσκολίας καὶ
                        δυσθυμίας παντοδαπὰς, <br class="lb"/>πολλάκις δὲ θρασύτητάς τε καὶ δειλίας, ἔτι τε
                        λήθας ἅμα <br class="lb"/>καὶ δυσθυμίας. ἐν ταύτῃ τῇ ῥήσει σαφῶς ὁ Πλάτων ὡμολόγησε
                        <br class="lb"/>τὴν ψυχὴν ἐν κακίᾳ τινὶ γίγνεσθαι διὰ τὴν ἐν τῷ σώματι <br class="lb"/>κακοχυμίαν.
                        ὥσπερ δὲ πάλιν ἐν νόσῳ καθίσταται διὰ τὴν ἐν <br class="lb"/>τῷ σώματι ἕξιν κατὰ τήνδε
                        τὴν ῥῆσιν. τὸ δὲ σπέρμα πολὺ 
<a class="pb" href="#pb790" id="pb790">[p. 790]</a>
 καὶ γλοιῶδες ἔχων, καθάπερ εἰ
                        δένδρον πολύκαρπον τοῦ <br class="lb"/>συμμέτρου πεφυκὸς, ἢ πολλὰς μὲν καθ’ ἕκαστον
                        ὠδῖνας, <br class="lb"/>πολλὰς δὲ ἡδονὰς κτώμενος ἐν ταῖς ἐπιθυμίαις, καὶ τοῖς
                        <br class="lb"/>περὶ τὰ τοιαῦτα τόκοις, ἐμμανής τε πλεῖστον τοῦ βίου γιγνόμενος,
                        <br class="lb"/>διὰ τὰς μεγίστας ἡδονὰς καὶ λύπας, καὶ νόσους, <br class="lb"/>καὶ ἄφρονα ἴσχων
                        ὑπὸ τοῦ σώματος τὴν ψυχὴν, οὐχ ὡς <br class="lb"/>νοσῶν, ἀλλ’ ὡς ἔχων κακῶς δοξάζεται.
                        τὸ δ’ ἀληθὲς, ἡ <br class="lb"/>περὶ τὰ ἀφροδίσια ἀκολασία, καὶ τὸ πολὺ μέρος διὰ τὴν
                        <br class="lb"/>ἑνὸς γένους ἕξιν ὑπὸ μανότητος, ὡς τὴν ἐν σώματι ῥοώδη <br class="lb"/>καὶ
                        ὑγραίνουσαν νόσον ψυχῆς γεγονέναι. ἱκανῶς μὲν οὖν <br class="lb"/>κᾀν ταύτῃ τῇ ῥήσει
                        τὴν ψυχὴν νοσεῖν ἀπεφῄνατο διὰ <br class="lb"/>μοχθηρὰν ἕξιν σώματος. ἀλλ’ οὐδὲν ἧττον
                        ἔτι καὶ διὰ <br class="lb"/>τῶν ἐφεξῆς ὑπ’ αὐτοῦ γεγραμμένων ἡ γνώμη κατάδηλος γίνεται
                        <br class="lb"/>τοῦ φιλοσόφου. τί γάρ φησι; καὶ σχεδὸν ἅπανθ’ <br class="lb"/>ὁπόσα ἡδονῶν
                        ἀκρασία, καὶ ὄνειδος ὡς ἐχόντων λέγεται τῶν <br class="lb"/>κακῶν, οὐκ ὀρθῶς
                        ὀνειδίζεται. κακὸς μὲν γὰρ ἑκὼν <br class="lb"/>οὐδεὶς, διὰ δὲ πονηρὰν ἕξιν τοῦ σώματος
                        καὶ ἀπαιδεύτους <br class="lb"/>τροφὰς κακὸς γίνεται. παντὶ δὲ ταῦτα ἐχθρὰ <br class="lb"/>καὶ
                        ἄκοντι προσγίνεται. ὅτι μὲν οὖν ὁ Πλάτων αὐτὸς 
<a class="pb" href="#pb791" id="pb791">[p. 791]</a>
 ὁμολογεῖ τὰ
                        προαποδεδειγμένα ὑπ’ ἐμοῦ, ἔκ τε τούτων αὐτοῦ <br class="lb"/>τῶν ῥήσεών ἐστι δῆλον, ἐξ
                        ἄλλων τε πολλῶν, ὧν τινὰς μὲν <br class="lb"/>ἐν τῷ Τιμαίῳ, καθάπερ καὶ τάσδε τὰς νῦν
                        εἰρημένας, τινὰς <br class="lb"/>δὲ ἐν ἄλλοις βιβλίοις αὐτοῦ ἔστιν εὑρεῖν. </p>
                </section>
                <section id="body-1-7" class="div textpart chapter level3">
                  <p class="p autofirst"><span class="milestone">452</span> Ὅτι δὲ καὶ Ἀριστοτέλης τῇ κράσει τοῦ τῆς
                        <br class="lb"/>μητρὸς αἵματος, ἐξ οὗ τὴν γένεσιν ἔχειν ἡμῶν φησι τὸ αἷμα, <br class="lb"/>τὰς τῆς
                        ψυχῆς δυνάμεις ἀκολουθεῖν οἴεται, δῆλόν ἐστι ἐκ <br class="lb"/>τῶνδε τῶν ῥήσεων. οὗτος
                        κατὰ μέν γε τὸ δεύτερον τὸ περὶ <br class="lb"/>ζώων μορίων οὕτως ἔγραψεν. ἔστι δὲ
                        ἰσχύος μὲν ποιητικώτερον <br class="lb"/>τὸ παχύτερον αἷμα καὶ θερμότερον·
                        αἰσθητικώτερον <br class="lb"/>δὲ τὸ λεπτότερον καὶ ψυχρότερον. τὴν αὐτὴν δὲ ἔχει
                        διαφορὰν <br class="lb"/>καὶ τῶν ἀνάπαλιν ὑπαρχόντων πρὸς τὸ αἷμα. διὸ καὶ
                        <br class="lb"/>μέλιτται καὶ ἄλλα τοιαῦτα ζῶα φρονιμώτερα τὴν φύσιν <br class="lb"/>ἐστὶν ἐναίμων
                        πολλῶν, καὶ τῶν ἐναίμων τὰ μὲν ψυχρὸν <br class="lb"/>ἔχοντα καὶ λεπτὸν αἷμα
                        φρονιμώτερα τῶν ἐναντία. ἄριστα <br class="lb"/>δὲ τὰ θερμὸν ἔχοντα καὶ λεπτὸν καὶ
                        καθαρὸν αἷμα· πρός <br class="lb"/>τε γὰρ ἀνδρίαν τὰ τοιαῦτα καὶ φρόνησιν ἔχει καλῶς.
                        διὸ ﻿
<a class="pb" href="#pb792" id="pb792">[p. 792]</a>
 καὶ τὰ ἄνω μόρια πρὸς τὰ κάτω τὴν αὐτὴν ἔχει διαφορὰν,
                        <br class="lb"/>καὶ πρὸς τὸ θῆλυ τὸ ἄῤῥεν, καὶ δεξιὰ πρὸς τὰ ἀριστερὰ <br class="lb"/>τοῦ σώματος.
                        εὔδηλον οὖν ἐστιν, ὡς ὁ Ἀριστοτέλης ταύτῃ <br class="lb"/>τῇ ῥήσει ἕπεσθαι βουλομένοις
                        τὰς τῆς ψυχῆς δυνάμεις τῇ <br class="lb"/>φύσει τοῦ αἵματος ἀπεφήνατο ἕπεσθαι. οὐδὲν
                        ἥττω καὶ <br class="lb"/>κατωτέρω τοῦ συγγράμματος ἀποφαινόμενος τὴν δόξαν ἔγραψεν
                        <br class="lb"/>ᾧδε. τὰς δὲ καλουμένας ἶνας αἷμα τὸ μὲν ἔχει, τὸ δὲ <br class="lb"/>οὐκ ἔχει, οἷον
                        τὸ τῶν ἐλάφων καὶ δορκάδων, διόπερ οὐ <br class="lb"/>πήγνυται τὸ τοιοῦτον αἷμα. τοῦ
                        γὰρ αἵματος τὸ μὲν ὑδατῶδες <br class="lb"/>μᾶλλον ψυχρόν ἐστι, διὸ καὶ οὐ πήγνυται· τὸ
                        δὲ <br class="lb"/>γεῶδες πήγνυται ἐξατμιζομένου τοῦ ὑγροῦ ἐν ταῖς πήξεσι. <br class="lb"/>αἱ δὲ
                        ἶνες γῆς εἰσι. συμβαίνει δὲ ἐνίοτε κἂν γλαφυρώτερον <br class="lb"/>ἔχειν τὴν διάνοιαν
                        τοῦτο, οὐ διὰ τὴν ψυχρότητα τοῦ αἵματος, <br class="lb"/>ἀλλὰ διὰ λεπτότητα μᾶλλον, καὶ
                        διὰ τὸ καθαρὸν εἶναι. <br class="lb"/>τὸ γὰρ γεῶδες οὐδέτερον ἔχει τούτων.
                        εὐκινητότερον γὰρ <br class="lb"/>ἔχουσι τὴν αἴσθησιν τὰ λεπτοτέραν ἔχοντα τὴν ὕγρανσιν
                        <br class="lb"/>καὶ καθαρωτέραν. διὰ γὰρ τοῦτο καὶ τῶν ἀναίμων ἔνια <br class="lb"/>συνετωτέραν
                        ἔχει τὴν ψυχὴν ἐνίων ἐναίμων, καθάπερ εἴρηται 
<a class="pb" href="#pb793" id="pb793">[p. 793]</a>
 καὶ πρότερον,
                        οἷον ἡ μέλισσα καὶ τὸ γένος τῶν μυρμήκων, <br class="lb"/>καὶ εἴτι τῶν τοιούτων ἕτερόν
                        ἐστι. δειλότερα γὰρ πάντα τὰ <br class="lb"/>ὑδατώδη· ὁ γὰρ φόβος καταψύχει.
                        προσοδοποιεῖται τοίνυν <br class="lb"/>τὰ πάθη, τὰ τοιαύτην ἔχοντα τὴν ἐν τῇ καρδίᾳ
                        κρᾶσιν, τὸ <br class="lb"/>γὰρ ὕδωρ τῷ ψυχρῷ ποιητόν ἐστι. διὸ καὶ τὰ ἄλλα ἔναιμα
                        <br class="lb"/>δειλότερα τῶν ἀναίμων ἐστὶν, ὡς ἁπλῶς εἰπεῖν, καὶ ἀκινητίζει <br class="lb"/>γε
                        φοβούμενα, καὶ προΐεται περιττώματα, καὶ μεταβάλλει <br class="lb"/>ἔνια τὰς χρόας
                        αὐτῶν. τὰ δὲ πολλὰς ἔχοντα λίαν <br class="lb"/>ἶνας καὶ παχείας γεωδέστερα τὴν φύσιν
                        ἐστὶ, καὶ θυμώδη <br class="lb"/>τὸ ἦθος, καὶ ἐκστατικὰ διὰ τὸν θυμόν. θερμότητος γὰρ
                        <br class="lb"/>παρεκτικὸς ὁ θυμός. τὰ δὲ στερεὰ θερμανθέντα μᾶλλόν <br class="lb"/>εἰσιν ἢ
                        προσήκει θερμὰ, ὡς ἡ τῶν ἰνῶν φύσις ἐν τῷ ὑγρῷ. <br class="lb"/>αἱ γὰρ ἶνες στερεώτεραι
                        καὶ γεωδέστεραι γίνονται, οἷον αἱ <br class="lb"/>πυρίαι ἐν τῷ σώματι, καὶ ζέσιν
                        ποιοῦνται ἐν τοῖς θυμοῖς. <br class="lb"/>διό οἱ ταῦροι καὶ οἱ κάπροι θυμώδεις καὶ
                        ἐκστατικοί. τὸ <br class="lb"/>γὰρ αἷμα τούτων ἰνωδέστατον, καὶ τό γε τοῦ ταύρου
                        <br class="lb"/>τάχιστα πήγνυται πάντων. ἐξαιρουμένων δὲ τῶν ἰνῶν οὐ 
<a class="pb" href="#pb794" id="pb794">[p. 794]</a>

                        πήγνυται τὸ αἷμα· αἱ γὰρ ἶνες γεώδεις. καθάπερ ἐκ πηλοῦ <br class="lb"/>εἴ τις ἐξέλοι
                        τὸ γεῶδες, οὐκ ἂν ξηρανθείη τὸ ὕδωρ. οὕτως <br class="lb"/>καὶ τὸ αἷμα τῶν ἰνῶν μὲν
                        ἐξαιρουμένων οὐ πήγνυται, <br class="lb"/>μενουσῶν δὲ πήγνυται, οἷον καὶ ὑγρὰ γῆ καὶ
                        ὑπὸ ψύχους <br class="lb"/>ἂν πάθοι. τοῦ γὰρ θερμοῦ ὑπὸ τοῦ ψυχροῦ ἐκθλιβομένου
                        <br class="lb"/>συνεξατμίζεται τὸ ὑγρὸν, καθάπερ εἴρηται πρότερον, <span class="milestone">453</span>
                        <br class="lb"/>καὶ πήγνυται, οὐχ ὑπὸ θερμοῦ, ἀλλ’ ὑπὸ ψυχροῦ ξηραινόμενον. <br class="lb"/>ἐν δὲ
                        τοῖς σώμασιν ὑγρόν ἐστι <span class="milestone">348</span> διὰ τὴν
                        θερμότητα <br class="lb"/>τὴν ἐν τοῖς ζώοις. ταῦτα προειπὼν ὁ Ἀριστοτέλης <br class="lb"/>ἐφεξῆς
                        αὐτοῖς συνάπτει ταῦτα. πολλῶν δέ ἐστιν αἰτία ἡ τοῦ <br class="lb"/>αἵματος φύσις, καὶ
                        κατὰ τὸ ἦθος τοῖς ζώοις, καὶ κατὰ τὴν <br class="lb"/>αἴσθησιν εὐλόγως. ὕλη γάρ ἐστι
                        παντὸς τοῦ σώματος, ἡ <br class="lb"/>γὰρ τροφὴ ὕλη, τὸ δ’ αἷμα ἐσχάτη τροφή. πολλὴν
                        οὖν <br class="lb"/>ποιεῖ διαφορὰν θερμὸν ὂν καὶ ψυχρὸν, καὶ λεπτὸν, καὶ <br class="lb"/>πολὺ, καὶ
                        καθαρὸν, καὶ θολερόν. οὐσῶν δὲ καὶ ἄλλων <br class="lb"/>αὐτοῦ ῥήσεων ἐν ταῖς περὶ τῶν
                        ζώων αὐτοῦ πραγματείαις <br class="lb"/>καὶ τοῖς τῶν προβλημάτων αὐτοῦ βιβλίοις, ἔδοξέ
                        μοι περιττὸν 
<a class="pb" href="#pb795" id="pb795">[p. 795]</a>
 εἶναι παραγράφειν ἁπάσας. ἀρκεῖ γάρ μοι τὴν
                        Ἀριστοτέλους <br class="lb"/>ἐνδείξασθαι γνώμην, ἣν ἔχει περί τε τῶν κράσεων <br class="lb"/>τοῦ
                        σώματος καὶ τῶν τῆς ψυχῆς δυνάμεων. ὅμως δὲ προσθήσω <br class="lb"/>καὶ κατὰ τὸ πρῶτον
                        εἰρημένον τῆς τῶν ζώων ἱστορίας, <br class="lb"/>ὧν τινὰ μὲν ἄντικρυς εἰς τὴν κρᾶσιν
                        ἀνάγεται, τινὰ <br class="lb"/>δὲ διὰ μέσων τῶν φυσιογνωμονικῶν σημείων, καὶ μάλιστα
                        <br class="lb"/>κατὰ τὸν Ἀριστοτέλη. βούλεται γὰρ οὗτος τοῖς τῆς ψυχῆς <br class="lb"/>ἤθεσί τε
                        καὶ δυνάμεσιν οἰκείαν γίνεσθαι τὴν διάπλασιν <br class="lb"/>ὅλου τοῦ σώματος ἑκάστῳ
                        γένει ζώων. οἷον αὐτίκα τῶν <br class="lb"/>ἐναίμων ἡ γένεσις μέν ἐστιν ἐκ τοῦ τῆς
                        μητρὸς αἵματος, <br class="lb"/>ἀκολουθεῖ δὲ τῇ κράσει τούτου τὰ τῆς ψυχῆς ἤθη, καθότι
                        <br class="lb"/>καὶ διὰ τῶν προγεγραμμένων ῥήσεων ἀπεφήνατο. τῶν δὲ <br class="lb"/>ὀργανικῶν
                        μορίων ἡ διάπλασις οἰκεία τοῖς τῆς ψυχῆς ἤθεσι <br class="lb"/>γίγνεται κατ’ αὐτὸν τὸν
                        Ἀριστοτέλη. καὶ κατὰ τοῦτο δὴ <br class="lb"/>λοιπὸν οὐκ ὀλίγα πέφυκε περί τε ψυχῆς
                        ἠθῶν καὶ τῆς <br class="lb"/>τοῦ σώματος κράσεως. ἔνια δὲ τῶν φυσιογνωμονικῶν ἄντικρύς
                        <br class="lb"/>τε καὶ δι’ οὐδενὸς μέσου τὴν κρᾶσιν ἐνδείκνυται. τοιαῦτα <br class="lb"/>δέ ἐστι
                        κατὰ τὰς χρόας καὶ τρίχας, ἔτι τε τὰς φωνὰς, 
<a class="pb" href="#pb796" id="pb796">[p. 796]</a>
 καὶ τὰς ἐνεργείας
                        τῶν μορίων. ἀκούσωμεν οὖν ἤδη τῶν ὑπὸ <br class="lb"/>Ἀριστοτέλους γεγραμμένων ἐν τῷ
                        πρώτῳ περὶ ζώων ἱστορίας. <br class="lb"/>προσώπου δὲ τὸ μὲν ὑπὸ τὸ βρέγμα μεταξὺ τῶν
                        ὀμμάτων <br class="lb"/>μέτωπον· τοῦτο δὲ οἷς μὲν μέγα, βραδύτεροι, οἷς δὲ μικρὸν,
                        <br class="lb"/>εὐκίνητοι, καὶ οἷς μὲν πλατὺ, ἐκστατικοί. μία μὲν αὕτη <br class="lb"/>ῥῆσις.
                        ἑτέρα δὲ οὐ μετὰ πολὺ τόνδε τὸν τρόπον ἔχουσα. <br class="lb"/>ὑπὸ δὲ τῷ μετώπῳ ὀφρύες
                        διφυεῖς, ὧν αἱ μὲν εὐθεῖαι <br class="lb"/>φύουσαι μαλακοῦ ἤθους σημεῖον, αἱ δὲ πρὸς
                        τὴν ῥῖνα τὴν <br class="lb"/>καμπυλότητα ἔχουσαι στρυφνοῦ, αἱ δὲ πρὸς τοὺς κροτάφους
                        <br class="lb"/>μώμου καὶ εἴρωνος, αἱ δὲ κατεσπασμέναι φθόνου. εἶτα <br class="lb"/>πάλιν οὐ μετὰ
                        πολύ. κοινὸν δὲ βλεφαρίδος μέρος τῆς ἄνω <br class="lb"/>καὶ κάτω κανθοὶ, δύο μὲν πρὸς
                        τῇ ῥινὶ, δύο δὲ πρὸς τοῖς <br class="lb"/>κροτάφοις. οἷς μέν εἰσι μακροὶ, κακοηθείας
                        σημεῖον, οἷς <br class="lb"/>δὲ βραχεῖς, ἤθους βελτίονος. ὧν δὲ οἱ κτένες οἷον κρεῶδες
                        <br class="lb"/>ἔχοντες πρὸς τῷ μυκτῆρι, πονηρίας. καὶ μετὰ τοῦτο <br class="lb"/>πάλιν. ὀφθαλμοῦ
                        δὲ τοῦ μὲν λευκοῦ ὁμοίως ἐπὶ πολὺ <br class="lb"/>πᾶσι τὸ καλούμενον μέλαν διαφέρει.
                        τοῖς μὲν γάρ ἐστι μέλαν, ﻿
<a class="pb" href="#pb797" id="pb797">[p. 797]</a>
 τοῖς δὲ καὶ σφόδρα γλαυκόν. οἷς δὲ
                        χαροπὸν, τοῦ <br class="lb"/>βελτίστου σημεῖόν ἐστι, καὶ πρὸς ὀξύτητα ὄψεως κράτιστον.
                        <br class="lb"/>καὶ δὴ καὶ τούτων ἐφεξῆς τάδε γράφει. τῶν δὲ ὀφθαλμῶν <br class="lb"/>οἱ μὲν
                        μικροὶ, οἱ δὲ μεγάλοι, οἱ μέσοι δὲ καὶ βέλτιστοι, <br class="lb"/>καὶ οἱ ἐκτὸς σφόδρα,
                        ἢ ἐντὸς, ἢ μέσως, τούτων οἱ ἐντὸς <br class="lb"/>μάλιστα ὀξυωπέστατοι ἐπὶ παντὸς ζώου,
                        οἱ δὲ μέσον ἤθους <br class="lb"/>βελτίστου σημεῖον. καὶ ἢ σκαρδαμυκτικοὶ, ἢ ἀτενεῖς, ἢ
                        μέσοι. <br class="lb"/>βελτίστου δὲ ἤθους σημεῖον οἱ μέσοι. ἐκείνων δὲ οἱ μὲν
                        <br class="lb"/>ἀναιδεῖς, οἱ δὲ ἀβέβαιοι. καὶ πάλιν οὐ μετὰ πολλὰ καὶ <br class="lb"/>τὸν περὶ τῶν
                        ὤτων λόγον ὡδί πως ἔγραψεν. εἰ μὲν πάνυ <br class="lb"/>μικρὰ, ἢ μέσα, ἢ ἐπανεστηκότα
                        σφόδρα ᾖ, τούτων τὰ μὲν <br class="lb"/>
                        <span class="milestone">454</span> μικρὰ κακοήθους σημεῖον, τὰ δὲ μέσα
                        βελτίστου <br class="lb"/>ἤθους, τὰ δὲ μεγάλα καὶ ἐπανεστηκότα μωρολογίας καὶ
                        <br class="lb"/>ἀδολεσχίας. ταῦτα μὲν ἐν τῷ πρώτῳ περὶ ζώων ἱστορίας <br class="lb"/>Ἀριστοτέλης
                        ἔγραψεν. ὀλίγα δὲ μέμνηται καὶ ἐν ἄλλῳ <br class="lb"/>συγγράμματι περὶ φυσιογνωμονικῶν
                        θεωρημάτων, ὧν καὶ 
<a class="pb" href="#pb798" id="pb798">[p. 798]</a>
 παρεθέμην ἄν τινας ῥήσεις, εἰ μήτε
                        μακρολογίας ἔμελλον <br class="lb"/>ἀποίσεσθαι δόξαν, ἀναλίσκειν τε τὸν χρόνον μάτην,
                        ἐξὸν <br class="lb"/>ἐπὶ τὸν πάντων ἰατρῶν τε καὶ φιλοσόφων πρῶτον εὑρόντα <br class="lb"/>τὴν
                        θεωρίαν ταύτην ἀφικέσθαι μάρτυρα, τὸν θεῖον <br class="lb"/>Ἱπποκράτη. </p>
                </section>
                <section id="body-1-8" class="div textpart chapter level3">
                  <p class="p autofirst">Γράφει τοίνυν οὕτως ἐν τῷ βιβλίῳ, ἐν ᾧ περὶ <br class="lb"/>ὑδάτων καὶ ἀέρων καὶ τόπων
                        διδάσκει. πρῶτον μὲν ἐπ’ <br class="lb"/>ἐκείνων τῶν πόλεων, ἃς ἐστράφθαι φησὶ πρὸς
                        ἄρκτους, ὡδί <br class="lb"/>πως αὐτοῖς ὀνόμασι· τά τε ἤθεα ἀγριώτερα, ἢ ἡμερώτερα.
                        <br class="lb"/>καὶ μετὰ ταῦτα πάλιν ἐπὶ τῶν πρὸς ἀνατολὴν ἐστραμμένων <br class="lb"/>ὡδί·
                        λαμπρόφωνοί τε οἱ ἄνθρωποι, ὀργήν τε καὶ ξύνεσιν <br class="lb"/>βελτίους τῶν πρὸς
                        βορᾶν. ἔπειτα προελθὼν ἐπὶ πλέον περὶ <br class="lb"/>τῶν αὐτῶν ὡδί πως διεξέρχεται τὴν
                        Ἀσίαν. πλεῖστον δὲ <br class="lb"/>διαφέρειν φημὶ τῆς Εὐρώπης εἰς τὰς φύσιας τῶν
                        ξυμπάντων <br class="lb"/>τῶν ἐκ γῆς φυομένων καὶ τῶν ἀνθρώπων. πολὺ γὰρ καλλίω
                        <br class="lb"/>καὶ μείζω πάντα γίγνονται ἐν τῇ Ἀσίᾳ, ἥ τε χώρη τῆς <br class="lb"/>χώρας
                        ἡμερωτέρα, καὶ τὰ ἤθεα τῶν ἀνθρώπων ἡμερώτερα. <br class="lb"/>τὸ δ’ αἴτιον τούτων ἡ
                        κρᾶσις τῶν ὡρέων. τὴν κρᾶσιν 
<a class="pb" href="#pb799" id="pb799">[p. 799]</a>
 αἰτίαν εἶναί φησιν οὐ μόνον τῶν
                        ἄλλων, ἃ διεξῆλθεν, ἀλλὰ <br class="lb"/>καὶ τῶν ἠθῶν. ὅτι δὲ τὴν τῶν ὡρῶν κρᾶσιν ἐν
                        θερμότητι <br class="lb"/>καὶ ψυχρότητι, ξηρότητί τε καὶ ὑγρότητι διαλλάττειν ἑτέραν
                        <br class="lb"/>τῆς ἑτέρας φησὶ, παμπόλλας ῥήσεις παρεθέμην ἐν τῇ πραγματείᾳ, <br class="lb"/>καθ’
                        ἣν ἐπιδείκνυμι τὴν αὐτὴν φυλάττοντα δόξαν <br class="lb"/>αὐτὸν περὶ τῶν στοιχείων ἐν
                        τῇ περὶ φύσεως ἀνθρώπου <br class="lb"/>βίβλῳ, καὶ τἄλλα πάντα συγγράμματα. ἀλλὰ καὶ
                        κατὰ τὰς <br class="lb"/>ἑπομένας ῥήσεις τῇ προκειμένῃ ταὐτὸν διδάσκων γράφει <br class="lb"/>ὡδὶ
                        περὶ τῆς εὐκράτου χώρας, ἣν καὶ τὰ τῶν ἀνθρώπων <br class="lb"/>ἤθη φησὶ ποιεῖν
                        εὔκρατα. οὔτε γὰρ ὑπὸ τοῦ θερμοῦ ἐκκέκαυται, <br class="lb"/>λέγει, οὔτε ὑπὸ τῶν αὐχμῶν
                        καὶ ἀνυδρίης ἀνεξήρανται, <br class="lb"/>οὔτε ὑπὸ ψύξεως πέττεται. διὰ τούτων οὖν
                        ἐφεξῆς <br class="lb"/>φησι. τὸ δὲ ἀνδρεῖον, καὶ τὸ ταλαίπωρον, καὶ τὸ θυμοειδὲς
                        <br class="lb"/>οὐκ ἂν δύναιτο ἐν τοιαύτῃ φύσει ἐγγίγνεσθαι, οὔτε <br class="lb"/>ὁμοφύλου, οὔτε
                        ἀλλοφύλου. ἀλλὰ τὴν ἡδονὴν ἀνάγκη κρατέειν. <br class="lb"/>καὶ μέντοι κατωτέρω πάλιν
                        ἐν τῷ αὐτῷ συγγράμματι <br class="lb"/>τάδε γράφει. περὶ δὲ τῆς ἀθυμίης τῶν ἀνθρώπων,
                        καὶ τῆς <br class="lb"/>ἀνανδρείης, ὅτι ἀπολεμώτεροί εἰσιν τῶν Εὐρωπαίων οἱ 
<a class="pb" href="#pb800" id="pb800">[p. 800]</a>
 Ἀσιηνοὶ καὶ ἡμερώτεροι τὰ ἤθεα, αἱ ὧραι αἴτιαι μάλιστα, <br class="lb"/>οὐ μεγάλας
                        τὰς μεταβολὰς ποιεύμεναι οὔτε ἐπὶ τὸ θερμὸν <br class="lb"/>οὔτε ἐπὶ τὸ ψυχρὸν, ἀλλὰ
                        παραπλήσιαι. καὶ μέντοι καὶ <br class="lb"/>μετ’ ὀλίγα πάλιν εἶπεν οὕτως. εὑρήσεις δὲ
                        καὶ τῶν Ἀσιηνῶν <br class="lb"/>διαφέροντας αὐτοὺς ἑωϋτῶν, καὶ τοὺς μὲν βελτίονας, τοὺς
                        <br class="lb"/>δὲ φαυλοτέρους ὄντας. τούτων δὲ αἱ μεταβολαὶ αἰτίαι τῶν <br class="lb"/>ὡρέων,
                        ὥσπερ μοι εἴρηται ἐν τοῖσι προτέροισι. καὶ κατωτέρω <br class="lb"/>τοῦ συγγράμματος,
                        ἡνίκα περὶ τῶν τὴν Εὐρώπην <br class="lb"/>οἰκούντων ὁ λόγος αὐτῷ γίγνεται, τάδε
                        γράφει. τὸ δὲ <br class="lb"/>ἄγριον καὶ τὸ ἄμικτον καὶ θυμοειδὲς ἐν τῇ τοιαύτῃ φύσει
                        <br class="lb"/>γίγνεται. καὶ μετὰ ταῦτα πάλιν ἐν ἑτέρᾳ ῥήσει γράφει ταυτί. <br class="lb"/>ὅσοι
                        μὲν ὀρεινὴν χώρην οἰκοῦσι, καὶ τραχεῖαν, καὶ ὑψηλὴν, <br class="lb"/>καὶ ἄνυδρον, καὶ
                        μεταβολαὶ αὐτέοισι γίγνονται τῶν ὡρέων, <br class="lb"/>μέγα δὲ τὸ διάφορον ἐνταῦθα.
                            <span class="milestone">455</span> εἰκὸς γὰρ εἴδεα μεγάλα <br class="lb"/>εἶναι,
                        καὶ πρὸς τὸ ταλαίπωρον καὶ ἀνδρεῖον εὖ πεφυκότα, <br class="lb"/>καὶ τό γε ἄγριον καὶ
                        θηριῶδες αἱ τοιαῦται φύσιες οὐχ <br class="lb"/>ἥκιστα ἔχουσιν. ὅσοι δὲ κοῖλα χωρία καὶ
                        λοιμώδεα καὶ <br class="lb"/>πνιγηρὰ, καὶ τῶν θερμῶν πνευμάτων πλέον μέρος μετέχουσιν
                        <br class="lb"/>ἢ τῶν ψυχρῶν, ὕδασί τε χρέονται θερμοῖσιν, οὗτοι δὲ μεγάλοι 
<a class="pb" href="#pb801" id="pb801">[p. 801]</a>
 μὲν οὐκ ἂν εἴησαν, οὐδ’ εὐμήκεες, εὐρέες δὲ πεφυκότες, <br class="lb"/>καὶ
                        σαρκώδεες, καὶ μελανότριχες, καὶ αὐτοὶ μέλανες <br class="lb"/>μᾶλλον, ἢ λευκότεροι,
                        φλεγματίαι τε ἧσσον, ἢ χολώδεες, τὸ <br class="lb"/>δὲ ἀνδρεῖον καὶ τὸ ταλαίπωρον ἐν τῇ
                        ψυχῇ φύσει μὲν οὐκ <br class="lb"/>ἂν ὁμοίως ἔχοιεν νόμος δὲ προσγενόμενος ὑπεργάσεται. <br class="lb"/>
                        <span class="milestone">349</span> νόμον εἴρηκε δηλονότι τὴν νόμιμον ἐν
                        ἑκάστῃ χώρᾳ <br class="lb"/>τοῦ βίου διαγωγὴν, ἣν δὴ καὶ τροφὴν, καὶ παιδείαν, καὶ
                        <br class="lb"/>συνήθειαν ἐπιχώριον ὀνομάζομεν, οὗ καὶ αὐτοῦ μεμνήσομαι <br class="lb"/>πρὸς τὸν
                        ὀλίγον ὕστερον εἰρησόμενον λόγον. ἐν γὰρ τῷ <br class="lb"/>παρόντι προσθεῖναι ταύτας
                        ἔτι βούλομαι τὰς ῥήσεις αὐτοῦ. <br class="lb"/>ὅσοι δὲ ὑψηλὴν οἰκέουσι χώρην, ἢ λισσὴν
                        καὶ ἀνεμώδεα <br class="lb"/>καὶ ἔνυδρον, εἶεν ἂν εἴδεα μεγάλοι, καὶ ἑωϋτοῖσι
                        παραπλήσιοι, <br class="lb"/>καὶ ἀνανδρότεροι δὲ καὶ ἡμερώτεραι τούτων αἱ γνῶμαι.
                        <br class="lb"/>καὶ συνάπτων γε ἐφεξῆς περὶ τοῦ χωρίου ἔτι τάδε γράφει. <br class="lb"/>ὅσοι δὲ
                        λεπτὰ, καὶ ἄνυδρα, καὶ ψιλὰ, τῇσι μεταβολῇσι τῶν <br class="lb"/>ὡρέων οὐκ εὔκριτα ἔχει
                        τῇ χώρῃ τὰ εἴδεα, ἀλλὰ σκληρὰ <br class="lb"/>καὶ εὔτονα, καὶ ξανθότερα, οἷς μελανώτερα
                        εἶναι τὰ εἴδεα, ﻿
<a class="pb" href="#pb802" id="pb802">[p. 802]</a>
 καὶ τὰς ὁρμὰς αὐθάδεας τε καὶ ἰδιογνώμονας.
                        καὶ τί γὰρ, <br class="lb"/>ἵνα μὴ πολλῶν μνημονεύσω ῥήσεων αὐτοῦ, ἐφεξῆς ἐρεῖ;
                        εὑρήσεις <br class="lb"/>γὰρ ἐπὶ τὸ πολὺ τῆς χώρης τῇ φύσει ἀκολουθοῦντα <br class="lb"/>καὶ τὰ
                        εἴδεα τῶν ἀνθρώπων καὶ τοὺς τρόπους. αὐτὴν δὲ <br class="lb"/>δηλονότι τὴν χώρην κατὰ
                        τὸ θερμόν τε καὶ ψυχρὸν καὶ <br class="lb"/>ξηρὸν καὶ ὑγρὸν ἑτέρης χώρης διαφέρειν,
                        εἴρηκε πολλάκις <br class="lb"/>ἐν τῷ συγγράμματι. διὰ γοῦν πάλιν τῶν ἐφεξῆς φησιν·
                        ὅκου <br class="lb"/>μὲν γὰρ ἡ γῆ πικρὰ, καὶ μαλθακὴ, καὶ ἔνυγρος, καὶ τὰ <br class="lb"/>ὕδατα
                        κάρτα μετέωρα ἔχουσα, ὥστε θερμὰ εἶναι τοῦ θέρεος, <br class="lb"/>καὶ τοῦ χειμῶνος
                        ψυχρὰ, καὶ τῶν ὡρέων καλῶς κεῖται, ἐνταῦθα <br class="lb"/>καὶ οἱ ἄνθρωποι σαρκώδεές
                        εἰσι, καὶ ἄναρθροι, καὶ <br class="lb"/>ὑγροὶ, καὶ ταλαίπωροι, καὶ τὴν ψυχὴν κακοὶ,
                        ὥστε ἐπὶ πολὺ <br class="lb"/>τό γε ῥᾴθυμον καὶ τὸ ὑπνηλὸν ἔνεστιν ἐν αὐτοῖς ἰδεῖν, ἔς
                        <br class="lb"/>τε τὰς τέχνας παχέες, καὶ οὐ λεπτοὶ, οὐδὲ ὀξέες. ἐν τούτοις <br class="lb"/>πάλιν
                        ἐδήλωσε σαφέστατα, μὴ μόνον τὰ ἤθη ταῖς τῶν ὡρῶν <br class="lb"/>κράσεσιν, ἀλλὰ καὶ τὴν
                        ἀμβλύτητα τῆς διανοίας, ὥσπερ οὖν <br class="lb"/>καὶ τὴν σύνεσιν ἑπομένην. ὅμοια δὲ
                        τούτοις καὶ κατὰ τὴν <br class="lb"/>ἐχομένην ῥῆσιν ὑπ’ αὐτοῦ γέγραπται αὐτοῖς
                        ὀνόμασιν. ὅκου 
<a class="pb" href="#pb803" id="pb803">[p. 803]</a>
 δέ ἐστιν ἡ χώρη ψιλή τε καὶ ἀνώχυρος, καὶ
                        τρηχείη, καὶ <br class="lb"/>ὑπὸ τοῦ χειμῶνος πιεζομένη, ἢ καὶ ὑπὸ τοῦ ἡλίου κεκαυμένη,
                        <br class="lb"/>ἐνταῦθα σκληρούς τε καὶ ἰσχυροὺς, καὶ διηρθρωμένους, <br class="lb"/>καὶ εὐτόνους,
                        καὶ δασέας ἴδοις, τό τε ἐργαστικὸν ὀξὺ <br class="lb"/>ἐνεὸν ἐν τῇ φύσει τῇ τοιαύτῃ,
                        καὶ τὸ ἄγρυπνον, τά τε ἤθεα <br class="lb"/>καὶ τὰς ὀργὰς αὐθάδεας καὶ ἰδιογνώμονας,
                        τοῦ τε ἀγρίου <br class="lb"/>μᾶλλον μετέχοντας ἢ τοῦ ἡμέρου, ἔς τε τὰς τέχνας
                        ὀξυτέρούς <br class="lb"/>τε καὶ συνετωτέρους, καὶ τὰ πολέμου ἀμείνους εὑρήσεις.
                        <br class="lb"/>ἐν τούτῳ πάλιν τῷ λόγῳ σαφῶς οὐ μόνον τὰ ἤθη ταῖς τῆς <br class="lb"/>χώρας
                        κράσεσιν ἀκόλουθά φησιν ὑπάρχειν, ἀλλὰ καὶ πρὸς <br class="lb"/>τὰς τέχνας τοὺς μὲν
                        ὀξυτέρους, τοὺς δὲ ἀσυνετωτέρους, τοὺς <br class="lb"/>δὲ ἀμβλυτέρους τε καὶ παχέας τὴν
                        διάνοιαν. οὐκέτ’ οὖν <br class="lb"/>δέομαι τῶν κατὰ τὸ δεύτερον ἢ τὸ ἕκτον τῶν
                        ἐπιδημίων <br class="lb"/>γεγραμμένων φυσιογνωμονικῶν γνωρισμάτων ἁπάντων μνημονεύειν,
                        <br class="lb"/>ἀλλ’ ἀρκεῖ παραγράψαι δείγματος ἕνεκα τήνδε τὴν λέξιν <br class="lb"/>αὐτοῦ. ὧν ἡ
                        φλὲψ ἡ ἐν ἀγκῶνι σφύζει, μανικοὶ καὶ ὀξύθυμοι, <br class="lb"/>ὧν δ’ ἂν ἀτρεμέῃ,
                        τυφώδεις. κατὰ δὲ τὴν ῥῆσιν ὁ λόγος ἐστὶ <br class="lb"/>τοιοῦτος. ὧν ἀνθρώπων ἡ κατὰ
                        τὸν ἀγκῶνα ἀρτηρία σφοδροτάτην 
<a class="pb" href="#pb804" id="pb804">[p. 804]</a>
 ποιεῖται τὴν κίνησιν; οὗτοι
                        μανικοί εἰσι. φλέβας <br class="lb"/>μὲν γὰρ καὶ τὰς ἀρτηρίας ἐκάλουν οἱ παλαιοὶ, ὡς
                        δέδεικται <br class="lb"/>πολλάκις, οὐδέπω δὲ πᾶσαν ἀρτηριῶν κίνησιν ὠνόμαζον
                        <br class="lb"/>σφυγμὸν, ἀλλὰ μόνον τὴν <span class="milestone">456</span> αἰσθητὴν
                        αὐτὴν, αὐτῷ τῷ <br class="lb"/>ἀνθρώπῳ πάντως οὖσαν σφοδράν. Ἱπποκράτης δὲ, ὡς καὶ
                        <br class="lb"/>πρῶτος ἄρξας τοῦ μετὰ ταῦτα κρατήσαντος ἔθους, εἴρηκέ <br class="lb"/>που σφυγμὸν
                        ἁπασῶν τῶν ἀρτηριῶν τὴν κίνησιν, ὁποία τις <br class="lb"/>ἂν εἴη. κατὰ μέντοι τήνδε
                        τὴν ῥῆσιν ἔτι τῷ παλαιοτέρῳ <br class="lb"/>τρόπῳ τῆς ἑρμηνείας χρώμενος ἐκ σφοδρᾶς
                        κινήσεως τῆς <br class="lb"/>ἀρτηρίας ἐτεκμῄρατο τὸν μανικὸν καὶ ὀξύθυμον ἄνθρωπον,
                        <br class="lb"/>ἐπεὶ διὰ τὸ πλῆθος τῆς ἐν τῇ καρδίᾳ θερμασίας οὕτω <br class="lb"/>σφύζουσιν αἵδε
                        αἱ ἀρτηρίαι. καὶ μανικοὺς μὲν γὰρ καὶ <br class="lb"/>ὀξυθύμους τὸ πλῆθος τῆς θερμασίας
                        ἐργάζεται, νωθροὺς <br class="lb"/>δὲ καὶ βαρεῖς καὶ δυσκινήτους ἡ τῆς κράσεως
                        ψυχρότης. </p>
                </section>
                <section id="body-1-9" class="div textpart chapter level3">
                  <p class="p autofirst">Ἱπποκράτης μὲν οὖν ἐπιδείξας ἐν ὅλῳ τῷ <br class="lb"/>περὶ ὑδάτων καὶ ὡρῶν κράσεως
                        συγγράμματι, σώματος κράσει <br class="lb"/>ἕπεσθαι τὰς τῆς ψυχῆς δυνάμεις, οὐ μόνον
                        ὅσαι κατὰ <br class="lb"/>τὸ θυμοειδὲς ἢ ἐπιθυμητικὸν αὐτῆς εἰσιν, ἀλλὰ καὶ τὰς 
<a class="pb" href="#pb805" id="pb805">[p. 805]</a>
 κατὰ τὸ λογιστικὸν ἁπάσας, ἀξιοπιστότατός ἐστι μάρτυς, <br class="lb"/>εἴ
                        γέ τις ἐπὶ μάρτυρι ποιοῖτο, καθάπερ ἐνίοις ἔθος ἐστὶ, <br class="lb"/>τὴν τῶν δογμάτων
                        ἀλήθειαν. ἐγὼ δ’ οὐχ ὡς μάρτυρι τἀνδρὶ <br class="lb"/>πιστεύω τοῖς πολλοῖς ὡσαύτως,
                        ἀλλ’ ὅτι τὰς ἀποδείξεις <br class="lb"/>αὐτοῦ βεβαίας ὁρῶ, διὰ τοῦτο γοῦν καὶ αὐτὸν
                        ἐπαινῶ τὸν <br class="lb"/>Ἱπποκράτην. τίς γὰρ οὐχ ὁρᾷ τὸ σῶμα καὶ τὴν ψυχὴν.
                        <br class="lb"/>ἁπάντων τῶν ὑπὸ ταῖς ἄρκτοις ἀνθρώπων ἐναντιώτατα διακείμενα <br class="lb"/>τοῖς
                        ἐγγὺς τῆς διακεκαυμένης ζώνης; ἢ τίς οὐκ οἶδε <br class="lb"/>τοὺς ἐν τῷ μέσῳ τούτων,
                        ὅσοι τὴν εὔκρατον οἰκοῦσι χώραν, <br class="lb"/>ἀμείνους τε τὰ σώματα καὶ τὰ τῆς ψυχῆς
                        ἤθη καὶ σύνεσιν <br class="lb"/>καὶ φρόνησιν ἐκείνων τῶν ἀνθρώπων; ἀλλὰ διά τινας τῶν
                        <br class="lb"/>Πλατωνικοὺς μὲν ἑαυτοὺς ὀνομαζόντων, ἡγουμένους δὲ ἐμποδίζεσθαι
                        <br class="lb"/>μὲν ἐν ταῖς νόσοις τὴν ψυχὴν ὑπὸ τοῦ σώματος, <br class="lb"/>ὑγιαίνοντος δὲ ἰδίᾳ
                        ἐνεργεῖν, οὔτε ὠφελουμένην, οὔτε βλαπτομένην <br class="lb"/>ὑπ’ αὐτοῦ, ἀναγράψω τινὰς
                        ῥήσεις τοῦ Πλάτωνος, <br class="lb"/>ἐν αἷς ἀποφαίνεταί τινας διὰ τὴν τῶν τόπων κρᾶσιν
                        <br class="lb"/>εἰς φρόνησιν ὠφελουμένους τε καὶ βλαπτομένους ἄνευ τοῦ <br class="lb"/>νοσεῖν τὸ
                        σῶμα. κατὰ μέν γε τὰ πρῶτα τῶν Τιμαίου λόγων 
<a class="pb" href="#pb806" id="pb806">[p. 806]</a>
 ἔγραψε· Ταύτην δὴ
                        τὴν σύμπασαν διακόσμησιν καὶ σύνταξιν <br class="lb"/>ἡ θεὸς προτέρους ἡμᾶς
                        διακοσμήσασα κατῴκισεν, ἐκλεξαμένη <br class="lb"/>τὸν τόπον, ἐν ᾧ γεγένησθε, τῶν ὡρῶν
                        τὴν εὐκρασίαν <br class="lb"/>ἐν αὐτῷ κατιδοῦσα, ὅτι ἄνδρας φρονιμωτάτους οἴσει.
                        <br class="lb"/>ἀλλὰ καὶ συνάπτων ἐφεξῆς· ἅτε οὖν φιλοπόλεμός τε καὶ <br class="lb"/>φιλόσοφος ἡ
                        θεὸς οὖσα, τὸν προσφερεστάτους αὐτῇ μέλλοντα <br class="lb"/>οἴσειν τόπον ἄνδρας τοῦτον
                        ἐκλεξαμένη, πρῶτον κατῴκισεν. <br class="lb"/>ὅτι μὲν οὖν πολὺ δίδωσι τοῖς τόποις,
                        τουτέστι ταῖς <br class="lb"/>ἐπὶ τῆς γῆς οἰκήσεσιν, εἴς τε τὰ τῆς ψυχῆς ἤθη καὶ
                        σύνεσιν <br class="lb"/>καὶ φρόνησιν, ἤδη μὲν κᾀκ τούτων ἐστὶ δῆλον, ἀλλὰ κᾀν τῷ
                        <br class="lb"/>πέμπτῳ τῶν νόμων ὡδί πως ἔγραψε. μηδὲ τοῦθ’ ὑμᾶς λανθανέτω <br class="lb"/>περὶ
                        τόπων πρὸς τὸ γεννᾷν ἀνθρώπους ἀμείνους <br class="lb"/>καὶ χείρους. ἐναργῶς πάλιν
                        ἐνταῦθα γεννᾷν τοὺς τόπους <br class="lb"/>φησὶν ἀμείνους τε καὶ χείρους ἀνθρώπους. καὶ
                        ἐφεξῆς δὲ <br class="lb"/>πάλιν ἐπιφέρων τοῖσδε φησίν· οἱ μέν γέ που διὰ πνεύματα
                        <br class="lb"/>παντοῖα καὶ δι’ εἱλήσεις ἀλλόκοτοί τέ εἰσι καὶ ἀπαίσιοι <br class="lb"/>αὐτῶν, οἱ
                        μὲν δι’ ὕδατα, οἱ δὲ διὰ τὴν ἐκ τῆς γῆς τροφὴν <br class="lb"/>ἀναδιδοῦσαν, οὐ μόνον
                        τοῖς σώμασιν ἄμεινον καὶ χεῖρον, <br class="lb"/>ταῖς ψυχαῖς δὲ οὐχ ἧττον δυναμένην
                        πάντα τὰ τοιαῦτα ﻿
<a class="pb" href="#pb807" id="pb807">[p. 807]</a>
 ἐμποιεῖν. ἐν τούτῳ τῷ λόγῳ πνεύματα σαφῶς
                        φησι καὶ <br class="lb"/>τὰς ἡλιάσεις, τουτέστι τὰς ἐξ ἡλίου θερμότητας εἰς τὰς
                        <br class="lb"/>τῆς ψυχῆς δυνάμεις προσθησομένας. εἰ μή τι ἄρα νομίζουσι <br class="lb"/>διὰ μὲν
                        τὰ πνεύματα, καὶ τὴν τοῦ περιέχοντος ἀέρος θερμότητα <br class="lb"/>
                        <span class="milestone">457</span> καὶ ψυχρότητα, καὶ τὴν τῶν ὑδάτων τε καὶ
                        <br class="lb"/>τῆς τροφῆς φύσιν ἀμείνους τε καὶ χείρους τὴν ψυχὴν ἀνθρώπους
                        <br class="lb"/>δύνασθαι γενέσθαι, ταῦτα δὲ αὐτὰ μὴ διὰ μέσων <br class="lb"/>τῶν κράσεων
                        ἐργάζεσθαι τὰ κατὰ ψυχὴν ἀγαθά τε καὶ <br class="lb"/>φαῦλα· καὶ γὰρ ταῦτα ἂν εἴη τῇ
                        συνέσει τῶν ἀνδρῶν ἀκόλουθα. <br class="lb"/>ἀλλ’ ἡμεῖς γε σαφῶς ἴσμεν, ὡς ἕκαστον
                        ἔδεσμα <br class="lb"/>καταπίνεται μὲν πρῶτον εἰς τὴν γαστέρα, προκατείργασται <br class="lb"/>δὲ
                        ἐν αὐτῇ, μετὰ ταῦτα δὲ διὰ τῶν ἐξ ἥπατος αὐτῇ καθηκουσῶν <br class="lb"/>φλεβῶν
                        ἀναληφθὲν ἐργάζεται τοὺς ἐν τῷ σώματι χυμοὺς, <br class="lb"/>ἐξ ὧν τρέφεται <span class="milestone">350</span> τἄλλα μόρια πάντα, καὶ σὺν αὐτοῖς
                        <br class="lb"/>ἐγκέφαλός τε καὶ καρδία καὶ ἧπαρ, ἐν δὲ δὴ τῷ τρέφεσθαι <br class="lb"/>θερμότερα
                        σφῶν αὐτῶν γίγνεται ψυχρότερά τε καὶ ὑγρότερα <br class="lb"/>συνεξομοιούμενα τῇ
                        δυνάμει τῶν ἐπικρατούντων χυμῶν. ὡς <br class="lb"/>σωφρονήσαντες κᾂν νῦν γοῦν οἱ
                        δυσχεραίνοντες, τροφὴν 
<a class="pb" href="#pb808" id="pb808">[p. 808]</a>
 δύνασθαι τοὺς μὲν σωφρονεστέρους, τοὺς
                        δὲ ἀκολαστοτέρους <br class="lb"/>ἐργάζεσθαι, καὶ τοὺς μὲν ἀκρατεστέρους, τοὺς δὲ
                        <br class="lb"/>ἐγκρατεστέρους, καὶ θαρσαλέους, καὶ δειλοὺς, ἡμέρους τε <br class="lb"/>καὶ
                        πρᾴους, ἐριστικούς τε καὶ φιλονείκους, ἡκέτωσαν πρός <br class="lb"/>με μαθησόμενοι,
                        τίνα μὲν ἐσθίειν αὐτοὺς χρὴ, τίνα δὲ πίνειν. <br class="lb"/>εἴς τε γὰρ τὴν ἠθικὴν
                        φιλοσοφίαν ὀνήσονται μέγιστα, <br class="lb"/>καὶ πρὸς ταύτῃ κατὰ τὰς τοῦ λογιστικοῦ
                        δυνάμεις ἐπιδώσουσιν <br class="lb"/>εἰς ἀρετὴν, συνετώτεροι καὶ μνημονικώτεροι
                        γενόμενοι <br class="lb"/>καὶ φιλομαθέστεροι καὶ φρονιμώτεροι. πρὸς γὰρ <br class="lb"/>ταῖς
                        τροφαῖς καὶ τοῖς πόμασι καὶ τοὺς ἀνέμους αὐτοὺς διδάξω, <br class="lb"/>καὶ τὰς τοῦ
                        περιέχοντος κράσεις, ἔτι τε τὰς χώρας, <br class="lb"/>ὁποίας μὲν αἱρεῖσθαι προσήκει,
                        ὁποίας δὲ φεύγειν. </p>
                </section>
                <section id="body-1-10" class="div textpart chapter level3">
                  <p class="p autofirst">Ἀναμνήσω δὲ πάλιν αὐτοὺς, κᾂν μὴ θέλωσιν, <br class="lb"/>ὡς ὁ Πλάτων αὐτὸς, ἀφ’ οὗ
                        παρονομάζουσιν ἑαυτοὺς, <br class="lb"/>οὐχ ἅπαξ ἢ δὶς, ἀλλὰ πολλάκις ἔγραψε περὶ
                        τούτων. <br class="lb"/>ὡσαύτως δ’ οὖν μοι ἀρκέσει προσθεῖναι κατὰ τὸν ἐνεστῶτα
                        <br class="lb"/>λόγον πρὸς τῷ περὶ τροφῆς ἐκ Τιμαίου καὶ ἐκ τοῦ δευτέρου <br class="lb"/>τῶν
                        νόμων, ὧν οἱ μὲν δύο περὶ οἴνου πόσεώς εἰσιν. 
<a class="pb" href="#pb809" id="pb809">[p. 809]</a>
 Ἆρ’ οὐ
                        νομοθετήσομεν, πρῶτον μὲν τοὺς παῖδας μέχρις <br class="lb"/>ἐτῶν ὀκτωκαίδεκα τὸ
                        παράπαν οἴνου μὴ γεύεσθαι, διδάσκοντες, <br class="lb"/>ὡς οὐ χρὴ πῦρ ἐπὶ πῦρ
                        ὀχετεύειν, εἴς τε τὸ σῶμα <br class="lb"/>καὶ τὴν ψυχὴν, πρὶν ἐπὶ τοὺς πόνους ἐγχειρεῖν
                        πορεύεσθαι, <br class="lb"/>τὴν ἐκμανῆ εὐλαβούμενοι ἕξιν τῶν νέων; μετὰ δὲ τοῦτο,
                        <br class="lb"/>οἴνου μὲν δεῖ γεύεσθαι τοῦ μετρίου μέχρι τριάκοντα ἐτῶν· <br class="lb"/>μέθης δὲ
                        καὶ πολυοινίας τοπαράπαν νέους ἀπέχεσθαι· <br class="lb"/>τεσσαράκοντα δὲ ἐπιβαίνοντα
                        ἐτῶν, ἐν τοῖς ξυσσιτίοις εὐωχηθέντα, <br class="lb"/>καλεῖν τούς τε ἄλλους θεοὺς καὶ δὴ
                        καὶ Διόνυσον <br class="lb"/>παρακαλεῖν εἰς τὴν τῶν πρεσβυτέρων τελετὴν ἅμα καὶ
                        <br class="lb"/>παιδιάν· ἣν τοῖς ἄλλοις ἀνθρώποις ἐπίκουρον τῆς τοῦ <br class="lb"/>γήρως
                        αὐστηρότητος ἐδωρήσατο τὸν οἶνον φάρμακον, ὥστε <br class="lb"/>ἀνίας καὶ δυσθυμίας
                        λήθην γίγνεσθαι, μαλακώτερον ἐκ <br class="lb"/>σκληροῦ τὸ τῆς ψυχῆς ἦθος, καθάπερ εἰς
                        πῦρ σίδηρον <br class="lb"/>ἐντεθέντα γιγνόμενον, καὶ οὕτως εὐπλαστότερον εἶναι. ἐκ
                        <br class="lb"/>ταύτης τῆς ῥήσεως μεμνῆσθαι ποιεῖ καλοὺς καὶ γενναίους <br class="lb"/>τοὺς
                        Πλατωνικοὺς, καὶ οὐ μόνον ἀφ’ ἧς λέλεκται περὶ πόσεως <br class="lb"/>οἴνου ἐκείνῳ,
                        ἀλλὰ καὶ περὶ τῆς ἡλικιῶν διαφορᾶς. 
<a class="pb" href="#pb810" id="pb810">[p. 810]</a>
 ἐμμανῆ μὲν γὰρ εἶναί φησι
                        τὴν τῶν μειρακίων φύσιν, αὐστηρὰν <br class="lb"/>δὲ καὶ δύσθυμον καὶ σκληρὰν τὴν τῶν
                        γερόντων, <br class="lb"/>οὐ δή που διὰ τὸν ἀριθμὸν τῶν ἐτῶν, ἀλλὰ διὰ τὴν τοῦ
                        <br class="lb"/>σώματος ἔχουσαν κρᾶσιν, τὴν οὖσαν ἑκάστῃ τῶν ἡλικιῶν. <br class="lb"/>ἡ μὲν γὰρ
                        τῶν μειρακίων θερμὴ καὶ πολύαιμος, ἡ δὲ <br class="lb"/>τῶν γερόντων ὀλίγαιμός τε καὶ
                        ψυχρά. καὶ διὰ τοῦτό γε <br class="lb"/>αὖ τοῖς μὲν γέρουσιν ὠφέλιμος οἴνου πόσις,
                            <span class="milestone">458</span> εἰς <br class="lb"/>συμμετρίαν θερμασίας
                        ἐπανάγουσα τὴν ἐκ τῆς ἡλικίας ψυχρότητα, <br class="lb"/>τοῖς δ’ αὐξανομένοις
                        ἐναντιωτάτη. ζέουσαν γὰρ <br class="lb"/>αὐτῶν τὴν φύσιν καὶ σφοδρῶς κινουμένην
                        ὑπερθερμαίνει <br class="lb"/>τε καὶ εἰς ἀμέτρους τε καὶ σφοδρὰς ἐκμαίνει κινήσεις.
                        ἀλλὰ <br class="lb"/>Πλάτωνι μὲν καὶ ταῦτα καὶ ἄλλα πολλὰ κατὰ τὸ δεύτερον <br class="lb"/>τῶν
                        νόμων εἴρηται περὶ πόσεως οἴνου τοῖς βουλομένοις <br class="lb"/>ἀναγινώσκειν ὠφέλιμα.
                        μόνης δὲ ἐγὼ ἔτι μιᾶς αὐτοῦ ῥήσεως <br class="lb"/>μνημονεύσω κατὰ τὸ τέλος εἰρημένης
                        ἁπάντων τῶν <br class="lb"/>περὶ πόσεως λόγων, ἔνθαπερ εἴρηκε τὸν τῶν Καρχηδονίων
                        <br class="lb"/>λόγον. ἔχει δὲ ἡ ῥῆσις οὕτω. ἀλλ’ ἔτι μᾶλλον τῆς Κρητῶν <br class="lb"/>καὶ
                        Λακεδαιμονίων χρείας προσθείμην ἂν τῷ Καρχηδονίων 
<a class="pb" href="#pb811" id="pb811">[p. 811]</a>
 νόμῳ,
                        μηδέποτε μηδένα ἐπὶ στρατοπέδου γεύεσθαι τοῦ πόματος, <br class="lb"/>ἀλλ’ ὑδροποσίαις
                        συγγίγνεσθαι τοῦτον τὸν χρόνον <br class="lb"/>ἅπαντα· καὶ κατὰ πόλιν μήτε δούλους
                        γεύεσθαί ποτε, <br class="lb"/>μηδὲ ἄρχοντας τοῦτον τὸν ἐνιαυτὸν, ὃν ἂν ἄρχωσι, μήτ’
                        <br class="lb"/>αὖ κυβερνήτας, μήτε δικαστὰς ἐνεργοὺς ὄντας, οἴνου γεύεσθαι
                        <br class="lb"/>τοπαράπαν, μηδὲ ὅστις βουλευόμενος εἰς βουλὴν <br class="lb"/>ἀξίαν τινὰ λόγου
                        συνέρχεται, μηδέ γε μεθ’ ἡμέραν τοπαράπαν <br class="lb"/>μηδένα, εἰ μὴ σωμασκίας ἢ
                        νόσων ἕνεκα, μηδ’ <br class="lb"/>αὖ νύκτωρ, ὅταν ἐπινοῇ τις παῖδας ποιεῖσθαι ἀνὴρ ἢ
                        <br class="lb"/>γυνή. καὶ ἄλλα δὲ πολλὰ ἄν τις λέγοι, ἐν οἷς τοῖς γε νοῦν <br class="lb"/>τε καὶ
                        νόμον ἔχουσιν ὀρθὸν οὐ ποτέος οἶνος. ταῦτα τοῦ <br class="lb"/>Πλάτωνος εἰρηκότος, οὐκ
                        ἐπὶ τῶν νοσούντων σωμάτων, <br class="lb"/>ἀλλ’ ἐπὶ τῶν ἀμέμπτως ὑγιαινόντων, εἴ γε
                        ὑμῖν δοκοῦσιν, ὦ <br class="lb"/>γενναιότατοι Πλατωνικοὶ, στρατεύειν, καὶ ἄρχειν, καὶ
                        δοκιμάζειν, <br class="lb"/>καὶ κυβερνᾷν ναῦς οἱ πίνοντες ὑγιαίνοντες, ἀποκρίνεσθέ
                        <br class="lb"/>μοι τοὐντεῦθεν ἐρωτῶντι, πότερον οὐχ ὥσπερ τις <br class="lb"/>τύραννος ὁ ποθεὶς
                        οἶνος κελεύει τὴν ψυχὴν μήτε νοεῖν <br class="lb"/>ἀκριβῶς, ἃ πρόσθεν ἐνόει, μήτε
                        πράττειν ὀρθῶς, ἃ πρόσθεν <br class="lb"/>ἔπραττε, καὶ διὰ τοῦτο φυλάττεσθαί φησιν ὁ
                        Πλάτων ﻿
<a class="pb" href="#pb812" id="pb812">[p. 812]</a>
 ὡς πολέμιον. εἰ γὰρ ἅπαξ εἴσω τοῦ σώματος ἀφίκοιτο,
                        καὶ <br class="lb"/>τὸν κυβερνήτην κωλύει, ὡς προσήκει, μεταχειρίζεσθαι τοὺς
                        <br class="lb"/>οἴακας τῆς ναὸς, καὶ τοὺς στρατευομένους σωφρονεῖν ἐν <br class="lb"/>ταῖς
                        παρατάξεσι, καὶ τοὺς δικαστὰς, ὁπότε οὖν δικαίους <br class="lb"/>χρὴ εἶναι, ποιεῖ
                        σφάλλεσθαι, καὶ πάντας τοὺς ἄρχοντας <br class="lb"/>ἄρχειν κακῶς, καὶ προστάττειν
                        οὐδὲν ὑγιές. ἡγεῖται γὰρ τὸν <br class="lb"/>οἶνον ἀτμῶν θερμῶν ὅλον τὸ σῶμα, καὶ
                        μάλιστα τὴν κεφαλὴν <br class="lb"/>πληροῦντα, κινήσεως μὲν ἀμετροτέρας αἴτιον
                        γίγνεσθαι τῷ <br class="lb"/>ἐπιθυμητικῷ μέρει τῆς ψυχῆς καὶ τῷ θυμοειδεῖ, βουλῆς
                        <br class="lb"/>δὲ προπετεστέρας τῷ λογιστικῷ. καὶ μὴν, εἴπερ οὕτως ἔχει <br class="lb"/>ταῦτα,
                        διὰ μέσης τῆς κράσεως αἱ εἰρημέναι τῆς ψυχῆς <br class="lb"/>ἐνέργειαι φαίνονται
                        βλαπτόμεναι, πινόντων ἡμῶν τὸν οἶνον, <br class="lb"/>ὥσπερ γε πάλιν ὠφελούμεναί τινες.
                        ἀλλὰ γὰρ καὶ τόθ’ <br class="lb"/>ὑμᾶς, ἐὰν βούλησθε, διδάξω καθ’ ἕτερον καιρὸν, ἐκ τοῦ
                        <br class="lb"/>θερμαίνειν ὅσα βλάπτειν τε καὶ ὠφελεῖν ἡμᾶς οἶνος πέφυκεν. <br class="lb"/>ἐν δὲ
                        τῷ παρόντι τὴν ἐν τῷ Τιμαίῳ ῥῆσιν παραγράψω, <br class="lb"/>καθ’ ἣν προσεῖπεν ὁ Πλάτων
                        οὕτως. ταύτῃ κακοὶ <br class="lb"/>πάντες ἢ καλοὶ διὰ δύο ἀκουσιώτατα γιγνόμεθα, ὧν
                        αἰτιᾶται <br class="lb"/>μὲν αἰεὶ τοὺς φυτεύοντας τῶν φυτευομένων μᾶλλον, 
<a class="pb" href="#pb813" id="pb813">[p. 813]</a>

                        καὶ τοὺς τρέφοντας τῶν τρεφομένων. ἐφεξῆς δέ φησι. πειρατέον <br class="lb"/>μὴ ὅπῃ τις
                        δύναται καὶ διὰ τροφῆς, καὶ δι’ ἐπιτηδευμάτων, <br class="lb"/>μαθημάτων τε φυγεῖν μὲν
                        κακίαν, τοὐναντίον <br class="lb"/>δὲ ἑλεῖν ἀρετήν· ὥσπερ γὰρ ἐπιτηδεύματα καὶ μαθήματα
                        <br class="lb"/>κακίας μὲν ἀναιρετικὰ, γεννητικὰ δὲ ἀρετῆς ἐστιν, οὕτω <br class="lb"/>καὶ ἡ
                        τροφή. λεγομένης ἐνίοτε τροφῆς ὑπ’ αὐτοῦ οὐ μόνον <br class="lb"/>τῆς ἐπὶ σιτίοις, ἀλλὰ
                        καὶ συμπάσης τῶν παίδων τῆς διαίτης. <br class="lb"/>οὐχ οἷόν τε οὖν φάναι κατὰ τὸ
                        δεύτερον σημαινόμενον <br class="lb"/>εἰρῆσθαι νῦν ὑπ’ αὐτοῦ τὴν τροφήν. οὐ γὰρ τοῖς
                        <br class="lb"/>παισὶν, ἀλλὰ τοῖς τελείοις ποιεῖν κελευόμενος, ἔφη πειρατέον <br class="lb"/>μὴ
                        ὅπῃ τις δύναται καὶ διὰ τροφῆς καὶ δι’ ἐπιτηδευμάτων, <br class="lb"/>μαθημάτων τε
                        φυγεῖν τὴν κακίαν, τοὐναντίον <br class="lb"/>δὲ ἑλεῖν ἀρετήν. <span class="milestone">459</span> ἐπιτηδεύματα οὖν λέγει τὰ κατὰ <br class="lb"/>γυμναστικὴν
                        καὶ μουσικὴν μαθήματα, τά τε κατὰ γεωμετρίαν <br class="lb"/>καὶ ἀριθμητικήν. τροφὴν
                        οὐκ ἄλλην τινὰ νοεῖν οἷόν <br class="lb"/>τε παρὰ τὴν ἐκ τῶν σιτίων, καὶ ῥοφημάτων, καὶ
                        πομάτων, <br class="lb"/>ἐξ ὧν ἐστι καὶ οἶνος, ὑπὲρ οὗ πολλὰ διῆλθεν ὁ Πλάτων 
<a class="pb" href="#pb814" id="pb814">[p. 814]</a>
 ἐν τῷ δευτέρῳ τῶν νόμων. ὅστις δὲ βούλεται καὶ χωρὶς <br class="lb"/>ἐμοῦ
                        γνῶναί τι περὶ πάσης τῆς ἐν ταῖς τροφαῖς δυνάμεως, <br class="lb"/>ἔνεστιν ἀναγινώσκειν
                        αὐτῷ τοὺς τρεῖς περὶ τοῦδε τῶν ἡμετέρων <br class="lb"/>ὑπομνήσεις, καὶ τὸ τέταρτον ἐπ’
                        αὐταῖς, περὶ εὐχυμίας <br class="lb"/>τε καὶ κακοχυμίας, οὗ μάλιστα χρῄζομεν εἰς
                            <span class="milestone">351</span> τὸ <br class="lb"/>παρόν. πολλὰ μὲν οὖν ἡ
                        κακοχυμία ταῖς τῆς ψυχῆς ἐνεργείαις <br class="lb"/>λυμαίνεται, σώζει δὲ ἀβλαβεῖς αὐτὰς
                        ἡ εὐχυμία. </p>
                </section>
                <section id="body-1-11" class="div textpart chapter level3">
                  <p class="p autofirst">Οὔκουν ἀναιρετικὸς ὅδ’ ὁ λόγος ἐστὶ τῶν <br class="lb"/>ἐκ φιλοσοφίας καλῶν, ἀλλ’
                        ὑφηγητικός τε καὶ διδασκαλικὸς <br class="lb"/>ἀγνοουμένου τινὸς ἐν αὐτοῖς τῶν
                        φιλοσόφων. οἵ τε γὰρ <br class="lb"/>ἡγούμενοι πάντας ἀνθρώπους ἐπιδεκτικοὺς ἀρετῆς
                        ὑπάρχειν, <br class="lb"/>οἵ τε μηδένα τὴν δικαιοσύνην αἱρεῖσθαι, ὅπερ ἴσον ἐστὶ τῷ
                        <br class="lb"/>μηδένα γίγνεσθαι φυσικὸν ὅρον, ἐξ ἡμισείας ἑκάτεροι τὴν <br class="lb"/>ἀνθρωπίνην
                        ἑωράκασι φύσιν. οὔτε γὰρ ἅπαντες ἐχθροὶ <br class="lb"/>φύονται δικαιοσύνης, οὔθ’
                        ἅπαντες φίλοι, διὰ τὰς κράσεις <br class="lb"/>τῶν σωμάτων ἑκάτεροι τοιοῦτοι γενόμενοι.
                        πῶς οὖν, φασὶ, <br class="lb"/>δικαίως τις ἐπαινοῖτο, καὶ ψέγοιτο, καὶ μισοῖτο, καὶ
                        φιλοῖτο, <br class="lb"/>γεγενημένος πονηρὸς, ἢ ἀγαθὸς, οὐ δι’ ἑαυτὸν, 
<a class="pb" href="#pb815" id="pb815">[p. 815]</a>

                        ἀλλὰ διὰ τὴν κρᾶσιν, ἣν ἐξ ἄλλων αἰτιῶν φαίνεται λαμβάνων; <br class="lb"/>ὅτι,
                        φήσομεν, ὑπάρχει τοῦτο πᾶσιν ἡμῖν, ἀσπάζεσθαι <br class="lb"/>μὲν τὸ ἀγαθὸν, καὶ
                        προσίεσθαι, καὶ φιλεῖν, ἀποστρέφεσθαι <br class="lb"/>δὲ καὶ μισεῖν καὶ φεύγειν τὸ
                        κακόν· ὅτι οὐκέτι <br class="lb"/>πρόσεστι σκεπτομένοις, οὔτε εἰ γεννητόν ἐστιν, οὔτε
                        εἰ μὴ <br class="lb"/>γεννητόν. οὐ γὰρ τὸ ἕτερον αὐτῶν τοιοῦτον ἐποίησεν, οὔτε
                        <br class="lb"/>κατεσκεύασεν αὐτὸ τοιοῦτον. τούς τ’ οὖν σκορπίους, καὶ <br class="lb"/>τὰ
                        φαλάγγια, καὶ τὰς ἐχίδνας ἀναιροῦμεν, ὑπὸ τῆς φύσεως <br class="lb"/>γεγονότα τοιαῦτα
                        καὶ οὐχ ὑφ’ ἑαυτῶν. ἀγέννητόν τε τὸν <br class="lb"/>πρῶτον καὶ μέγιστον θεὸν ὁ Πλάτων
                        λέγων εἶναι ὅμως <br class="lb"/>ἀγαθὸν ὀνομάζει, καὶ ἡμεῖς δὲ πάντες φύσει φιλοῦμεν
                        αὐτὸν, <br class="lb"/>ὄντα τοιοῦτον ἐξ αἰῶνος, οὐχ ὑφ’ ἑαυτοῦ γενόμενον <br class="lb"/>ἀγαθόν·
                        ὅλως γὰρ οὐδ’ ἐγένετό ποτε, διαπαντὸς ὢν ἀγέννητος <br class="lb"/>καὶ ἀΐδιος. εἰκότως
                        οὖν καὶ τῶν ἀνθρώπων τοὺς <br class="lb"/>πονηροὺς μισοῦμεν οὐ προλογιζόμενοι τὸ
                        ποιῆσαν αἴτιον <br class="lb"/>αὐτοὺς τοιούτους. ἔμπαλιν δὲ προσιέμεθα καὶ φιλοῦμεν
                        <br class="lb"/>τοὺς ἀγαθοὺς, εἴτ’ ἐκ φύσεως, εἴτ’ ἐκ παιδείας καὶ διδασκαλίας,
                        <br class="lb"/>εἴτ’ ἐκ προαιρέσεώς τε καὶ ἀσκήσεως ἐγένοντο <br class="lb"/>τοιοῦτοι. καὶ μέντοι
                        καὶ ἀποκτείνομεν τοὺς ἀνιάτους καὶ 
<a class="pb" href="#pb816" id="pb816">[p. 816]</a>
 πονηροὺς διὰ τρεῖς αἰτίας
                        εὐλόγους, ἵνα μὴ ἡμᾶς ἀδικήσωσι <br class="lb"/>ζῶντες, εἰς φόβον τε τοὺς ὁμοίους
                        αὐτοῖς ἐνάγωσιν, <br class="lb"/>ὡς κολασθησομένους ἐφ’ οἷς ἂν ἀδικήσωσι. καὶ τρίτον
                        ἐστὶ, <br class="lb"/>καὶ αὐτοῖς ἐκείνοις ἄμεινον τεθνάναι διεφθαρμένοις οὕτω <br class="lb"/>τὴν
                        ψυχὴν, ὡς ἀνίατον ἔχειν τὴν κακίαν, ὡς μηδ’ ὑπὸ τῶν <br class="lb"/>Μουσῶν αὐτῶν
                        παιδεύεσθαι, μηδέ γε ὑπὸ Σωκράτους ἢ <br class="lb"/>Πυθαγόρα βελτίους γενέσθαι.
                        θαυμάζω δὲ ἐν τῷδε τῶν <br class="lb"/>Στωϊκῶν ἅπαντας μὲν ἀνθρώπους εἰς ἀρετῆς κτῆσιν
                        ἐπιτηδείως <br class="lb"/>ἔχειν οἰομένων, διαστρέφεσθαι δὲ ὑπὸ τῶν οὐ καλῶς
                        <br class="lb"/>ζώντων. ἵνα γὰρ ἐάσω τἄλλα πάντα τὰ καταβάλλοντα <br class="lb"/>τὸν λόγον αὐτῶν,
                        ἓν δὲ μόνον ἐρωτήσω περὶ τῶν πρώτων <br class="lb"/>γενομένων ἀνθρώπων, οἳ μηδένα πρὸ
                        ἑαυτῶν ἔσχον ἕτερον. <br class="lb"/>ἡ διαστροφὴ πόθεν ἢ ὑπὸ τίνων αὐτοῖς ἐγένετο,
                        λέγειν <br class="lb"/>οὐχ ἕξου<span class="milestone">460</span>σιν. ὥσπερ κᾀν τῷ νῦν
                        χρόνῳ μικρὰ παιδία <br class="lb"/>θεώμενοι πονηρότατα, τίς ἐδίδαξεν αὐτὰ τὴν πονηρίαν,
                        <br class="lb"/>ἀδυνατοῖεν λέγειν, καὶ μάλισθ’ ὅταν ᾖ πολλὰ μὲν ἅμα ﻿
<a class="pb" href="#pb817" id="pb817">[p. 817]</a>

                        τρεφόμενα τὴν αὐτὴν τροφὴν ὑπὸ τοῖς αὐτοῖς γονεῦσιν ἢ <br class="lb"/>διδασκάλοις ἢ
                        παιδαγωγοῖς, ἐναντιώτατα δὲ ταῖς φύσεσι. <br class="lb"/>τί γὰρ ἂν ἐναντιώτερον εἴη τοῦ
                        κοινωνικοῦ παιδίου τῷ φθονερῷ, <br class="lb"/>καθάπερ καὶ τοῦ ἐλεήμονος τῷ
                        ἐπιχαιρεκάκῳ, τοῦ δὲ <br class="lb"/>δειλοῦ τῷ πρὸς ἅπαντα θαρσαλέῳ, καὶ τοῦ μωροτάτου
                        τῷ <br class="lb"/>συνετωτάτῳ, καὶ τοῦ φιλαλήθους τῷ φιλοψευδεῖ; καὶ φαίνεταί <br class="lb"/>γε
                        τὰ παιδία, κᾂν ὑπὸ τοῖς αὐτοῖς γονεῦσι καὶ διδασκάλοις <br class="lb"/>καὶ παιδαγωγοῖς
                        τρέφηται, κατὰ τὰς εἰρημένας <br class="lb"/>ἐναντιώσεις ἀλλήλων διαφέροντα.
                        παραφυλάττει οὖν ὃ δεῖ <br class="lb"/>εἰπεῖν τὰ τοιαῦτα τῶν νῦν φιλοσόφων· ἄμεινον δ’
                        ἐστὶν <br class="lb"/>ἴσως εἰπεῖν οὐ φιλοσόφων, ἀλλ’ ἐπαγγελλομένων φιλοσοφεῖν·
                        <br class="lb"/>ὡς, εἴγε οὕτως ἐφιλοσόφουν, ἐφύλαττον αὐτὸ τοῦτο πρῶτον, <br class="lb"/>ἀπὸ τῶν
                        ἐναργῶς φαινομένων τὰς ἀρχὰς τῶν ἀποδείξεων <br class="lb"/>ποιεῖσθαι. καὶ τοῦτο
                        ἐοίκασι μάλιστα πάντων οἱ πάλαι <br class="lb"/>θειότατοι πρᾶξαί τε καὶ κληθῆναι σοφοὶ
                        παρὰ τοῖς ἀνθρώποις, <br class="lb"/>οὔτε συγγράμματα γράφοντες, οὔτε διαλεκτικὴν ἢ
                        <br class="lb"/>φυσικὴν ἐπιδεικνύμενοι θεωρίαν, ἀλλ’ ἐξ αὐτῶν μὲν τῶν 
<a class="pb" href="#pb818" id="pb818">[p. 818]</a>

                        ἀρετῶν, ἀσκήσαντες δὲ αὐτοὺς ἔργοις, οὐ λόγοις. οὗτοι νῦν <br class="lb"/>οἱ φιλόσοφοι
                        βλέποντες εὐθὺς ἐξ ἀρχῆς τὰ παιδία, κᾂν <br class="lb"/>ἄριστα παιδεύηται καὶ μηδὲν ἔχῃ
                        θεάσασθαι παράδειγμα <br class="lb"/>κακίας, ὅμως ἁμαρτάνοντα, τινὲς μὲν αὐτῶν φύσει
                        κακοὺς <br class="lb"/>ἅπαντας ἀνθρώπους ἀπεφήναντο, τινὲς δὲ οὐδὲ ἅπαντας
                        <br class="lb"/>(σπάνιον γὰρ ὄντως ἔστι θεᾶσθαι παιδίον ἄμεμπτον) οἱ μὲν, <br class="lb"/>οὐδενὸς
                        ὄντος τοιούτου, πάντας ἀνθρώπους ἀπεφήναντο φύσει <br class="lb"/>κακοὺς ὑπάρχειν, οἱ
                        δ’ ἕνα ἢ δύο που κατὰ σπάνιον <br class="lb"/>ἰδόντες, οὐ πάντας, ἀλλὰ τοὺς πλείστους
                        ἔφασαν εἶναι κακούς. <br class="lb"/>εἰ γάρ τις οὐκ ἐπιτρίπτων τε καὶ φιλονεικῶν
                        ἐθελήσειεν <br class="lb"/>ἂν ἐλευθερίᾳ γνώμῃ (καθάπερ οἱ παλαιοὶ φιλόσοφοι) <br class="lb"/>τὰ
                        πράγματα θεάσασθαι, παντάπασιν ὀλίγους παῖδας εὑρήσει <br class="lb"/>πρὸς ἀρετὴν εὖ
                        πεφυκότας. καὶ παύσεται μὲν ὅμως <br class="lb"/>ἡγούμενος καὶ πεφυκέναι, διαστρέφεσθαι
                        δ’ αὐτὰ τῶν ἐξ <br class="lb"/>ἐπιστημόνων γονέων τε καὶ παιδαγωγῶν καὶ διδασκάλων·
                        <br class="lb"/>οὐ γὰρ ἐν ἄλλοις γέ τισιν ἐντυγχάνει τὰ παιδία. πάνυ δ’ <br class="lb"/>ἀληθεῖς
                        εἰσι καὶ οἵδε, στρέφεσθαι λέγοντες ἡμᾶς ὑπό γε 
<a class="pb" href="#pb819" id="pb819">[p. 819]</a>
 τῆς ἡδονῆς,
                        καίτοι γε αὐτῆς μὲν ἐχούσης πολὺ, τοῦ δ’ <br class="lb"/>ἀποστρεπτικοῦ τε καὶ τραχέος
                        ὄντος. εἰ μὲν γὰρ προσοικειούμεθα <br class="lb"/>πρὸς τὴν ἡδονὴν, οὐκ οὖσαν ἀγαθὸν,
                        ἀλλ’, ὡς <br class="lb"/>Πλάτων ἔφη, δέλεαρ μέγιστον κακοῦ, φύσει κακοὶ πάντες
                        <br class="lb"/>ἐσμέν· εἰ δ’ οὐ πάντες, ἀλλά τινες, ἐκεῖνοι μόνοι φύσει <br class="lb"/>μοχθηροὶ
                        τυγχάνουσιν ὄντες. ἐπεὶ τοίνυν, εἰ μὲν μηδεμίαν <br class="lb"/>ἔχομεν ἑτέραν ἐν ἡμῖν
                        δύναμιν οἰκειωμένην ἡδονὴν ἢ μᾶλλον <br class="lb"/>ἀρετὴν, μᾶλλον ἡδονῆς ἥ τις
                        ἰσχυροτέρα τῆς πρὸς τὴν <br class="lb"/>ἡδονὴν ἀγούσης ἡμᾶς φύσει. καὶ οὕτως εἴημεν
                        ἅπαντες κακοὶ, <br class="lb"/>τὴν μὲν κρείττονα δύναμιν καὶ ἀσθενεστέραν, ἰσχυροτέραν
                        <br class="lb"/>δὲ τὴν μοχθηρὰν ἔχοντες, ᾓ δὴ κρείττονός ἐστιν <br class="lb"/>ἰσχυροτέρα, ἥ τις
                        τοὺς πρώτους ἀνθρώπους ἀνέπεισεν ὑπὸ <br class="lb"/>τῆς ἀσθενεστέρας νικηθῆναι. ταῦτ’
                        οὖν αὐτὰ τῶν Στωϊκῶν <br class="lb"/>ἐμέμψατο καὶ ὁ πάντων ἐπιστημονικώτατος ὁ
                        Ποσειδώνιος, <br class="lb"/>ἐν οἷς ἐπαίνων ἐστὶ μεγίστων ἄξιος, ἐν τούτοις αὐτοῖς μὲν
                        <br class="lb"/>ὑπὸ τῶν ἄλλων οὐχ ἕπεται τῶν Στωϊκῶν. ἐκεῖνοι μὲν γὰρ <br class="lb"/>ἔπεισαν
                        αὐτοὺς τὴν πατρίδα μᾶλλον, ἢ τὰ δόγματα προδοῦναι, <br class="lb"/>Ποσειδώνιος δὲ τὴν
                        τῶν Στωϊκῶν αἵρεσιν μᾶλλον 
<a class="pb" href="#pb820" id="pb820">[p. 820]</a>
 ἢ τὴν ἀλήθειαν· διὰ τοῦτο κατὰ γε
                        τὴν περὶ τῶν παθῶν <br class="lb"/>πραγματείαν ἐναντιώτατα φρονεῖ Χρυσίππῳ <span class="milestone">461</span> καὶ ἐν <br class="lb"/>τῷ περὶ τῆς διαφορᾶς τῶν ἀρετῶν.
                        πολλὰ μὲν οὖν εἶπε <br class="lb"/>Χρύσιππος ἐν τοῖς λογικῶς ζητουμένοις περὶ τῶν παθῶν
                        <br class="lb"/>τῆς ψυχῆς μεμψάμενος, ἔτι δὲ πλείω τῶν ἐν τοῖς περὶ διαφορῶν <br class="lb"/>τῶν
                        ἀρετῶν. οὐ τοίνυν οὐδὲ Ποσειδωνίῳ δοκεῖ τὴν <br class="lb"/>κακίαν ἔξωθεν προσιέναι
                        τοῖς ἀνθρώποις οὐδεμίαν ἔχουσιν <br class="lb"/>ἰδίαν ῥίζαν ταῖς ψυχαῖς ἡμῶν, ὅθεν
                        ὁρῶμεν εἰ βλαστάνει τε <br class="lb"/>καὶ αὐξάνει, ἀλλ’ αὐτὰ τοὐναντίον εἶναι. καὶ γὰρ
                        καὶ τῆς <br class="lb"/>κακίας ἐν ἡμῖν αὐτοῖς σπέρμα· καὶ δεόμεθα πάντες οὐχ <br class="lb"/>οὕτω
                        τοῦ φεύγειν τοὺς πονηροὺς, ὡς τοῦ διώκειν τοὺς καθαρίσοντάς <br class="lb"/>τε καὶ
                        κωλύσοντας ἡμῶν τὴν αὔξησιν τῆς κακίας. <br class="lb"/>οὐ γὰρ, ὡς οἱ Στωϊκοί φασιν,
                        ἔξωθεν, ἐπεὶ ἄρχεται <br class="lb"/>ταῖς ψυχαῖς ἡμῶν τὸ σύμπαν τῆς κακίας, ἀλλὰ τὸ
                        <br class="lb"/>πλέον ἐξ ἑαυτῶν ἔχουσιν οἱ πονηροὶ τῶν ἀνθρώπων· ἔξωθεν <br class="lb"/>δὲ ἐλάττω
                        τούτων πολλῷ τὸ ἐπιαρχόμενόν ἐστιν. ἐκ <br class="lb"/>τούτου μὲν οὖν ἐθισμοί τε
                        γίνονται μοχθηροὶ τῷ τῆς ψυχῆς <br class="lb"/>ἀλόγῳ μέρει, καὶ δόξαι ψευδεῖς τῷ
                        λογιστικῷ· καθάπερ, 
<a class="pb" href="#pb821" id="pb821">[p. 821]</a>
 ὅταν ὑπὸ καλοῖς καὶ ἀγαθοῖς ἀνδράσι
                        παιδευώμεθα, δόξαι <br class="lb"/>μὲν ἀληθεῖς, ἐθισμοὶ δὲ χρηστοί. ταῖς κράσεσι δ’
                        ἕπεται <br class="lb"/>κατὰ μὲν τὸ λογιστικὸν ἀγχίνοιά τε καὶ μωρία κατὰ τὸ <br class="lb"/>μᾶλλόν
                        τε καὶ ἧττον. αἱ κράσεις δ’ αὗται τῇ τε πρώτῃ <br class="lb"/>γενέσει καὶ ταῖς εὐχύμοις
                        διαίταις ἀκολουθοῦσι καὶ συναυξάνει <br class="lb"/>ἄλληλα ταῦτα. διὰ γοῦν τὴν θερμὴν
                        κρᾶσιν ὀξύθυμοι <br class="lb"/>γίνονται· ταύταις πάλιν ταῖς ὀξυθυμίαις ἐκπυροῦσι τὴν
                        <br class="lb"/>ἔμφυτον θερμασίαν. ἔμπαλιν δὲ οἱ σύμμετροι ταῖς κράσεσι <br class="lb"/>συμμέτρως
                        τὰς τῆς ψυχῆς κινήσεις ἔχοντες εἰς εὐθυμίαν <br class="lb"/>ὠφελοῦνται. ὥσθ’ ὁ μὲν
                        ἡμέτερος λόγος ὁμολογεῖ τοῖς <br class="lb"/>ἐναργῶς φαινομένοις κατὰ τὰς αἰτίας, ὥσθ’
                        ὑπ’ οἴνου καὶ <br class="lb"/>φαρμάκων τινῶν, φασκομένων δ’ ὑπὸ διαίτης ἀγαθῆς τε καὶ
                        <br class="lb"/>καλῆς, ὥσπερ γε καὶ ὠφελούμεθά τε καὶ δι’ ἐπιτηδεύματά <br class="lb"/>τε καὶ
                        μαθήματα, οὐχ ἥκιστα δὲ τῇ φυσικῇ διαφορᾷ τῶν <br class="lb"/>παιδίων ἀποδιδοὺς τὴν
                        αἰτίαν. οἱ δ’ οὖν ἐκ τῆς τοῦ σώματος <br class="lb"/>κράσεως ἡγούμενοι τὴν ψυχὴν
                        ὠφελεῖσθαί τε καὶ <br class="lb"/>βλάπτεσθαι, περὶ δὲ τῆς τῶν παίδων διαφορᾶς οὐδὲν
                        <br class="lb"/>ἔχουσι λέγειν, ὧν τε ἐκ τῆς διαίτης ὠφελούμεθα, οὐδενὸς 
<a class="pb" href="#pb822" id="pb822">[p. 822]</a>

                        ἔχουσιν αἰτίαν ἀποδοῦναι, καθάπερ οὐδὲ τῆς ἐν τοῖς ἤθεσι <br class="lb"/>διαφορᾶς, καθ’
                        ἣν τὰ μὲν θυμικὰ, τὰ δὲ ἄθυμα, καὶ τὰ <br class="lb"/>μὲν συνετὰ, τὰ δὲ οὐ φαίνεται. ἐν
                        Σκύθαις μὲν γὰρ εἷς <br class="lb"/>ἀνὴρ ἐγένετο φιλόσοφος, Ἀθήνῃσι δὲ πολλοὶ τοιοῦτοι.
                        <br class="lb"/>πάλιν δ’ ἐν Ἀβδήροις ἀσύνετοι πολλοὶ, τοιοῦτοι δ’ Ἀθήνῃσιν <br class="lb"/>ὀλίγοι.
                    </p>
                </section>
              </section>
            </section>
          </article>
        </div>
      </div>
      <aside id="aside">
        <nav>
          <header>
            <a href="#index"><span class="persName">Galen</span>. <span class="docDate"> (2016)</span><br/>Quod animi mores corporis temperamenta sequantur</a>
          </header>
          <ul class="tree">
            <li>
              <a href="#body-1">Quod animi mores corporis temperamenta sequantur</a>
            </li>
          </ul>
        </nav>
      </aside>
    </div>
    <script type="text/javascript" charset="utf-8" src="http://oeuvres.github.io/Teinte/Tree.js">//</script>
  </body>
</html>
